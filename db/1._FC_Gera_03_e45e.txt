1. FC Gera 03


   CAPTION: 1. FC Gera 03

   Volledige naam 1. Fußballclub Gera 03 e.V.
   Bynaam
   Stigtingsdatum 23 Mei 2003
   Tuisveld       Stadion der Freundschaft,
                  Gera
   Kapasiteit     15 600
   Kompetisie     Oberliga Noordoos-Suid

   1. FC Gera 03 is ‘n sokkerklub uit Gera in die deelstaat Thuringen in
   Duitsland.

[wysig] Geskiedenis

   Die tradisionele lieflingklub van die stad, 1. SV Gera, is in 2003
   insolvent verklaar en gerelegeer tot in die Bezirksliga op die 7de
   vlak. Op dieselfde tydstip het TSV 1880 Gera-Zwötzen promosie gekry na
   die Landesliga Thüringen en om voordeel te trek uit die verdwyning van
   1. SV Gera, het die klub se sokkerafdeling op 23 Mei 2003 onafhanklik
   geword as 1. FC Gera 03. Die sokkerspelers van SV 1861 Liebschwitz het
   kort hierna ook by die klub aangesluit (alhoewel hierdie klub intussen
   weer ‘n sokkerafdeling op die been gebring het).

   Die stamklub TSV 1880 Gera-Zwötzen is op 25 Mei 1919 gestig as SC
   Wacker Zwötzen. Na die Tweede Wêreldoorlog is die klub in April 1945
   herstig as TUS Zwötzen. In 1950 is die klub herdoop na BSG Fortschritt
   Zwötzen. In 1966 is die klub herstig as TSG Gera Zwötzen en in 1973 is
   die klub weer herstig as BSG Modedruck Gera (as gevolg van die
   herstrukturering van Gera se tekstielindustrie). Na die hereniging van
   Duitsland is die klub in 1991 herdoop na TSV 1880 Modedruck
   Gera-Zwötzen en ‘n jaar later na TSV 1880 Gera-Zwötzen.

   Die klub het in 2006 die hoofrondte van die DFB-Pokal gehaal (deurdat
   FC Carl Zeiss Jena, teen wie hulle in die eindstryd om die
   Thüringenbeker verloor het, na die 2. Bundesliga gepromoveer het en dus
   outomaties vir die DFB-Pokal gekwalifiseer het), maar in die eerste
   rondte met 0-2 teen 1. FC Kaiserslautern verloor. In 2007 het die klub
   die TFV-Pokal (Thüringenbeker) gewen en dus weer na die hoofrondte van
   die DFB-Pokal (2007/08-seisoen) deurgedring.

   Die klub deel tans die Stadion der Freundschaft met 1. SV Gera.

[wysig] Onlangse ligaposisionering

   Klub gestig op 23 Mei 2003 - neem TSV 1880 Gera-Zwötzen se plek in die
   Landesliga
     * 2003-04 (V) Landesliga Thüringen 4de
     * 2004-05 (V) Landesliga Thüringen 2de
     * 2005-06 (V) Landesliga Thüringen 2de
     * 2006-07 (V) Landesliga Thüringen 1ste
     * 2007-08 (IV) Oberliga Noordoos-Suid

[wysig] Eksterne skakels

     * Amptelike klubblad

   Oberliga Noordoos-Suid 2007/08-seisoen

   VfB Auerbach | FSV Budissa Bautzen | Chemnitzer FC | SC Boreas Dresden
                              | FC Eilenburg |
     1. FC Gera 03 | VfB Germania Halberstadt | Hallescher FC | FC Carl
                    Zeiss Jena II | FC Sachsen Leipzig |
    SSV Markranstädt | ZFC Meuselwitz | VFC Plauen | VfB Pößneck | VfB
                         Sangerhausen | FSV Zwickau

   Kategorie: Duitse sokkerklubs

