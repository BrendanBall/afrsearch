1820-Setlaars


   Die Britse setlaars van 1820 land in Algoabaai", deur Thomas Baines,
   1853.
   Die Britse setlaars van 1820 land in Algoabaai", deur Thomas Baines,
   1853.
   'n Satiriese uitbeelding van die 1820-setlaars, wat emigrante waarsku
   oor wat op hulle wag.
   'n Satiriese uitbeelding van die 1820-setlaars, wat emigrante waarsku
   oor wat op hulle wag.

   1820-Setlaars is die historiese term vir die sowat 5 000 blanke Britse
   immigrante wat hulle in die tydperk tussen April en Junie 1820 in die
   Oos-Kaap gevestig het. Die setlaars uit Engeland, waaronder ook 'n
   aantal adellikes, is deur die Britse regering en die koloniale owerhede
   van die Provinsie van die Kaap die Goeie Hoop aangemoedig om in
   Suid-Afrika 'n nuwe tuiste te vind, maar in wese is dit 'n poging om
   die anglofone element van die Suid-Afrikaanse bevolking te versterk en
   veral die grensgebied van die Oos-Kaap deur middel van 'n groter blanke
   bevolking teen aanvalle van die Xhosa-stamme te verdedig.

   Die setlaars kom in sowat 60 groepe in Suid-Afrika aan, waar hulle van
   uitrusting en plase in die omgewing van die dorp Bathurst voorsien is.
   Weens hulle gebrek aan landboukundige kennis en onder die indruk van
   die guerilla-taktiek van die Xhosa-krygers in die grensgebied verlaat
   'n groot aantal van die setlaars die plase en vestig hulle as
   handelaars in Bathurst, Grahamstad, Oos-Londen en Port Elizabeth. Die
   Settlers' Cemetery van Port Elizabeth is die begraafplaas van baie van
   die 1820-Setlaars.

[wysig] Bronne

     * Mitford-Barberton, I., 1968. Some Frontier Families, Kaapstad:
       Human & Rousseau
     * Rosenthal, E., 1978. Encyclopaedia of Southern Africa, Kaapstad:
       Juta & Co.

[wysig] Sien ook

     * Geskiedenis van die Kaapkolonie vanaf 1806 tot 1870

[wysig] Eksterne skakels

     * Grahamstad-stigting en Nasionale Monument van die 1820-Setlaars
     * Vereniging van die 1820-Setlaars

   Kategorieë: Oos-Kaap • Geskiedenis van Suid-Afrika

