2001: A Space Odyssey (rolprent)


   2001: A Space Odyssey is 'n deurbraak-rolprent in spesiale effekte wat
   in 1968 uitgereik is. Die regisseur, Stanley Kubrick, het optiese en
   meganiese effekte gebruik om sy buitenste-ruimte-epos te skep en dit
   bly die teksboek van nie-digitale effekte. Blykbaar wou Kubrick die
   blouskerm-proses vermy en het hy die tegnieke van die stilrolprent-era
   gebruik waar die rolprente teruggedraai is, geblok is, ensovoorts. In
   'n sekere sin is die rolprent met die hand gemaak.

   Die effekte aan die einde van die rolprent wat lyk asof dit digitaal
   is, is verkry deur gebruik te maak van 'n "slit-scan"-kamera wat 'n
   vertikale rol kunswerke - pop kuns, rekenaar- en bedradingsdiagramme en
   argitektoniese tekeninge - oor verskillende afstande (van vyf meter tot
   twee sentimeter) verfilm het. Nadat dit gefotografeer is, is dit teen
   hoë spoed geprojekteer om 'n duiseling-effek te skep. Hierdie spesiale
   effekte het 'n Oscar verdien.
   Kategorieë: Wetenskapfiksierolprente • Amerikaanse rolprente • Britse
   rolprente

