25-paar kleurkode


   25-Paar Kleurkode Kaart

   Die 25-paar kleurkode is 'n kleurkode wat gebruik word om indiwiduele
   geleiers in 'n soort elektriese kommunikasiekabel naamlik gedraaide
   draadpaarkabels te identifiseer. Die kleure word op die isolasie
   aangebring wat die geleiers bedek. Die eerste kleur word gekies uit 'n
   groep van vyf kleure en die ander vanuit 'n tweede groep van vyf kleure
   wat 'n totaal van 25 moontlike kombinasies van twee kleure gee.
     * Die eerste groep van kleure is, in volgorde: wit, rooi, swart,
       geel, pers.
     * Die tweede groep van kleure is, in volgorde: blou, oranje, groen,
       bruin, grys.

   Die 25 kombinasies word op die beeld hier aan die regterkant aangedui.

   Die 25 kombinasies word ook op die onderstaande tabel aangetoon en toon
   die kleur vir elke draad ("1" en "2") en die paarnommer sowel as die
   kaart na die paarnommer soos vertoon in die beeld verder ondertoe.

   Die eerste vyf kombinasies word baie algemeen in telekommunikasie- en
   datakabels aangetref.
   nommer in die sel is die paarnommer
   Kleurkodes 2^de kleur
   Blou Oranje Groen Bruin Grys
   Draad # in paar-> 1 2 1 2 1 2 1 2 1 2
   1^ste kleur Wit 1   2   3   4   5
   Rooi 6   7   8   9   10
   Swart 11   12   13   14   15
   Geel 16   17   18   19   20
   Pers 21   22   23   24   25

   Soms sal elke draad in 'n paar 'n gekleurde streep of ringe hê met die
   kleur van sy ooreenstemmende gepaarde draad. Dit maak dit maklik om te
   identifiseer tot watter paar 'n gegewe draad behoort. Anders sou mens
   die kleurkaart moet gebruik om vas te stel watter kleure fisies
   saamgedraai moet word.
   Paar # Eerste draad Tweede draad
   1      Wit          Blou
   2                   Oranje
   3                   Groen
   4                   Bruin
   5                   Grys
   6      Rooi         Blou
   7                   Oranje
   8                   Groen
   9                   Bruin
   10                  Grys
   11     Swart        Blou
   12                  Oranje
   13                  Groen
   14                  Bruin
   15                  Grys
   16     Geel         Blou
   17                  Oranje
   18                  Groen
   19                  Bruin
   20                  Grys
   21     Pers         Blou
   22                  Oranje
   23                  Groen
   24                  Bruin
   25                  Grys

   Wanneer dit gebruik word vir gewone analoë dienste, word die eerste
   draad gewoonlik as die gronddraad gebruik, die positiewe kant van die
   gelykstroom stroombaan, terwyl die tweede draad aan die negatiewe kant
   van die stroombaan verbind word.

   Vir kabels wat meer as 25 pare bevat, word die eerste 25 pare gemerk
   met 'n Wit/Blou lint, die tweede 25 pare met 'n Wit/Oranje lint
   ensovoorts tot by die 25ste verbindingsgroep (625 pare), wat 'n
   Pers/Grys lint sal hê. Die patroon begin dan weer van voor af en word
   dan weer herhaal.
   Commons
   Multimedia oor hierdie onderwerp is te vinde op Wikimedia Commons onder
   die titel:
   Color code
   Kategorieë: Telekommunikasie • Rekenaarnetwerke

