95 stellings


   Die 95 Stellings
   Die 95 Stellings

   Maartin Luther het op 31 Oktober 1517 die 95 stellings teen die
   kerkdeur van Wittenberg vasgeskyker. Hierin verklaar verklaar hy dat
   die Roomse leer oor saligheid verkeers deur Bybelse tekse uit te haal
   en te verduidelik.

   Inhoud

        * 1 Oproep tot bekering
        * 2 Die huidige toestand van die samelewing
        * 3 Die mislukking van die kerk
        * 4 Die miskenning van die Woord van God
        * 5 Die aftakeling van die Skriftuurlike Godsbegrip
        * 6 Die aftakeling van die Skriftuurlike leer aangaande Jesus
          Christus
        * 7 Die aftakeling van die Skriftuurlike leer aangaande sonde en
          verlossing
        * 8 Die indringing van vreemde geeste in die kerk
        * 9 Die verwêreldliking van die kerk
        * 10 Die gedrag van gelowiges in die lig van die huidige oordeel.
        * 11 Getrouheid aan die groot opdrag
        * 12 Die vraag oor kerkverlating
        * 13 Die grondslag vir hervorming in die kerk
        * 14 Ware en valse eenheid
        * 15 Teologiese hervorming
        * 16 Die uitoefening van kerklike tug
        * 17 Die roeping van die individuele gelowige
        * 18 Die roeping van die kerk
        * 19 Die roeping van die staat en samelewing
        * 20 Toekomsblik
        * 21 Eksterne skakels

[wysig] Oproep tot bekering

    1. Wanneer ons Heer en Meester Jesus Christus sê: "Bekeer julle, want
       die koninkryk van die hemel ‘het naby gekom" (Matteus 4:17), bedoel
       Hy dat ‘n gelowige se hele lewe een van voortdurende bekering moet
       wees.
    2. Hierdie bekering begin met ‘n nuwe bewuswording van en berou oor
       vorige verkeerde gedrag. Dit geld nie slegs vir elke individuele
       gelowige nie, maar ook vir die kerk as geheel.
    3. Ware berou en verootmoediging het tot gevolg dat die gelowige en
       die kerk sonde en verkeerde gedrag haat en aflê – nie in eie krag
       nie, maar deur die genade en die krag van Jesus Christus.
    4. God beloof vergifnis en ‘n nuwe begin aan belydende, berouvolle
       sondaars: "As Ek die hemel gesluit hou sodat daar geen reën is nie,
       of as Ek die sprinkaan beveel om die land kaal te vreet of as Ek
       pes onder My volk stuur; en My volk oor wie My Naam uitgeroep is,
       toon berou en bid en vra na My wil en draai terug van hulle bose
       weë af, sal Ek luister uit die hemel en hulle sondes vergewe en
       hulle land herstel" (2 Kronieke 7:13,14).

[wysig] Die huidige toestand van die samelewing

    1. Deesdae verval mense al hoe meer in sondes soos godde¬loosheid,
       hoogmoed, liefdeloosheid, okkultisme, ongehoor¬saamheid, aborsie,
       immoraliteit, egbreuk, homoseksualiteit, dwelmmisbruik, leuens,
       hebsug en diefstal. (Vgl. Eksodus 20:2-17; Romeine 1:18-31; I
       Korintiërs 6:9; Galasiers 5:19-21.)
    2. Natuurlik was hierdie sondes altyd daar, maar tans word baie
       daarvan openlik geduld en op ‘n voetstuk geplaas. “Hulle doen nie
       net self hierdie dinge nie, maar hulle vind dit ook goed as ander
       dit doen” (Romeine 1:32).
    3. In baie lande is vorige wetgewing teen godslastering, pornografie,
       aborsie, genadedood, homoseksualiteit, dwelmmisbruik ensovoorts,
       verslap of herroep.
    4. 'n Samelewing wat gedrag duld en selfs openlik aanmoedig wat deur
       die Heilige Skrif as “sonde” en ‘n “gruwel” in die oë van die Here
       beskryf word, grawe sy eie graf en is ryp vir die oordeel.
       “Gehoorsaanzheid aan die Here laat ‘n volk sterk staan; sonde bring
       skande oor ‘n volk” (Spreuke 14:34).
    5. Toestande in baie hedendaagse lande kan vergelyk word met die
       morele verval wat die direkte oorsaak van die val van die Romeinse
       ryk was.
    6. Dit is slegs ‘n kwessie van tyd voordat die nasionale en sosiale
       stelsels wat tans God se verordeninge verwerp, ineen¬stort.

[wysig] Die mislukking van die kerk

    1. In hierdie omstandighede moet die kerk plaaslik en wêreld¬wyd
       weerstand bied teen die gees van die tyd, getrou aan die roeping om
       “lig” en “sout” te wees (Matteus 5:13-16; Romeine 12:2; Efesiërs
       5:11).
    2. As die kerk sy roeping verwaarloos, staan hy onder die oordeel wat
       God oor ontroue wagters uitspreek: “Wanneer Ek vir ‘n goddelose sê
       hy gaan sterwe, en jy waarsku hom nie, jy praat nie en jy waarsku
       nie die goddelose teen sy bose optrede om hom so in die lewe te hou
       nie, dan sal hy deur sy sonde sterwe, maar Ek sal van jou rekenskap
       eis vir sy dood” (Esegiël 3:18).
    3. Daar is individuele gelowiges en groepe binne-in die kerk wat
       dapper weerstand bied teen heersende tendense, maar oor die
       algemeen verwaarloos die kerk in baie lande toenemend die roeping
       om die Evangelie te verkondig en God se verordeninge te verdedig.
    4. Die kerk wat toegee aan hedendaagse tendense en ideologieë, verloor
       sy rigting.
    5. So ‘n kerk wat sy sin vir rigting verloor het, kan nie meer
       individue op koers plaas nie.

[wysig] Die miskenning van die Woord van God

    1. Die verlies aan rigting is die direkte gevolg van die miskenning
       van die grondslag waarop alle ware geloof en kennis berus: die
       Heilige Skrif.
    2. Selfs wanneer die Bybel nog uiterlik in die Kerk gebruik word, word
       dit dikwels onderwerp aan eiegeregtige, selfver¬heffende argumente
       en kritiek wat God Se openbaring weer¬spreek.
    3. Tereg het Nikolaus Ludwig von Zinzendorf gebid: “As U Woord
       ongeldig is, waarop sal ons geloof berus? Vir my gaan dit nie om ‘n
       duisend wêrelde nie, maar om U Woord.”
    4. Aangesien die kerk volgens die Reformatoriese beskouing die “vrug
       is van die skeppende krag van die Woord van God”, hou ‘n kerk wat
       Sy Woord prysgee, op om kerk te wees.
    5. Wanneer die Woord van God prysgegee word, behoort ‘n mens nie
       verwonderd te wees oor die gevolge nie: Wanneer ons die Woord van
       God prysgee, lei dit tot die prysgee van die inhoud van die Woord,
       en dit impliseer die disintegrasie van Skriftuurlike leer en ‘n
       Skrifgetroue lewenswyse.

[wysig] Die aftakeling van die Skriftuurlike Godsbegrip

    1. Die aftakeling van die Skriftuurlike leer begin met die aftakeling
       van die Skriftuurlike begrip van God. In stryd met die duidelike
       Skriftuurlike openbaring, verloën baie “teoloë” die Drie-eenheid,
       God se almag, heiligheid en geregtigheid, of interpreteer dit
       verkeerd.
    2. Wie ontken dat die wonderwerke en profesieë waarvan die Bybel
       getuig, werklik plaasgevind het of nog gaan plaasvind, stel God
       voor as ‘n kragtelose beginsel - figuurlik gesproke “sonder arms of
       bene”. So ‘n “God” is ‘n selfgemaakte afgod, ‘n god van
       rasionalistiese filosowe en nie die “God van Abra¬ham, die God van
       Isak en die God van Jakob”, die Vader van Jesus Christus nie
       (Blaist Pascal).

[wysig] Die aftakeling van die Skriftuurlike leer aangaande Jesus Christus

    1. Sekere “teoloeë beweer tans dat Jesus Christus bloot ‘n mens, ‘n
       sosiale revolusionêr, ‘n verkondiger van vrede, ‘n bevryder of iets
       dergeliks was, maar nie God nie. Hulle ontken Sy maagdelike
       geboorte, liggaamlike opstanding, hemelvaart en liggaamlike
       wederkoms in mag en heerlikeid; so ontken hulle ook die verlossing
       van ons sondes deur Sy kruisdood. Hierdie dwaalleer is nog verder
       van die waarheid as die valse leer van die bekende ketter Arius,
       wat in die vierde eeu na Christus deur die kerk veroordeel is.
       Arius het meer insig getoon en sy leer het minder valshede
       verkondig as baie “mo¬derne teo1oë” van ons tyd: hy het Jesus ten
       minste as die “bonatuurlike Logos (Woord)” beskou, nie bloot as ‘n
       mens nie. Die geskiedenis leer dat alle dwaalleer geneig is om met
       verloop van tyd al verder van die waarheid af te wyk.
    2. Ons antwoord op die dwaling van Arius en baie “moderne teoloë” is
       dat Jesus Christus nie bloot ‘n mens is wat deur God geskape is
       nie. Hy is waarlik mens en waarlik God tegelyk, ewige Seun van God
       en Self ook God, die tweede persoon in die Drie-eenheid “Wie die
       Seun het, het die lewe; wie nie die Seun van God het nie, het ook
       nie die lewe nie” (1 Johannes 5:12; vgl. 1 Johannes 2:22; 1
       Johannes 4:2-3).

[wysig] Die aftakeling van die Skriftuurlike leer aangaande sonde en
verlossing

    1. Wanneer die Skriftuurlike leer aangaande Christus ont¬breek, word
       die Skriftuurlike leer aangaande sonde en verlos¬sing
       betekenisloos. ‘n “Kragtelose” Christus is nie in staat om ons van
       die sonde, dood en die duiwel te verlos nie.
    2. Gevolglik word sonde verontskuldig en die geldigheid van God se
       verordeninge ondergrawe - of anders word verlossing heeltemal of
       gedeeltelik in die hande van die mens self geplaas (selfverlossing
       of sinergisme).
    3. Die verontskuldiging of ontkenning van sonde in die Skriftuurlike
       sin word vandag in opvattings soos die volgende in die kerk en
       samelewing gesien: dat die beoefening van homoseksualiteit nie
       sondig of sieklik is nie; dat pornografie, aborsie en genadedood
       nie veroordeel moet word nie; dat die wettiging van dwelmmiddels
       sal bydra tot die afname in hierdie kriminele aktiwiteite. Maar
       “ellende wag vir die wat sleg goed noem en goed sleg, wat van
       duisternis lig maak en van lig duisternis, wat bitter soet noem en
       soet bitter” (Jesaja 5:20).
    4. Selfverlossing word openlik of verskuild in verskeie
       “mode-teologieë” verkondig: ‘n Feministiese bloed-“teologie”
       vervang verlossing deur Jesus Christus met heil uit die kragte van
       die vrou en haar menstruale bloed; in ‘n bevrydings- en
       revolusionêre “teologie” word hoop gevestig op die krag van sosiale
       groepe en hulle gewelddadige metodes; en in ‘n psigo¬”teologie”
       word heil verwag uit die mens se innerlike krag, waar bepaalde
       tegnieke toegepas word vir selfverwesenliking.
    5. Maar Jesus Christus “bring die verlossing en niemand anders nie.
       Daar is geen ander naam op die aarde aan die mense gegee waardeur
       God wil dat ons verlos moet word nie” (Handelinge 4:12). Dit is
       vandag nog net so geldig soos toe dit geskryf is.

[wysig] Die indringing van vreemde geeste in die kerk

    1. Hoe meer ‘n kerk by die gees van die tyd en huidige tendense
       aanpas, hoe groter word die gevaar dat die Gees van God uit hulle
       midde verdryf sal word en dat vreemde geeste by die agterdeur
       ingelaat word.
    2. Vreemde geeste heers in die ideologieë en godsdienste van hierdie
       wêreld (Efesiërs 6:12).
    3. As beweer word dat die vreemde geeste en die Gees van God een en
       dleselfde gees is, weerspieël dit die groot afvalligheid en
       verduistering van ons tyd (vgl. Romeine 1:19-23), want “die wat aan
       vreemde geeste offers bring, bring offers aan duiwels en nie aan
       God nie” (1 Korintiërs 10:20).
    4. As die “gees van Assisi” altyd weer tydens intergeloofsbyeenkomste
       aangeroep word (met verwysing na die “gebed vir vrede van die
       godsdienste” in 1986 te Assisi), behoort die leiers van sodanige
       “gebedsbyeenkomste” ag te slaan op die eerste gebod, die
       fundamentele opdrag van ons Christelike geloof: “Ek is die Here jou
       God... Jy mag naas My geen ander gode hê nie” (Eksodus 20:2-3).

[wysig] Die verwêreldliking van die kerk

    1. Baie mense, insluitende sommige politici, wag op die kerk om
       duidelike Skrifgetroue leiding te gee.
    2. Hoe meer ‘n kerk egter in pas wil bly en oop is vir beinvloeding
       deur die wêreldse tydsgees, hoe groter word die gevaar om die
       unieke boodskap wat die kerk aan ‘n grootliks ongelowige en
       verloregaande mensdom verskuldig is, te verwaarloos.
    3. 'n Kerk wat by die tendense en politieke slagspreuke van regs of
       links aanpas, kan die wêreld nie ten goede beinvloed nie, maar word
       deur die suigkrag van die wêreld meegesleur. So ‘n kerk word
       wêreldgelykvormig en gevolglik nutteloos.
    4. Die enigste uitweg is bekering en verootmoediging voor God, en om
       dan opnuut Sy Woord wat in die Bybel opgeteken is, met woord en
       daad te gehoorsaam en aan die wêreld te verkondig.

[wysig] Die gedrag van gelowiges in die lig van die huidige oordeel.

    1. Die feit dat die krag en Bybel-verankerde leer en lewe dikwels in
       die kerk ontbreek, is reeds ‘n oordeel van God (1 Petrus 4:17) en
       die gevoig van die afvalligheid van ‘n saligmakende geloof in die
       eindtyd (Matteus 24:12; 2 Tessaloni¬sense 2:3).
    2. 'n Kerk wat toenemend soos ‘n hoer word, word al meer soos die
       wêreld, vermeng heidense afgode met die God van die Bybel en streef
       na geld, mag en wêreldse aanvaarding. In so ‘n kerk word die
       gebooie van God en die verlossing deur Jesus Christus geringgeskat
       en druk word toenemend op die ware gelowiges uitgeoefen (Openbaring
       17-18).
    3. Des te meer word gelowiges opgeroep om te volhard in die geloof,
       hoop en liefde; en om te bid vir hulle vyande wat hulle belaster en
       vervolg sodat ook hulle tot bekering mag korn (Matteus 5:44).
    4. Boweal word gelowiges opgeroep om aan hulle Heer en Heiland Jesus
       Christus getrou te bly en elke gees van ver¬menging en
       wêreldgelykvormigheid te weerstaan, om so¬doende soveel moontlik
       mense te roep om volgelinge van Jesus Christus te word: “Gaan dan
       na al die nasies toe en maak die mense My dissipels” (Matteus
       28:19).

[wysig] Getrouheid aan die groot opdrag

    1. Die Groot Opdrag bly van krag ook wanneer misleiding en
       afvalligheid toeneem, en kom eers tot ‘n einde met Jesus se
       wederkoms in mag en heerlikheid (Matteus 24:14). Sendingwerk (in
       die sin van die bekering van ongelowiges tot Jesus Christus) is die
       positiewe antwoord van gelowiges op al die versoekings.
    2. Sendingwerk is die lewensasem van die kerk. Sonder sendingwerk
       sterf die kerk. Die kerk staan voor die keuse: “Sendingwerk of die
       dood” (Otto Riecker).
    3. As die kerk as geheel die Sendingopdrag nie kan of wil nakom nie,
       word individuele Christene opgeroep om steeds sendingwerk te doen.
       Hulle word opgeroep orn Skrifgetroue sendinggenootskappe te stig of
       te ondersteun om hierdie taak te volvoer.
    4. Deur Skrifgetroue sendinggenootskappe kan nuwe ge¬meentes en kerke
       ontstaan, wat uiteindelik die kerke wat van die Christelike geloof
       afvallig geword het, vervang.

[wysig] Die vraag oor kerkverlating

    1. Elke individuele gelowige is geroepe om self aan die hand van die
       Skrif te toets of sy gemeente en kerk op die Woord van God gebaseer
       is of nie.
    2. As afwykings en wantoestande raakgesien word, moet dit openlik aan
       die kerk bekendgemaak word. As dit om ernstige afwykings gaan, wat
       na herhaalde besware steeds voortgaan, kom ‘n gelowige voor die
       keuse te staan om te ly, of om die kerk te verlaat. Hy moet nogtans
       so lank as moontlik bly -liewer “optrede” as “uittrede”.
    3. Die afvalligheid kan egter so erg word dat dit vir ‘n gelowige
       onvermydelik word om so ‘n kerk te verlaat, t.w.v. ‘n goeie gewete
       en gehoorsaamheid aan die Here Jesus Christus. Dit gebeur naamlik
       wanneer die kerk as geheel op wette besluit wat dwaalleer en sonde
       goedkeur en selfs verpligtend maak.
    4. Wanneer ‘n gelowige die lidmaatskap van ‘n kerk opsê wat ver
       afgedwaal het van die leer en lewe wat gegrond is op die heilige
       Skrif, kan hy die versekering hê dat hy nie die Kerk van Jesus
       Christus verlaat nie, maar ‘n organisasie wat valslik “kerk” genoem
       word.
    5. Die ware Kerk, wat self ook nie volmaak is nie, maar wie se lidmate
       nogtans streef na ‘n lewe in die krag van Christus en volgens die
       heilige Skrif, bestaan voort buite hierdie orga¬nisasie en vind
       nuwe vorms om gemeenskap op te bou. Slegs vir hierdie Kerk geld die
       woorde: “... die magte van die doderyk sal dit nie oorweldig nie”
       (Matteus 16:18).

[wysig] Die grondslag vir hervorming in die kerk

    1. In watter kerk ‘n gelowige homself ook al bevind, elke kerk benodig
       ‘n hervorming in die sin van ‘n geestelike vernuwing. Dit kan slegs
       by die individuele gelowiges begin: deur persoon¬like
       verootmoediging, erkenning van persoonlike skuld en onvermoë, en
       vertroue in die genade en krag van Jesus Christus.
    2. Slegs Jesus Christus moet ons Here wees, niemand anders nie - nie
       die stigters van godsdienste of ideologieë of enigiemand anders
       nie.
    3. Slegs die Woord van God, soos opgeteken in die Bybel, is geldig -
       geen ander geskrifte, bronne van openbaring of ideologieë nie.
    4. “Jesus Christus is, soos die Heilige Skrif getuig, die enigste
       Woord van God. Na Hom moet ons luister, Hom moet ons gehoorsaam en
       vertrou in lewe en in sterwe. Ons verwerp die valse leer dat die
       kerk naas die een ware Woord van God ook nog ander verskynsels of
       magte, persone of waarhede as bron van Goddelike openbaring kan en
       behoort te erken of verkon¬dig” (Artikel 1, Barmen Teologiese
       Verklaring, 1934).

[wysig] Ware en valse eenheid

    1. Ware hervorming in die sin van geestelike vernuwing, begin met die
       verootmoediging en lewensveranderende bekering van baie individue
       en lei tot ‘n nuwe gemeenskap in die Gees. Hoewel dit aanvanklik
       onsigbaar is, word dit toenemend meer sigbaar.
    2. Die verdeeldheid van gelowiges in talle opponerende groepe en klein
       groepies is ongehoorsaamheid aan God, ‘n skande voor die wêreld en
       werk verlammend in op die Sendingopdrag (vgl. Jobannes 17:20-21).
       Dit behoort egter nie ‘n onoorkomelike hindernis te wees nie as
       gelowiges die kern¬waarheid van die Evangelie (naamlik die
       regverdigmaking van sondaars slegs uit genade) onthou en hulle
       eenheid in die grondwaarhede van die Evangelie ontdek: In
       beginselsake eenheid, in onbelangrike sake vryheid, bo alles
       liefde.
    3. Die eenheid van gelowiges wat volg op bekering kan en sal nie ‘n
       eenheid ten koste van die Bybelse waarheid wees nie, maar eenheid
       op die waarheid van Christus gebaseer (Johannes 14:6; 17:11,17;
       Efesiërs 2:14).
    4. Ware eenheid sluit slegs dié in wat in Christus glo en Sy Woord as
       “die Waarheid” bewaar, wat in die wêreld, maar nie van die wêreld
       is nie, en gevolglik deur die wêreld gehaat word (Johannes 17).
       Daarteenoor sluit valse eenheid die hele mensdom in, meng met alle
       ideologieë en godsdienste, en vervolg (deur diskriminasie,
       intimidasie en selfs geweld) gelowiges wat trou bly aan Jesus
       Christus as die enigste Here, Verlosser en Vredevors.
    5. Ware eenheid word deur God geskenk deur evangelisering en
       sendingwerk onder alle volke, en deur die duidelike oproep tot
       saligmakende geloof en tot volle oorgawe aan Jesus Christus
       (Matteus 28:18-20; Johannes 17:20-21). Valse eenheid verontag¬saam
       die oproep tot bekering en gee voorkeur aan politieke problematiek
       en pogings tot selfverlossing deur die mens - dit is die mens
       sonder God, wat “die waarheid nie liefgehad en tot sy redding
       aanvaar het nie”. Uiteindelik kulmineer dit in die koms van die
       wettelose mens wat “in die tempel van God sal gaan sit en voorgee
       dat hy God is” (2 Tessalonisense 2:4,10).
    6. Ware eenheid duld geen dwaalleer nie (Galasiërs 1:6-10; 2 Johannes
       9-11; Judas 34). Valse eenheid duld dwaalleer en bevorder dit selfs
       deur die vermenging van ideologieë.

[wysig] Teologiese hervorming

    1. Vir ‘n hervorming in die sin van ‘n geestelike vernuwing, is
       teologiese hervorming noodsaaklik.
    2. ‘n Hervorming in die teologie is slegs moontlik indien die Bybel
       weer in alle erns as die Woord van God gerespekteer word in
       teologiese opleiding, en menslike wysheid met eerbied en ontsag aan
       God se Woord ondergeskik gestel word.
    3. Opleiding wat op die Skrif gebaseer is, vereis die vestiging en
       erkenning van inrigtings wat Skrifgetroue onderrig (sonder ‘hoër
       kritiek’) aanbied. Sulke skole, Bybelskole, teologiese kolleges en
       kweekskole is onontbeerlik.

[wysig] Die uitoefening van kerklike tug

    1. Baie probleme in die kerk en teologie word veroorsaak deur die
       verwaarlosing van kerklike tug.
    2. Tug en afsnyding behoort toegepas te word op persone wat openlik ‘n
       onskriftuurlike leer en lewenswyse in die kerk inbring (1
       Korintiërs 5; 2 Johannes 9-11).
    3. Om effektief te wees, moet kerklike tug op alle vlakke van die
       kerklike hiërargie (rangorde) van toepassing wees - dus ook op
       ampsdraers, lede van die sinode en kerkleiers wat hulle aan
       misleiding skuldig maak of dit ondersteun.
    4. “ ’n Bietjie suurdeeg deurtrek die hele deeg” (1 Korintiërs 5:6).
       Die kerklike deeg word nog gouer onbruikbaar as die “suurdeeg”
       invloedryke persone is.

[wysig] Die roeping van die individuele gelowige

    1. Elke gelowige word opgeroep om die amp van die gelowige, die
       “koninklike priesterdom” (vgl. 1 Petrus 2:9) uit te oefen, en dit
       beteken dat hy sy mandaat as Christen ernstig sal opneem, om leer
       en lewe aan die hand van die heilige Skrif te toets.
    2. Daarbenewens het elke gelowige die opdrag om die tydsgees te
       weerstaan en om nie onbybelse ontwikkelinge te duld of daaroor te
       swyg nie. “Nie met geweld nie, maar met die Woord voer ons die
       stryd” Martin Luther).
    3. Elke gelowige word uitgenooi om daagliks in kontak met God te bly
       deur Bybellees en gebed, en om so deur Hom vermaan en versterk te
       word.
    4. Die gelowige is geroepe om die boodskap van Jesus Christus te
       verkondig soos dit in die Bybel opgeteken is - sonder enige
       beperkings, weglating of byvoeging.
    5. Die Bybel moet deur elke gelowige as riglyn gebruik word om
       daarvolgens te lewe, selfs dié gedeeltes wat in stryd met die gees
       van die tyd is.
    6. Die gelowige word opgeroep om betrokke to raak by ‘n lewende en
       sendinggerigte gemeente en om ‘n bydrae te lewer tot opbou daarvan.
    7. Hy word geroep om kerklike ampsdraers, byvoorbeeld predikers, te
       ondersteun as hulle as gevolg van suiwer Skrifgetroue, lewewekkende
       Woordverkondiging probleme met hulle kerkleiers ondervind en onder
       tug geplaas of met afsnyding gedreig word.
    8. Die gelowige behoort geldelike ondersteuning to onttrek van
       organisasies wat indruis teen die Evangelie (byvoorbeeld
       feministiese en homoseksuele groepe, sinkretistiese byeen¬komste
       ens.).
    9. Hy word opgeroep om Skrifgetroue instellings, gebeure, byeenkomste,
       skole, universiteite, media ens. te ondersteun of aktief daarby
       betrokke te raak.

[wysig] Die roeping van die kerk

    1. Die kerk word opgeroep om homself enkel en alleen volgens die Bybel
       as Woord van God te oriënteer en om elke onbybelse leer te verwerp,
       om sodoende rigtinggewend te wees vir die individu en gemeenskap.
    2. Die kerk word opgeroep om meer geleenthede te skep vir
       sendinggerigte gemeentegroei as wat tot dusver die geval was.
    3. Die kerk moet getroue medewerkers wat getrou is aan die Skrif, die
       geleentheid gee om te werk en hulle nie met tug of afsnyding dreig
       nie.
    4. Verpligte kollektes mag nie deur die kerk ingevorder word vir
       organisasies of geleenthede wat Skrifgetroue gelowiges nie met ‘n
       goeie gewete kan ondersteun nie.
    5. Die kerk is geroepe om duidelike riglyne te gee oor etiese kwessies
       rakende die huwelik en gesin, aborsie, genadedood en
       homoseksualiteit - in ooreenstemming met die heilige Skrif en nie
       in stryd daarmee nie.

[wysig] Die roeping van die staat en samelewing

    1. Die staat is nie dieselfde as die kerk nie (vgl. Johannes 18:36).
       Die staat sal egter daarby baat en geseën word as Skriftuurlike
       norme in ag geneem en nagevoig word.
    2. Hierdie Skriftuurlike norme word duidelik in die Tien Gebooie
       uiteengesit (Eksodus 20:2-17).
    3. Wanneer hierdie verordeninge nie ernstig opgeneem word nie, lei dit
       onvermydelik tot chaos en anargie.
    4. Sommige sosiale groepe en partye in baie lande bevorder chaos en
       anargie in die samelewing omdat hulle openlik of heimlik die
       fundamentele Goddelike waarhede in die Tien Gebooie bestry.
    5. Die Heilige Skrif beskryf sulke mense in 2 Timoteus 3:1-7: “In die
       laaste dae sal daar swaar tye kom. Die mense sal selfsugtig wees,
       geldgierig, grootpraterig en verwaand, be¬ledigend teenoor hulle
       medemense en ongehoorsaam aan hulle ouers, ondankbaar en
       ongodsdienstig; hulle sal liefdeloos en onversoenlik wees,
       kwaadpraters, bandeloos en wreed, sonder liefde vir die goeie;
       hulle sal verraaiers wees, roekeloos en hooghartig. Hulle sal
       eerder liefde vir genot hê as liefde vir God. Hulle sal nog die
       uiterlike skyn van die godsdiens hê, maar die krag van die
       godsdiens sal hulle nie ken nie... wat met sonde belaai is en deur
       allerlei sinlike begeertes gedryf word, wat altyd iets wil leer
       maar tog nooit tot die kennis van die waarheid kan kom nie”.
    6. In baie lande beklee sulke persone, wat dienaars is van “die
       wettelose mens” (2 Tessalonisense 2:3), sleutelposisies of strewe
       na mag. Hulle word gaandeweg meer invloedryk in die politiek, die
       massamedia, op die gebied van wet en orde, in kolleges en kerke.
    7. Politici, regslui, joernaliste, opvoeders, kerklui en gelowiges in
       alle kringe word opgeroep om teen hierdie infil¬trasie, hierdie
       “opmars deur die inrigtings”, weerstand to bied - deur gebed en
       arbeid in Bybels-Christelike sin.

[wysig] Toekomsblik

    1. Die huidige ontwikkelings in die kerk en samelewing word in die
       Bybel voorspel.
    2. Dit is kenmerkend van die tyd wanneer satan se anti¬christelike
       wêreldheerser op die toneel sal verskyn.
    3. Jesus Christus sal egter weer kom in mag en heerlikheid om ‘n einde
       aan die “wettelose mens” te maak (2 Tessalonisense 2:3).
    4. Omdat ons nie weet wanneer Jesus weer sal kom nie, moet ons werk
       solank dit nog dag is.
    5. Ons werk vir Jesus Christus en die opbou van Sy Kerk, uit
       dankbaarheid vir Sy plaasvervangende offer aan die kruis en uit
       liefde vir Hom - met die sekerheid dat die oorwinning aan Hom
       behoort.
    6. “Nogtans, die hegte fondament wat God gelê het, staan vas met dié
       woorde daarop gegraveer: ‘Die Here ken dit wat aan Hom behoort,’
       en: ‘Elkeen wat sê dat hy aan die Here behoort, moet wegbreek van
       die ongeregtigheid”’ (2 Timoteus 2:19).

   Amen.

[wysig] Eksterne skakels

     * Martin Luther se 95 stellings

   Kategorie: Lutheranisme

