9K121 Vikhr


   9A1472 Vikhr (Russies: Вихрь), (Afrikaans: Warrelwind) is 'n Russiese
   laser geleide anti-tenk missiel stelsel. "9K121" is die GRAU-naam
   toewysing vir die stelsel. Die missiel staan volgens die die NAVO
   klassifikasie bekend as die AT-16. Die missiel word uit die lug
   gelanseer van 'n Ka-50, Ka-52 helikopter en Sukhoi Su-25 vliegtuig.
   Daar word veronderstel dat dit van 1990 operasioneel ontplooi word in
   die Russiese Lugmag maar is eers in 1992 vir die eerste keer by die
   Farnborough Lugskou ten toon gestel.

   Die aanwending van die missiel is gerig om veral grondteikens aan te
   val, spesifiek tenks, en teikens met reaktiewepantser. 'n Teiken kan
   tot vanaf 8km aangeval word indien die missiel deur 'n helikopter
   gelanseer word, of 10km van 'n vastevlerk vliegtuig. Die Vikhr kan ook
   stadigbewegende lugteikens neerskiet.

   Die Vikhr missiel is 'n onderdeel van die Vikhr-M stelsel, die ander
   dele sluit in 'n outomatiese teikensoekstelsel, en 'n lanseerder.

   Die missiel beweeg, tydens sy vlug deur die lug, in deurlopende
   spiraalbeweginge, terwyl 'n enkele beheermeganisme die rigting
   voortdurend aanpas. Om die kans op 'n voltreffer te verhoog kan twee
   missiele per salvo gelanseer word op 'n teiken.

[wysig] Eksterne webwerf

     * Vikhr demonstrasie (AVI-video)
     * www.airwar.ru
     * Vliegnabootser Su-25 en Ka-50 vliegnabootser

   Kategorie: Wapens

