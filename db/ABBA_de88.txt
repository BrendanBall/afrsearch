ABBA


   Een van ABBA se lede, Agnetha Fältskog, tydens 'n optrede in 1977.
   Een van ABBA se lede, Agnetha Fältskog, tydens 'n optrede in 1977.

   ABBA (1972–1983) was 'n Sweedse popmusiekgroep. Hulle bly tot vandag
   toe die mees suksesvolle Sweedse musiekgroep en was een van die
   gewildste groepe in die wêreld. Die groep het die topposisies op
   musieklyste wêreldwyd gedomineer gedurende die middel-tot-laat 1970's
   en vroeë 1980's, en het treffer enkelsnitte en albums verkoop. Geraamde
   getalle van ABBA se verkope wêreldwyd staan op 100 tot 500 miljoen
   kopieë (daar blyk geen betroubare bron vir hierdie inligting te wees
   nie), wat hulle die tweede suksesvolste groep van alle tye sou maak, na
   die Beatles. Hulle was die eerste musiekgroep van die Europese
   vasteland wat gereelde posisies op die Britse, Amerikaanse en
   Australiaanse musieklyste beklee het, en hulle sukses het daarvolgens
   deure oopgemaak vir ander Europese musiekgroepe. Hulle blywende
   nalatenskap is die legitimasie van die Sweedse musiekbedryf tot 'n
   hoofstroomkompeteerder.

   ABBA is gevorm in 1972 met Björn Ulvaeus, Benny Andersson, Agnetha
   Fältskog, en Anni-Frid Lyngstad (bynaam: "Frida"). Hulle het wydbekend
   geword nadat hulle die 1974 "Eurovision Song Contest" gewen het met
   "Waterloo". Die groep het bestaan uit twee paartjies, Björn en Agnetha
   tesame met Benny en Frida. ABBA het saam besluit aan die begin van 1983
   om 'n blaaskans te vat. En hulle het tot vandag toe nog nooit weer saam
   'n opname gedoen nie.

   "ABBA" is 'n akroniem gevorm uit die eerste letter van elk van die
   groeplede se naam. Dit word gewoonlik geskryf as "ABBA" maar word ook
   soms geskryf as 'n woord, Abba. Die eerste 'B' in die embleemweergawe
   van die naam is omgekeer op die groep se reklamemateriaal sedert 1976 .

[wysig] Eksterne skakel

     * Amptelike webwerf
     * The Hep Stars International Official website - Benny Andersson

   Kategorie: Sweedse musiekgroepe

