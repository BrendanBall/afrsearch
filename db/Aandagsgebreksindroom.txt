Aandagsgebreksindroom


   Aandagsgebreksindroom (AGS, in Engels Attention Deficit Disorder) en
   Aandagsgebrek-hiperaktiwiteitsindroom (AGHD, in Engels Attention
   Deficit Hyperactivity Disorder) word grootliks gesien as 'n
   neurologiese versteuring wat omtrent 5% van die wêreld se bevolking
   affekteer. Dit ontstaan reeds in die vroeë jare van 'n kind. Dit word
   geklassifiseer as patrone van aanhoudende verloor van aandag en/of
   hiperaktiwiteit, dit word gewoonlik gekoppel met vergeetagtigheid en
   min beheer oor eie impulsiwiteit. AGS en AGHS word tans gesien as 'n
   kondisie waarvoor daar geen mediese geneesmiddel is nie.

   AGS en AGHS word meestal gediagnoseer in kinders en gedurende die
   afgelope dekade is dit ook toenemend in volwassenes gediagnoseer.
   Omtrent sestig persent van kinders wat daarmee gediagnoseer word skud
   dit af teen volwassenheid. Studies het ook bewys dat dit oordraagbaar
   is deur familielede van generasie tot generasie. Hoewel daar geglo word
   dat die meerderheid gevalle van AGS en AGHS geneties van aard is, word
   ongeveer 'n vyfde veroorsaak deur breinskade van stres en ander fisiese
   gebeurtenisse gedurende swangerskap en direk na geboorte.

[wysig] Sien ook

     * Omgewinggesondheid, meer spesifiek: Aardstraling, Elektomagnetiese
       velde en Siek geboue sindroom

[wysig] Bronnelys

     * Artikel oor die onderwerp by die "National Institute of
       Neurological Disorders and Stroke" in die V.S.A se webwerf met
       skakels na organisasies wat daarmee werk
     * WebMD
     * Psychiatry online het verskeie artikels oor die onderwerp

   Kategorie: Geneeskunde

