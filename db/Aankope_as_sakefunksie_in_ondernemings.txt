Aankope as sakefunksie in ondernemings


   Die Aankoopfunksie van 'n onderneming is verantwoordelik vir
   voorraadbestuur, aankoop van voorraad en grondstowwe, skakeling met
   verskaffers en om op hoogte te bly met nuwe produkvrystellings en
   vervaardigingstendense. Dit behels ál die aktiwiteite wat betrekking
   het tot die verkryging van die middele wat 'n onderneming nodig het om
   sy aktiwiteite uit te voer en 'n wins te maak, byvoorbeeld die aankoop
   van grondstowwe, masjiene, voertuie, toerusting en voorraad.

   Inhoud

        * 1 Rol van aankope in 'n onderneming
        * 2 Dokumentasie betrokke by die aankoopfunksie
             + 2.1 Aankoopversoek of aankooprekwisisie
             + 2.2 Navrae
             + 2.3 Tenders
        * 3 Belangrike faktore by aankope
             + 3.1 Keuse van die korrekte verskaffer
             + 3.2 Aankoop van die korrekte hoeveelhede
             + 3.3 Aankoop van goedere en dienste van die korrekte gehalte
             + 3.4 Aankoop van goedere en dienste teen die korrekte prys
             + 3.5 Aankoop op die regte tyd

[wysig] Rol van aankope in 'n onderneming

   Die aankoopafdeling speel 'n belangrike rol in die winsgewendheid van
   'n onderneming, aangesien elke onderneming produkte en dienste nodig
   het. Die aankoopafdeling is verantwoordelik voor:
     * Die bestelling van die korrekte hoeveelheid
     * Die aankoop van die regte gehalte
     * Aankope op die regte tyd
     * Aankope teen die regte prys
     * Aankope by die beste verskaffer
     * Aflewering op die korrekte plek
     * Versekering van maksimum wins

   Die aankoopfunksie is belangrik omdat 'n onderneming verskillende
   produkte (grondstowwe, masjinerie, voorraad vir herverkoop, materiale
   en skoonmaakmiddels) nodig het om te funksioneer en sy spesifieke
   doelwit (wins) te bereik. 'n Onderneming het ook dienste nodig wat deur
   buite-instansies verskaf word om aktiwiteite binne die omgewing te
   vergemaklik, byvoorbeeld elektrisiteit, regsdienste, vervoer, berging
   en kommunikasiedienste.

[wysig] Dokumentasie betrokke by die aankoopfunksie

[wysig] Aankoopversoek of aankooprekwisisie

   Die aankooprekwisisie in 'n vorm wat deur die hoof van die produksie-,
   verkoop- of bergingsafdeling voltooi en dan na die aankoopafdeling
   gestuur word sodat die voorraad bestel kan word. Die aankoopversoekvorm
   word voltooi en aan die aankoopbestuurder gegee. Die volgende inligting
   moet op die vorm aangebring word:
     * Die datum waarop die items versoek word
     * Die naam van die departement of afdeling wat die versoek rig
     * Die verwysingsnommer en/of beskrywing van die items
     * Hoeveelhede van elke item
     * Magtiging van versoek
     * Handtekening van 'n gemagtigde persoon
     * Die datum waarop die versoek uitgevoer moet word

[wysig] Navrae

   Die aankoopafdeling kan skriftelike of telefoonnavrae doen en
   verskaffers versoek om die volgende te verskaf:
     * Monsters
     * Katalogusse
     * Pryslyste
     * Advertensies
     * Kwotasies

   Die volgende bronne kan geraadpleeg word:
     * Handelsindekse, soos die geelbladsye
     * Handelstydskrifte
     * Tegniese tydskrifte
     * Inligting kan op die Internet verkry word
     * Sommige fabrieke/verskaffers stuur na ondernemings om navrae te
       beantwoord, deur middel van byvoorbeeld fabrieksverteenwoordigers
     * Sakekennise en plaaslike kamers van koophandel kan genader word

[wysig] Tenders

   'n Tender is 'n verskaffer se skriftelike aanbod om sekere goedere
   en/of dienste te lewer. 'n Tender volg op 'n advertensie. Persone of
   instellings wat belangstel om die betrokke goedere en/of dienste te
   verskaf, maak 'n skriftelike aanbod en gee 'n vaste prys. Ná die
   sluitingsdatum word die tenders se pryse vergelyk. Die tender wat die
   voordeligste vir die onderneming is, nie noodwendig die goedkoopste
   tender nie, word aanvaar. 'n Tender is 'n bindende dokument. Dit
   beteken dat wanneer 'n verskaffer 'n tender ingedien het, hy verplig is
   om die goedere en dienste teen die prys wat aangedui is te lewer.

[wysig] Belangrike faktore by aankope

   Verskeie aktiwiteite moet deur die aankoopdepartement uitgevoer word om
   goedere en dienste vir die onderneming by betroubare verskaffers te
   verkry. Vyf faktore speel 'n belangrike rol in die verkryging van
   goedere.

[wysig] Keuse van die korrekte verskaffer

   Die onderneming soek produkte en dienste van die regte gehalte, teen
   die regte prys, op die regte plek, en op die regte tyd.

[wysig] Aankoop van die korrekte hoeveelhede

   Die belangrikste aspek van die aankoopfunksie is om te verseker dat die
   produksiedepartement altyd voldoenede voorraad grondstowwe het en dat
   daar genoeg voorraad is om in die behoeftes van klante te voorsien.

[wysig] Aankoop van goedere en dienste van die korrekte gehalte

   Aanduiding van gehalte:
     * Handelsmerke: Dit is spesiale tekens wat deur vervaardigers of
       handelaars op ál hul produkte gebruik word om hulle van soortgelyke
       produkte van mededingers te onderskei.
     * Monsters: Dit is kleiner eksemplare van produkte, maar die
       vervaardiger waarborg dar die eintlike produk van dieselfde gehalte
       as die monster is.
     * Graad: Landbouprodukte word volgens hul gehalte gegradeer.
     * Handelstandaarde: Nywerhede of die regering kan sekere standaarde
       spesifiseer waaraan sekere produkte moet voldoen. Hierdie goedere
       word gewoonlik algemeen gebruik en word gewoonlik in groot maat
       verkoop, byvoorbeeld gloeilampe, proppe, vensterrame, en bakstene.
     * Chemise en fisiese spesifikasies: Die koper stipuleer hierdie
       spesifikasies.
     * Materiaalspesifikasies: Die koper gee 'n definitiewe beskrywing van
       die tipe materiaal wat gebruik moet word.
     * Inginieursdiagramme: Dit sluit gedetailleerde diagramme van
       masjienonderdele in en is van 'n hoogs tegniese aard.

[wysig] Aankoop van goedere en dienste teen die korrekte prys

   'n Onderneming se winsgewendheid word deur elke aankoop beïnvloed.
   Daarom is dit belangrik dat grondstowwe, goedere, en dienste teen
   redelike pryse gekoop word.

   Faktore wat pryse beïnvloed:
     * Gehalte vereis
     * Hoeveelheid verlang
     * Beskikbaarheid van die produk of diens
     * Dienste soos vervoer en aflewering wat deur verskaffers gelewer
       word
     * Raklewe en bederfbaarheid van spesifieke items

[wysig] Aankoop op die regte tyd

   Die regte tyd vir aankope word bepaal deur die tipe mark waarin die
   aankope plaasvind, soos byvoorbeeld volmaakte markte, monopolieë, en
   onvolmaakte markte, asook die tipe materiaal wat benodig word.
   Hierdie artikel is 'n saadjie. Voel vry om Wikipedia te help deur dit
   uit te brei.

   Die verskillende sakefunksies in ondernemings

   Administrasie  • Finansies  • Aankope  • Bemarking  • Produksie  •
   Menslike Hulpbronne  • Openbare Betrekkinge  • Algemene Bestuur

   Kategorieë: Saadjies • Ekonomie

