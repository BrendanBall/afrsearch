Aardalkalimetale


                                                                   Groep 2
                                                                 Periode
                                                                    2   4
                                                                        Be
                                                                    3   12
                                                                        Mg
                                                                    4   20
                                                                        Ca
                                                                    5   38
                                                                        Sr
                                                                    6   56
                                                                        Ba
                                                                    7   88
                                                                        Ra

   Die aardalkalimetale (ook genaamd alkalie-aard metale) is die reeks
   elemente in Groep 2 (IUPAC nommer) van die periodieke tabel: berillium,
   magnesium, kalsium, strontium, barium en radium (wat nie altyd as sulks
   beskou word nie vanweë sy baie kort halfleeftyd).

   Die elemente in die groep stem met mekaar ooreen ten opsigte van hulle
   elektronkonfigurasie [X]ns^2, waar [X] 'n edelgas verteenwoordig. Die
   twee elektrone in die buitenste s-subskil kan die atoom maklik verlaat
   en daarom vorm die alkalie-aard metale katione met 'n dubbele lading.

          M => M^2+ + 2 e^-

   Alle elemente uit die groep is onedele metale en die oksiede is
   basisse. Die sterkte van die M(OH)[2] basis neem toe van bo na onder in
   die kolom. Die soute los oor die algemeen minder goed op in water as
   die soute van die alkalie metale, maar die oplosbaarheid is egter oor
   die algemeen nog redelik goed.

   Die alkalie-aard metale is silwerkleuringe-, sagte-, lae digtheid
   metale, wat geredelik met halagene reageer om ioniese soute te vorm.
   Die elemente reageer ook soos die alkalie metale met water (nie
   heeltemal so vinnig nie) om sterk alkaliese (basiese) hidroksiede te
   vorm.

   Die alkalieaardmetale kry hulle naam na aanleiding van hulle oksiede,
   die alkalie aardes, waarvan die outydse name berillia, magnesia, kalk,
   strontia en baryta was. Díe is alkalie aardes genoem as gevolg van
   hulle aard wat tussen die van die alkalies (oksiede van die
   alkaliemetale) en die seldsame aardes (oksiede van seldsame
   aardmetale). Die klassifikasie van sommige oënskynlik inerte stowwe as
   'aardes' is millennia oud. Die oudste stelsel bekend wat deur die
   antieke Grieke gebruik is het uit vier elemente, insluitend aarde
   bestaan. Hierdie stelsel is later deur filosowe en alchemiste soos
   Aristoteles (4de eeu v.C.), Paracelsus (eerste helfte van die 16de
   eeu), John Becher (middel van die 17de eeu) en Georg Stahl (laat 17de
   eeu) verfyn, met latere kenners wat 'aarde' in drie of vier tipes
   verdeel het. Die besef dat 'aardes' nie elemente was nie maar
   verbindings word toegeskryf aan die chemikus Antoine Lavoisier. In sy
   Traité Élémentaire de Chimie (Elemente van Chemie) van 1789 het hy
   hulle Substances simples salifiables terreuses, of sout-vormende
   aardelemente genoem. Later het hy voorgestel dat die alkalie aardes
   metaaloksiede kan wees, maar het erken dat dit blote bespiegeling was.
   In 1808 tree Humphry Davy volgens Lavoisier se idee op en word die
   eerste persoon om voorbeelde van die metale te verkry deur elektrolise
   van hulle gesmelte soute.

                                                              Ander groepe
                                                        Alkalie-metale (1)
                                                   Alkalie-aard metale (2)
                                                            Boorgroep (13)
                                                        Koolstofgroep (14)
                                                        Stikstofgroep (15)
                                                        Suurstofgroep (16)
                                                             Halogene (17)
                                                            Edelgasse (18)
                                                           Kopergroep (11)
                                                            Sinkgroep (12)
                                                         Skandiumgroep (3)
                                                           Titaangroep (4)
                                                         Vanadiumgroep (5)
                                                           Chroomgroep (6)
                                                          Mangaangroep (7)
                                                Platinumgroep (8, 9 en 10)

[wysig] Verwysings

     * Group 2 - Alkaline Earth Metals, Royal Chemistry Society.
     * Group 1 Alkali Metals and Group 2 Alkaline Earth Metals, Doc
       Brown's Chemistry Clinic.
     * Science aid: Group 2 Metals Study aid for teens

   Kategorieë: Chemie • Periodieke tabel groep

