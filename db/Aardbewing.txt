Aardbewing


   'n Aardbewing is 'n bewing of skudding van die aarde se oppervlakte.
   Aardbewings ontstaan gewoonlik as gevolg van die beweging van
   rotsmassas wat teen mekaar skuur by geologiese breuke in die boonste
   lae van die aardkors. Die soliede dele van die aarde beweeg stadig, dog
   voortdurend en aardbewings kom voor waar die resulterende spanning te
   hoog word vir die materiale.

   Aardbewings kan egter ook veroorsaak word deur mynbedrywighede, soos in
   2005 by Stilfontein en Klerksdorp in Noordwes. Gewoonlik is die
   werklike beweging baie klein, bv. 'n paar millimeter of selfs minder,
   maar dit gebeur so skielik dat die uitwerking op die oppervlakte
   chaoties kan wees. Hierdie beginsel kan geïllustreer word deur 'n
   albaster op 'n tafel neer te sit en die blad van onder af met 'n hamer
   te slaan. Die tafelblad sal baie min beweeg, maar die albaster sal 'n
   hele ent in die lug opspring.

   Wanneer 'n aardbewing aan 'n kuslyn of onder die see plaasvind, kan
   daar 'n reuse getygolf, of Tsunami, ontstaan. Hierdie golwe kan
   ontsaglike skade aan laagliggende kuslyne veroorsaak. Aardbewings kom
   in sommige dele van die aarde meer dikwels voor as in ander. Die
   gebiede wat die meeste geraak word lê oor 'n ontsaglike gordel wat
   feitlik oor die hele aarde strek. Hierdie gevaargebiede kan gevolg word
   vanaf die weskus van Suid-Amerika, oor Sentraal-Amerika en die
   Karibiese eilande en verder noordwaarts met die Stille Oseaan langs die
   weskus van Noord-Amerika. Daarna swaai dit weg deur die Aleutiese
   eilande na Asië en dek die hele oos- en suidoos Asië en nabygeleë
   eilande, om daarna weswaarts te strek na die Meditereënse streke en na
   Suid-Europa.

   Aardbewings wek gewoonlik wye openbare belangstelling as gevolg van die
   verwoesting en lewensverlies wat normaalweg daarmee gepaard gaan. Die
   meeste skade word gewoonlik aangerig deur vallende geboue en brande wat
   ontstaan. Brandwaterpype word gewoonlik beskadig en daarom woed die
   brande onverstoord voort. Grondverskuiwings en sneeustortings kan in
   sommige gebiede deur aardbewings veroorsaak word en groot skade kan aan
   ondersese kabels aangerig word, asook groot visvrektes agv. ondersese
   aardbewings.

       Skade in Fourth Avenue, Anchorage, veroorsaak deur die groot Alaska
                                                  aardbewing van 27 Maart.
       Skade in Fourth Avenue, Anchorage, veroorsaak deur die groot Alaska
                                                  aardbewing van 27 Maart.

                                          Kobehawe, Japan port gedenkpark.
                                          Kobehawe, Japan port gedenkpark.

       Stille Oseaan vuurring, Vulkaan boëe en oseaantrôe wat die Stille
          Oseaan gedeeltelik omring, 'n gebied met gereelde aardbewings en
      vulkaanuitbarstings. Die trôe is in blou-groen. Die vulkaan boë is
           altyd parallel aan die troe, die eilandboog Aleutiese Trog word
    verteenwoordig deur die lang kettang van vulkane waaruit die Aleutiese
                                                          Eilande bestaan.
       Stille Oseaan vuurring, Vulkaan boëe en oseaantrôe wat die Stille
          Oseaan gedeeltelik omring, 'n gebied met gereelde aardbewings en
      vulkaanuitbarstings. Die trôe is in blou-groen. Die vulkaan boë is
           altyd parallel aan die troe, die eilandboog Aleutiese Trog word
    verteenwoordig deur die lang kettang van vulkane waaruit die Aleutiese
                                                          Eilande bestaan.

[wysig] Eksterne skakels

     * EQNET: Earthquake Information Network
     * The U.S. National Earthquake Information Center
     * USGS Earthquake FAQs
     * Environmental Geology - GEOL 406/506 (Earthquakes)
     * Geowall- 'n Interessante 3d voorstellingstelsel vir bestuudering
       van aardbewingdata
     * Virtual Earthquake Opvoedkundige werf wat verduidelik hoe episentra
       en sterkte bepaal word.
     * Tsunami Experiment
     * PBS NewsHour - Predicting Earthquakes
     * Southern California Earthquake Data Center
     * European-Mediterranean Seismological Centre (EMSC)
     * Global Seismic Monitor at GFZ Potsdam
     * Global Earthquake Report – chart updated with each new earthquake
       or aftershock
     * Earthquakes in Iceland during the last 48 hours, outomaties elke
       twee minute opgedteer
     * Recent earthquakes in California and Nevada
     * USGS – Largest earthquakes in the world since 1900
     * The Destruction of Earthquakes - and a List of the Worst ever
       recorded

   Kategorieë: Natuurrampe • Geofisika

