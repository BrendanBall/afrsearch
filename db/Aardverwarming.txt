Aardverwarming


                   'n Kleurbeeld van die aarde soos gesien van Apollo 17.
                                   Samestelling van die Aarde se atmosfeer
                          Stikstof                                 78,084%
                          Suurstof                                 20,946%
                             Argon                                  0,934%
                  Koolstofdioksied                                  0,038%
                         Waterdamp                                     >1%
                             Ander                                  0,002%

   Aardverwarming (die Engelse term global warming word ook dikwels
   gebruik) is 'n term wat die styging van die gemiddelde temperatuur van
   die aarde se atmosfeer en oseane beskryf. Sedert die begin van die
   twintigste eeu het die gemiddelde temperatuur met ongeveer 0,74°C
   gestyg.^[1] Die algemene wetenskaplike konsensus is dat hierdie styging
   in temperature deur die versterking van die kweekhuiseffek veroorsaak
   word.^[2]^[3] Die kweekhuiseffek word weer op sy beurt hoofsaaklik deur
   die mensveroorsaakte toename van koolstofdioksied (CO[2]) en ander
   kweekhuisgasse soos metaan en dryfgasse. Daar word voorspel dat die
   temperature met 1,4°C tot 5,8°C tussen 1990 en 2100 kan styg.^[4] Dit
   sal groot sigbare veranderinge vir die mensdom en die omgewing inhou.
   Aardverwarming is 'n internasionale omgewingskwessie wat mense
   wêreldwyd raak. Aardverwarming is die gevolg van die opbou van gasse
   soos koolsuurgas en metaan in die atmosfeer wat die uitstraling van die
   aarde se hitte vasvang en die effek van 'n kweekhuis meebring waar die
   hitte kan inkom, maar nie so maklik ontsnap nie. Dit is veral
   verbranding van steenkool, ru-olie en petrol in kragstasies, fabrieke
   en motors wat bydra tot hierdie opbou van gasse in die atmosfeer.

   'n Versameling van ondersoeke aangaande aardverwarming word in die
   verslag van die Intergovernmental Panel on Climate Change (IPCC)
   saamgevat. Die paneel is deur die Verenigde Nasies ingestel om die
   huidige wetenskaplike, tegniese en sosiaal-ekonomiese kennis aangaande
   aardverwarming te dokumenteer en 'n samevatting daarvan te skep.

[wysig] Verklarings

   Die meeste klimtaloge is dit eens dat die aarde besig is om warmer te
   word. Daar word voortdurende debatte gevoer met betrekking tot hoeveel
   verwarming deur verskillende oorsake veroorsaak word. Die algemene
   wetenskaplike konsensus is dat die toenemende hoeveelhede
   kweekhuisgasse in die atmosfeer grotendeels die gevolg van menslike
   aktiwiteite is. Daar is ook ander moontlike oorsake wat tot die
   stygende temperature kan bydra, soos son-aktiwiteit en osoon, maar
   hierdie oorsake is nie sterk genoeg om die stygende temperature te
   verklaar nie.

[wysig] Bevolkingsgroei

   Daar was 'n drastiese toename in die menslike bevolking sedert 1950.
   Terselftertyd was daar 'n vinnige styging in beide atmosferiese
   CO[2]-vlakke en gemiddelde aardtemperature. Vele navorsers bestudeer
   die verband tussen bevolkingsgroei en ekonomiese ontwikkeling teenoor
   die jaarlikse tempo van CO[2]-vrystelling. Die verband aangevoer is dat
   meer mense meer energie en ander hulpbronne gebruik. Gedurende die
   produksieprosesse van hierdie hulpbronne word CO[2] en ander
   kweekhuisgasse as afval vrygestel. Navorsers raam dat daar 'n
   sewevuldige toename in die totale vrystelling van CO[2] sal wees vir
   die ontwikkelende lande en 'n drievuldige toename vir ontwikkelde
   lande. Dit lei tot meer as 'n viervuldige toename van CO[2] gedurende
   die 21ste eeu. Die uitwerking van hierdie toename in CO[2]-vlakke
   veroorsaak 'n groter styging in temperature in die wêreld. Die impak
   van aardverwarming op die mensdom sal weer die menslike ontwikkeling
   beïnvloed; laagliggende dele sal onbewoonbaar word, landbougrond sal
   onbewerkbaar word as gevolg van onmatige hoeveelhede reënval, en
   voedselproduksie sal afneem.

[wysig] Verwysings

    1. ^ IPCC, Fourth Assessment Report
    2. ^ "Joint science academies’ statement: The science of climate
       change." Royal Society: May 17 2001. URL besoek op 2007-04-01.
    3. ^ "Joint science academies’ statement: Global response to climate
       change." Royal Society: June 2005. URL besoek op 2007-04-01.
    4. ^ Prognose van de temperatuursverandering voor de jaren 1990 - 2100
       op grida.no.

   Hierdie artikel is 'n saadjie. Voel vry om Wikipedia te help deur dit
   uit te brei.
   Hierdie artikel is in sy geheel of gedeeltelik vanuit die Nederlandse
   Wikipedia vertaal.

   Klik vir info oor hierdie sjabloon.
   Kategorieë: Saadjies • Natuur

