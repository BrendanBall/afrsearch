Aardwolf


                  Aardwolf
   Bedreigingstatus: Veilig^[1]
   Tydperk: {{{fossil_range}}}
         Wetenskaplike klassifikasie

       Domein:     {{{domain}}}
   Superkoninkryk: {{{superregnum}}}
     Koninkryk:    Animalia
    Subkoninkryk:  {{{subregnum}}}
    Superdivisie:  {{{superdivisio}}}
    Superphylum:   {{{superphylum}}}
      Divisie:     {{{divisio}}}
       Phylum:     Chordata
     Subdivisie:   {{{subdivisio}}}
     Subphylum:    {{{subphylum}}}
    Infraphylum:   {{{infraphylum}}}
    Mikrophylum:   {{{microphylum}}}
     Nanophylum:   {{{nanophylum}}}
     Superklas:    {{{superclassis}}}
        Klas:      Mammalia
      Subklas:     {{{subclassis}}}
     Infraklas:    {{{infraclassis}}}
     Superorde:    {{{superordo}}}
        Orde:      Carnivora
      Suborde:     {{{subordo}}}
     Infraorder:   {{{infraordo}}}
    Superfamilie:  {{{superfamilia}}}
      Familie:     Hyaenidae
     Subfamilie:   Protelinae
                   Flower, 1869
     Superstam:    {{{supertribus}}}
        Stam:      {{{tribus}}}
      Substam:     {{{subtribus}}}
       Genus:      Proteles
      Subgenus:    {{{subgenus}}}
       Seksie:     {{{sectio}}}
       Reeks:      {{{series}}}
       Spesie:     P. cristatus
     Subspesie:    {{{subspecies}}}
   [[{{{diversity_link}}}|Verskeidenheid]]
   {{{diversity}}}
               Binomiale naam
             Proteles cristatus
   Sparrman, 1783
               Trinomiale naam
               {{{trinomial}}}
                Tipe Spesies
             {{{type_species}}}
           {{{subdivision_ranks}}}
   {{{subdivision}}}
   Verspreiding van die aardwolf
   Verspreiding van die aardwolf
                  Sinonieme
   {{{synonyms}}}

   Die aardwolf (Proteles cristatus) is 'n vleiseter wat tans as 'n hiëna
   geklassifiseer word. Vroër was dit as die enigste lid van die
   Protelidae-familie gegroepeer, of ander kere as 'n hondagtige, in die
   familie Canidae.

   Inhoud

        * 1 Identifikasie
        * 2 Verspreiding
        * 3 Habitat
        * 4 Gedrag
        * 5 Geluide
        * 6 Kos
        * 7 Voortplanting
        * 8 Spoor en veldtekens
        * 9 Sien ook
        * 10 Bronnelys

[wysig] Identifikasie

   Mannetjie en wyfies is dieselfde grootte en het 'n gemiddelde lengte
   91cm, met 'n gemiddelde stertlengte van 23cm. Die algemene aardwolf het
   gemiddelde skouerhoogte van 50cm en kan tussen 7,5 en 10kg weeg.

   Die aardwolf lyk soos 'n jakkalsgrootte, kleiner-geboude hiëna. Die kop
   is hondagtig, met 'n breë, pelslose snoet. Die ore staan orent en is
   swartkleurig aan die agterkant. Die aardwolf se pels het 'n liggeel
   agtergrond, met vier tot vyf vertikale swart strepe op die lyf en
   onreëlmatige strepe op die pote. Die pelshare is lank en vorm 'n
   maanhaar op die nek en die rug. Die stert is geborsel (die Latynse naam
   vir die spesie beteken inderdaad 'veerbos'), met 'n swart punt. Die
   voorpoot het vyf en die agterpoot vier tone. Behalwe vir die slagtande,
   is die res van die aardwolf se gebit onderontwikkel.

[wysig] Verspreiding

   Verspreidingsgebied in Suider-Afrika.
   Verspreidingsgebied in Suider-Afrika.

   Hulle kom oral in Suider-Afrika voor, behalwe in die ware woestyn en
   woude. In die res van Afrika, word dit aangetref in 'n klein sentrale
   gebied en ook die oostelike horinggedeelte van Afrika (noordoostelike
   Soedan tot by die suide van Tanzanië).

[wysig] Habitat

   Hulle benodig die teenwoordigheid van termiete, en verkies grasland of
   bossieveld, waar miershope voorkom, met 'n jaarlikse reënval tussen 100
   en 600 mm.

[wysig] Gedrag

   In die somer is hulle naglewend, aangesien die Trinervitermes-termiete
   ook veral snags bedrywig is, maar in die winter raak hulle besig van
   laatmiddag af, aangesien die Hodotermes-termietgroep dan aktief raak.
   Hulle spoor termiete op met behulp van reuk en klank, en word van die
   gebreekte miershoop of grondoppervlakte af opgelek.

   Hulle gaan skuil in gate wat oorspronklik deur springhase of erdvarke
   gemaak is. Alhoewel 'n aardwolfpaartjie dieselfde gebied (van tussen
   een en vier vierkante kilometer) betrek, slaap en eet hulle apart.
   Betreders van hulle gebied word aangeval en weggejaag. Hulle merk hul
   gebied deur die afskeiding van talg vanuit anuskliere, wat 10 – 20 keer
   geskied per kilometer. Die dag se aktiwiteite begin deurdat die
   aardwolf mis en urineer op 'n mishoop wat spesifiek vir daardie doel
   opgebou word. Tot 10% van die dier se liggaamsmassa kan op 'n slag so
   uitgeskei word.

   Om hulself te beskerm, maak hulle staat daarop dat hulle so baie soos
   hiënas lyk, en hulle kan deur hulle hare op te pof, tot twee keer
   groter voorkom as hulle normale grootte.

   Aardwolwe is lomp en stadig, dus word hulle dikwels deur roofdiere
   gevang. Hulle kleintjies word veral gevang deur rooijakkalse.

[wysig] Geluide

   Kommunikasie vind veral deur hulle merke plaas. As hulle naby aan
   mekaar is, of onder stres verkeer, kan hulle 'n diep brul, 'n harde
   blafgeluid, of 'n kloekgeluid uiter.

[wysig] Kos

   Hulle eet hoofsaalik termiete en miere, asook ook ander insekte,
   voëleiers en grondvoëltjies.

   Veral die Trinervitermes-genus is 'n gunsteling termiet. Hulle kan tot
   300, 000 termiete 'n nag verorber, maar laat skynbaar altyd 'n gedeelte
   van die termietkolonie oor, sodat hulle later weer van daardie
   miershoop gebruik kan maak. Ander klein insekte word ook soms geëet. In
   die winter, wanneer termiete minder geredelik beskikbaar is, kan die
   aardwolf tot 25% van sy liggaammassa verloor. Weens hulle swak gebit,
   is hulle nie 'n bedreiging vir ander soogdiere nie.

[wysig] Voortplanting

   Aardwolfpare bly gewoonlik lewenslank bymekaar, maar hulle sal met
   ander diere paar as die geleentheid hom voordoen. Mannetjies help om
   die welpies groot te maak deurdat hulle die kleingoed oppas wanneer die
   wyfie besig is om te vreet. Hulle paar in die winter, maar in Julie in
   die Noordkaap. Die dragtigheidstydperk is 90 dae. Tussen twee tot vyf
   welpies per werpsel word gebore, en hulle bly verskuil in hul gate teen
   ouderdom drie weke. Hulle bly naby die gate tot op ouderdom drie
   maande. Dan leer hulle vreet saam met hulle ouers vir nog 'n maand,
   waarna hulle onafhanklik begin vreet. Hulle deel hulle gebied met hulle
   ouers tot op eenjarige ouderdom.

[wysig] Spoor en veldtekens

   Grafiese skets van 'n aardwolfspoor.
   Grafiese skets van 'n aardwolfspoor.

   Aardwolfmishope is kaal kolle veld, twee tot drie meter in deursnee,
   met die fekale reste begrawe in die grond. Elke aparte stuk mis is baie
   groot (meer as 5cm in deursnee) en bestaan hoofsaaklik uit termietkoppe
   en grond. Die mishoop het ‘n reuk wat herinner aan denneboomnaald- of
   bloekomboomgeur, weens die chemikalieë wat deur die termiete uitgeskei
   word as 'n verdedigingsmeganisme.

[wysig] Sien ook

     * Lys van Suider-Afrikaanse soogdiere
     * Lys van Suider-Afrikaanse soogdiere volgens wetenskaplike name
     * Suider-Afrikaanse soogdiere en hul ordes

[wysig] Bronnelys

     * Soogdiere van die Krugerwildtuin en ander Nasionale Parke (1979).
       Saamgestel deur Die Nasionale Parkeraad. 'n Publikasie van die Raad
       van Kuratore vir Nasionale Parke van die Republiek van Suid-Afrika.
       ISBN 0 86953 027 5.
     * 'Smither's Mammals of Southern Africa. A field guide'. Redakteur
       Peter Apps. Derde uitgawe, 2000.
     * 'Veldgids tot die soogdiere van Suider-Afrika'. Chris en Tilde
       Stuart. Eerste uitgawe, 1988.

   Kategorie: Hiënas

