Abdul Karim Kassem


   Hierdie artikel moet skoongemaak of andersins verbeter word.

   Hierdie artikel voldoen nie tans aan die hoë standaarde van kwaliteit
   waarna Wikipedia streef nie. Voel vry om self in te spring en
   verbeterings te maak, en verwyder hierdie kennisgewing ná die tyd. Vir
   meer hulp, sien die redigeringshulp. Daar is moontlik kommentaar in die
   artikel of op die besprekingsblad wat verbeter moet word.

   Abdul Karim Kassem (populêr ook bekend as "az-Za’im"- "die leier")
   (1914 Bagdad, tot 9 Februarie 1963,Bagdad ) was 'n Irakese militaris en
   politikus van gemengde Soennitiese, Sjiïtiese en Koerdiese afkoms.

   Kassem volg sy militere opleiding aan die militêre akademie in Irak. Hy
   veg in die Arabies-Israeliese Oorlog van 1948-1949. Daarna sluit hy aan
   by die Vrye Offisiere, 'n groep Arabiese nasionalistiese offisiere wat
   gekant was teen die Irakse monargie en geïnspireerd was deur die
   Egiptiese president Nasser.

   Op 14 Julie 1958 werp die Vrye Offisiere onder leiding van generaal
   Abdul Karim Kassem en die kolonels Abdel Salem Arif en Abdel Rahman
   Arif, gesteun deur die Ba'ath Party die Irakse regering omver. Koning
   Faisal II, bykans sy totale familie en die voormalige premier Nuri
   al-Said sterf tydens die staatsgreep. Daarna word ‘n republiek
   uitgeroep en Kassem word premier.

   Hoewel hy die Arabiese nasionalisme en President Nasser se beleid
   aanvanklik ondersteun het, word hy spoedig 'n teenstander en verbreek
   hy die kontak tussen die Vrye Offisiere en die Egiptiese president.
   Kassem soek hierna kontak met die Irakse Kommunistiese Pary wat sterk
   teenstanders van die Arabiese nasionalisme was.

   In 1959 poog vise-premier Arif, enkele lede van die Vrye Offisiere en
   die Ba'ath Party 'n mislukte staatsgreep. Kassem laat sy teenstanders
   daarna opsluit (die meeste kry later amnestie of tronkstraf) en gesteun
   deur die Kommunistiese Party sluit hy 'n vriendskapsverdrag met die
   Sowjet Unie. In Augustus 1960 probeer Koerdiese kommuniste in Kirkoek
   die mag oorneem. Kassem laat die opstand onderdruk en verbied die
   Irakse Kommunistiese Party. Daarna fokus Kassem op die verbetering van
   die lot van die armes, onder andere deur woningbouprojekte.

   In 1963 kom daar 'n einde aan die bewind van Kassem, toe die Ba'ath
   Party die regering oorneem en Kassem laat fusileer.

   In Julie 2004 is Kassem se liggaam ontdek deur 'n nuusspan van Radio
   Dijla in Baghdad.
   Kategorieë: Wikipedia skoonmaak • Irakese politici • Irakese
   militariste

