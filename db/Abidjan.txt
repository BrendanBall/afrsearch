Abidjan


   Abidjan is die grootste stad en voormalige hoofstad van die Ivoorkus.
   Dit funksioneer steeds as die de facto hoofstad, alhoewel Yamoussoukro
   tans die amptelike hoofstad is. Abidjan is tans die belangrikste
   hawestad van die land en is geleë aan die Golf van Guinea. Die
   bevolking van die stad is 'n beraamde 2,8 miljoen en 4-5 miljoen
   insluitende die gehele metropoolse gebied (2006 beraming).

   Die belangrikste nywerhede is hout, tekstiel en koffie. Die stad het
   ook 'n groot olieraffinadery.

   Die stad het in 1934 die hoofstad van die destydse Franse kolonie, die
   Ivoorkus, geword en groei steeds aansienlik, as mens die huidige
   bevolking vergelyk met die 65 000 inwoners wat die stad in 1950 gehad
   het. In 1983 verklaar eertydse president, Félix Houphouët-Boigny, dat
   Yamoussoukro die nuwe hoofstad van die land is, maar die meeste
   owerheidsgeboue en ambassades is steeds in Abidjan te vinde.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Ivoorkus

