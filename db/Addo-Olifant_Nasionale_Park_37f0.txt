Addo-Olifant Nasionale Park


   Twee olifante in die Addo Olifant Nasionale Park in September 2006.
   Twee olifante in die Addo Olifant Nasionale Park in September 2006.

   Die Addo Olifant Nasionale Park is 'n olifantpark wat naby Port
   Elizabeth geleë is in Suid-Afrika. Die park is een van Suid-Afrika se
   twintig nasionale parke.

   Die oorspronklike gedeelte van die park is in 1931 gestig om 'n veilige
   hawe te bied vir die oorblywende elf olifante in die area. Die park
   huisves tans meer as 450 olifante, 400 buffels, meer as 48 bedreigde
   swartrenosters, asook 'n verskeidenheid boksoorte. Leeus en hiënas is
   ook onlangs weer hervestig in die gebied. 'n Unieke spesie in die
   gebied is die miskruierspesie Circellium bacchus wat nie kan vlieg nie.

   Die oorspronklike park is uitgebrei om die Woody Cape natuurreservaat
   wat van die Sondagsrivier tot Alexandria strek in te sluit, asook 'n
   marienereservaat wat St. Croixeiland en Voëleiland in Algoabaai
   insluit. Die gebied is 'n belangrike broeihabitat vir pikkewyne en
   ander marienespesies. Die uitbreiding is deel van 'n plan om die park
   van 1,480 km² uit te brei tot 3,600 km² -- die Groter Addo Olifant
   Nasionale Park.

   Die uitbreiding beteken dat die park vyf van Suid-Afrika se sewe biome
   insluit. Die park is ook waarskynlik die enigste in die wêreld om die
   sogenaamde "Groot 7" in hul natuurlike habitat te huisves (olifant,
   renoster, leeu, buffel, luiperd, walvis en witdoodshaai.

   Die park ontvang ongeveer 120,000 besoekers elke jaar. Ongeveer 54% is
   internasionale besoekers uit hoofsaaklik Duitsland, Nederland en die
   Verenigde Koninkryk.

   Die park het vyf ruskampe asook vier ander kampe wat as konsessies
   bedryf word. Die hoofingang asook twee ander ompaaie in die park is
   geteer, terwyl ander grondpaaie is. Die park kan ook vanaf die N2
   snelweg naby Colchester binnegegaan word.

[wysig] Eksterne skakels

     * Addo Olifant Nasionale Park

   Kategorie: Nasionale parke van Suid-Afrika

