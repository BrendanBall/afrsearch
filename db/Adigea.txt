Adigea


                                                         Republiek Adigea
                                                      (Республика Адыгея)
                                            Ligging van Adigea in Rusland
                                                Land:   Russiese Federasie
                                       Russiese naam:    Республика Адыгея
                                      Plaaslike naam:      Адыгэ Республик
                                              Status:   Outonome republiek
                                    Federale distrik:                 Suid
                                   Ekonomiese streek:       Noord-Kaukasus
                                            Hoofstad:               Maikop
                                   Rang: oppervlakte:                   81
                                         Oppervlakte:           7798,4 km²
                                    Wateroppervlakte:                 5,7%
                                     Rang: bevolking:                   74
                                           Bevolking:       447 109 (2002)
                                                Tale:      Russies, Adighe
                                           Godsdiens:           O.a. Islam
                                           President:  Aslan Tchakoesjinof
                                             Premier: Wladimir Samozjenkof
                                 Amptelike webtuiste:      www.adygheya.ru
                                           Volkslied: Volkslied van Adigea
                                             Tydsone:                    3
                                        Wapen
                                                                      Vlag

   Adigea (Russies: Республика Адыгея; Adighe: Адыгэ Республик) is ’n
   outonome republiek (’n deelgebied van Rusland). Dit word heeltemal
   omring deur die Krasnodar-krai.

   Inhoud

        * 1 Geografie
        * 2 Klimaat
        * 3 Geskiedenis
        * 4 Ekonomie
        * 5 Bevolking
        * 6 Groot stede en dorpe

[wysig] Geografie

   Die republiek lê aan die voet van die Kaukasus-gebergte, met vlaktes in
   die noorde en berge in die suide. Ongeveer 40% van die totale
   oppervlakte bestaan uit bosse.

   Die bevaarbare rivier Koeban is met ’n lengte van 870 km een van die
   belangrikste riviere in die streek. Dit vorm ’n deel van die noordelike
   grens van Adigea.

[wysig] Klimaat

     * Gemiddelde temperatuur Januarie: -2°C
     * Gemiddelde temperatuur Julie: +22°C
     * Gemiddelde jaarlikse neerslag: 700 mm

[wysig] Geskiedenis

   Adigea het op 24 Augustus 1922 ’n outonome oblast van Rusland geword.
   Toe was Krasnodar die bestuursentrum. Van 13 Augustus 1928 af het
   Adigea onder die jurisdiksie van die Krasnodar-krai geval.

   Maikop (die huidige hoofstad) het in 1936 die bestuursentrum geword toe
   die grense van die oblast verander het. Op 3 Julie 1991 het Adigea ’n
   outonome republiek van die Russiese Federasie geword. Die eerste
   president was Aslan Alijewitsj Dzjarimof, wat in 1992 verkies is. Hy is
   in 2007 opgevolg deur Aslan Kitowitsj Tchakoesjinof.

[wysig] Ekonomie

   Hoewel dit nou een van die armste dele van Rusland is, het dit ’n
   oorvloed van bosse en vrugbare grond. Die gebied is veral bekend vir sy
   graan, sonneblomme, tee en tabak. Daar is ook veeteelt (skape en
   varke).

   Die belangrikste nywerhede is: voedsel en hout- en metaalbewerking.

   Adigea is verder ryk aan olie en aardgas. Ander grondstowwe wat daar
   aangetref word, is goud, silwer, wolfram en yster.

[wysig] Bevolking

   In die republiek woon oorwegend Russe, wat in 2002 altesaam 64,5% van
   die bevolking uitgemaak het. Die Adighe-volk, wat in 1926 nog 44,8% van
   die bevolking was, maak sedert die derigerjare slegs 20-24% van die
   bevolking uit (2002-syfer: 24,2%). Op die oomblik is dié persentasie
   egter besig om weer te styg. Hulle woon veral in die noordwestelike en
   noordoostelike uithoeke van die republiek. Ander minderhede is in 2002
   gevorm deur die Armeniërs (3,4%), Oekraïners (2,0%), Koerde (0,8%) en
   Tatare (0,7%).

[wysig] Groot stede en dorpe

     * Maikop (Майкоп) – 156 931 inwoners
     * Jablonofski (Яблоновский) – 25 063
     * Enem (Энем) – 17 654
     * Giaginskaja (Гиагинская) – 15 160
     * Adigeisk (Адыгейск) – 12 209
     * Chanskaja (Ханская) – 11 290
     * Toelski (Тульский) – 10 502

   (2002-volkstelling)
   Deelgebiede van Rusland

   Outonome republieke Adigea | Altai | Basjkortostan (Basjkirië) |
   Boerjatië | Chakassië | Dagestan | Ingoesjetië | Jakoetië |
   Kabardino-Balkarië | Kalmikië | Karatsjai-Tsjerkessië | Karelië | Komi
   | Mari El | Mordowië | Noord-Ossetië | Oedmoertië | Tartarstan |
   Tsjetsjnië | Tsjoewasjië | Tiwa
   Krais Altai | Chabarofsk | Kamtsjatka | Krasnodar | Krasnojarsk | Perm
   | Primorski | Stawropol | Zabaikalski (vanaf 1 Maart 2008)
   Oblaste Amoer | Archangelsk | Astrachan | Belgorod | Brjansk | Irkoetsk
   | Iwanowo | Jaroslawl | Kaliningrad | Kaloega | Kemerowo | Kirof |
   Koergan | Koersk | Kostroma | Leningrad | Lipetsk | Magadan | Moermansk
   | Moskou | Nizjni Nowgorod | Nowgorod | Nowosibirsk | Oeljanofsk | Omsk
   | Orenburg | Orjol | Penza | Pskof | Rjazan | Rostof | Sachalin |
   Samara | Saratof | Smolensk | Swerdlofsk | Tambof | Tjoemen | Toela |
   Tomsk | Tsjeljabinsk | Twer | Wladimir | Wologda | Woronezj | Wolgograd
   Outonome oblaste Joodse Outonome Oblast
   Outonome distrikte Chanto-Mansië | Jamalië | Nenetsië | Tsjoekotka
   Federale stede Moskou | Sint Petersburg
   Kategorie: Russiese deelgebiede

