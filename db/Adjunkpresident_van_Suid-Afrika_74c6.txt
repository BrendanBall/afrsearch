Adjunkpresident van Suid-Afrika


   Die Adjunkpresident van Suid-Afrika tree op as die waarnemende
   President van Suid-Afrika wanneer die President buite die land se
   grense is, nie in staat is om die amp se pligte te onderneem nie, of
   wanneer die Presidensie vakant is. Die Adjunkpresident is ook 'n lid
   van die Nasionale Vergadering en die Kabinet. Die Adjunkpresident word
   grondwetlik vereis om die President te ondersteun in die uitvoer van
   die regering se funksies en kan deur presidensiële proklamasie enige
   regeringsportefeulje toegeken word. Die huidige Adjunkpresident van
   Suid-Afrika is Phumzile Mlambo-Ngcuka. Sy is die eerste vrou wat die
   posisie beklee.

[wysig] Invoer en termyn

   Die Unie Gebou in Pretoria is die setel van die Suid-Afrikaanse
   Presidensie.
   Die Unie Gebou in Pretoria is die setel van die Suid-Afrikaanse
   Presidensie.

   Die Adjunkpresident se ampstermyn word nie deur die wet bepaal nie. Die
   Adjunkpresident se termyn begin wanneer hy of sy deur die President
   vanuit die geledere van die Nasionale Vergadering aangestel word en lê
   dan die voorgeskrewe eed af.

   Die Adjunkpresident se termyn word deur een van vioer grondwetlike
   meganismes afgedank: afdanking deur die President, 'n suksesvolle
   'mosie van wantroue in die President' deur die Nasionale Vergadering,
   'n suksesvolle 'mosie van wantroue uitgesluit die President' deur die
   Nasionale Vergadering, of die ampsbetreding van 'n nuutverkose
   President. Daar word aangeneem dat 'n Adjunkpresident ook kan bedank.

[wysig] Lys van Adjunkpresidente van Suid-Afrika, 1994–vandag

     * Mnr F.W. de Klerk en Mnr Thabo Mbeki gesamentlik: 1994–1996
     * Mnr Thabo Mbeki: 1996–1999
     * Mnr Jacob Zuma: 1999–2005
     * Mev Phumzile Mlambo-Ngcuka: 2005–

[wysig] Kyk ook

     * President van Suid-Afrika
     * Vise-Staatspresident van Suid-Afrika

   Kategorieë: Adjunkpresidente van Suid-Afrika • Politiek van Suid-Afrika

