Administrasie as sakefunksie in ondernemings


   Die administrasie of inligtingsfunksie is daarvoor verantwoordelik om
   'n diens aan bestuur te lewer deur die insameling van primêre en
   sekondêre data, die veilige bywerking van data na inligting, bywerking
   van inligting, verwerking van data, aanbieding van inligting en die
   uiteindelike vertolking en ontleding van die inligting.

[wysig] Invoer en bewaring van en toegang tot inligting

   Sakeonderneming versamel baie inligting, waaronder feite en syfers wat
   inligting verskaf oor hul markte, adresse en telefoonnommers van
   verskaffers, verkoopsyfers oor die jare, en hoe doeltreffend spesifieke
   prosesse of prosedures was, ensovoorts. Indien hierdie inligting
   behoorlik georganiseer is, kan dit ontleed word en gebruik word om te
   help om dit maatskappy of onderneming glad te bestuur, sy prosesse te
   verbeter en sy mark te vergroot.

   Dit is belangrik dat 'n onderneming se administratiewe funksie stelsels
   en prosedures het wat dit moontlik maar dat inligting korrek in hul
   stelsels ingevoer word, veilig bewaar, en maklik beskikbaar is vir
   ontleding en oorweging. Die rekenaar is belangrik in die hantering van
   inligting. Verskillende soorte programmatuur is beskikbaar om date mee
   in te voer en te verwerk na inligting. Die vertolking van inligting
   moet steeds deur mense gedoen word.

   Vandag word die rekenaar op baie terreine gebruik en sy rol om
   inligting te bewaar en beskikbaar te stel verbeter voortdurend.
   Rekenaars is onmisbare hulpmiddels vir enige onderneming. Die
   hoofkomponente van 'n rekenaar is sy apparatuur, die invoerstelsel, die
   sentrale verwerker en die programmatuur/sagteware. Apparatuur is die
   fisiese toerusting. Dit bestaan uit drie dele, naamlik die
   invoerstelsel, die sentrale verwerker, en die uitvoerstelsel.

   Verskillende rekenaarprogramme word tot voordeel van die onderneming
   gebruik. Elkeen van die verskillende funksionele gebiede kan van
   rekenaarinligting gebruik maak, byvoorbeeld:
     * Rekeningkundige inligting soos boekhouding, kliënte se
       premiebetalings, paaiemente, en persoonlike besonderhede.
     * Inligting oor voorraad soos deur die bemarkingsbestuurder vereis.
     * Die produksiebestuurder kan gehalte- en produksiebeheer toepas deur
       rekenaarprogramme te gebruik.
     * Finansiële funksies soos die verwerking van betaalstate en
       finansiële state is moontlik.
     * Computicket, byvoorbeeld, is 'n organisasie wat 'n rekenaarnetwerk
       gebruik om teatersitplekke te bespreek.
     * Ander soorte besprekings, soos vlugbesprekings, kan ook met behulp
       van 'n rekenaar gedoen word.
     * Alle banke gebruik rekenaars om deponerings en onttrekkings by te
       werk.
     * Boodskappe en korrespondensie kan deur die Internet en per vonkpos
       aan enige onderneming gestuur word.

[wysig] Skep doeltreffende stelsels om inligting in te voer en te bewaar

   Inligting moet op só 'n manier bewaar word dat dit nog steeds
   toeganklik is vir die mense wat die nodig het. Vertroulike inligting
   moet geliasseer word sodat dit nie gesien word deur mense wat nie
   toegang daartoe behoort te hê nie. Inligting kan bewaar word deur
   werklike fisiese lêers te gebruik, òf deur rekenaarlêers met toepaslike
   wagwoordeienskappe of bykomende sekrutiteitsprogrammatuur te gebruik.
   Elke onderneming sal op grond van hul spesifieke behoefte besluit
   watter tipe liasseerstelsel hulle wil gebruik. In baie gevalle sal
   hulle gewone fisiese, sowel as rekenaarlêers, nodig hê om inligting te
   bewaar. Ongeag of 'n liasseerstelsel uit fisiese of rekenaarlêers
   bestaan, kan dit só georganiseer word dat die iligting maklik gevind
   kan word. Dit is belangrik om lêers met verwante inligting saam te
   groepeer en om lêers name te gee wat maklik geïdentifiseer kan word. As
   'n onderneming byvoorbeeld aan verskeie projekte werk wat elkeen
   verskillende tipes inligting, soos beplanning, korrespondensie,
   begrotings, en werklike uitgawes bevat, kan 'n lêergids vir elke
   moontlike projek onder die projeknaam vir daardie spesifieke projek
   geskep word. In die lêergids vir elke projek plaas hulle dan die lêers
   met inligting oor beplanning, korrespondensie, begrotings, en werklike
   uitgawes vir die projek. Die projekte word gewoonlik alfabeties
   gerangskik, wat dit makliker maar om die inligting te vind.

   Dit is belangrik om rugsteune of drukstukke van die rekenaarlêers en
   -lêergidse te maak. Ongeag of die inligting op papier of op 'n
   rekenaarskyf is, moet dit steeds gedoen word. 'n Sentrale
   rugsteunstelsel kan gebruik word, òf elke persoon of kantoor kan 'n
   afsonderlike rugsteunstelsel gebruik.
   Hierdie artikel is 'n saadjie. Voel vry om Wikipedia te help deur dit
   uit te brei.

   Die verskillende sakefunksies in ondernemings

   Administrasie  • Finansies  • Aankope  • Bemarking  • Produksie  •
   Menslike Hulpbronne  • Openbare Betrekkinge  • Algemene Bestuur

   Kategorieë: Saadjies • Ekonomie

