Adélieland


          Hierdie artikel handel oor die Antarktiese kusgebied. Vir die
          artikel oor die Franse kolonie, sien asb. France Antarctique.

   Adélieland is die gedeelte van die Antarktiese kus tussen Pourquoi Pas
   Punt by 66°12′S, 136°11′O en Aldenpunt by 66°48′S, 142°02′O, met 'n
   kuslengte van 350 km en met die binneland daarvan wat as 'n sektor
   omtrent 2600 km in die rigting van die Suidpool strek. Dit is een van
   vier distrikte van die Franse Suidelike en Antarktiese Gebiede.
   Aangesien die grondgebied geheel en al Suid van die 60° Breedtegraad
   is, is die affiliasie met die Franse Suidelike en Antarktiese Gebiede
   in terme van die Antarktiese Verdrag opgeskort. Die grond gebied,
   meestal deur ys bedek, word as 432 000 km^2 groot geskat.

   Sedert 12 Januarie 1956 is daar 'n permanent bemande Franse
   navorsingsbasis, Dumont d'Urville Station, met 'n winterbevolking van
   33, wat tot 78 styg in die Antarktiese somer. Die eerste Franse stasie,
   Port Martin, is op 9 April 1950 by 66°49′S, 141°23′O, opgerig maar is
   op 21 Januarie 1952 deur 'n brand vernietig. Frankryk het ook 'n
   binnelandse stasie op die Antarktiese ysplaat, 300 km van die kus en
   van Dumont d'Urville Stasie, op 'n hoogte van 2400 meter, Charcotstasie
   by 69°22′S, 139°01′O, van Januarie 1957 tot 1960 gehad wat slegs drie
   mense gehuisves het.

   Adélieland grens aan die Australiese Antarktiese Gebied beide Wes en
   Oos, naamlik op Claireland (deel van Wilkesland) in die Weste, en
   George V Land in die Ooste.

   Die kus is in 1837 deur die Franse ontdekkingsreisiger Jules Sébastien
   César Dumont d'Urville, wat dit na sy vrou , Adélie, vernoem het,
   ontdek.

[wysig] Kyk ook

     * Lys van plekke vernoem na mense

[wysig] Eksterne skakel

     * Inligting oor Adélieland op DiscoverFrance



                        Antarktiese gebiedsaansprake


  Adélieland
  Argentyns-Antarktika
  Australies-Antarktiese Gebied
  Brits-Antarktiese Gebied
                               Chileens-Antarktika


                                  Ross-Afhanklikheid
                                  Koningin Maudland · Peter I-Eiland
                                  Voormalige aanspraak: Nieu-Swabië  (1939–1945)

   Distrikte van die Franse Suidelike en Antarktiese Gebiede Vlag van
                                                             Frankryk

   Amsterdameiland/Sint-Paul - Crozeteilande - Kergueleneilande -
   Adélieland
   Kategorieë: Antarktika • Geografie van Antarktika

