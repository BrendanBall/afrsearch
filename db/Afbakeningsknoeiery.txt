Afbakeningsknoeiery


   Afbakeningsknoeiery (Engels: Gerrymandering) is 'n opspraakwekkende
   vorm van herafbakening waarin stemwyke verstel word om 'n voordeel
   tydens verkiesing te verkry, en word gewoonlik gedoen deur
   ampsbekleëers van 'n politieke party. Die term kan ook gebruik word om
   'n spesifieke ras-, taal-, geloof- of standgroep te bevoordeel.

[wysig] Oorsprong van die term

   Die Gerrymander
   Die Gerrymander

   Die term is vernoem na 'n vroeë goewerneur van Massachusetts, Elbridge
   Gerry. In 1812 het die wetgewende mag van Massachusetts die
   distriksgrense verander om die Jeffersonse Republikeinse party se
   kandidate te bevoordeel. Twee verslaggewers het na die nuwe
   verkiesingskaart gekyk, en die een het genoem hoe die nuwe distrikte
   soos 'n salamander gelyk het. Die ander het teruggekap dat dit eerder
   soos 'n "Gerry-mander" lyk. Van daar af het die naam vasgehaak, en word
   nou oral deur politieke wetenskaplikes gebruik.

[wysig] Eksterne skakels

     * Gerrymandering in the US
     * Anti-Gerrymandering policy in Australia

   Kategorie: Politieke terme

