Afghanistan


   Afghanistan (افغانستان in Dari en Pashtu), amptelik die Islamiese
   Republiek van Afghanistan, is 'n land in die hartjie van Asië. Die land
   het godsdienstige, taalkundige en geografiese konneksies met die meese
   van sy buurlande. Afghanistan word begrens deur Iran in die weste,
   Pakistan in die suide en ooste, Turkmenistan, Uzbekistan en Tajikistan
   in die noorde, en Sjina in die mees oostelike deel van die land. Die
   naam, "Afghanistan", beteken "Land van die Afghane".

   Afghanistan is ’n kultureel gemengde nasie: dit is 'n kruispad tussen
   die Ooste en die Weste en was die antieke middelpunt van handel en
   migrasie. Dit het ’n belangrike geostrategiese ligging, deurdat dit
   Suid-Asië, Sentraal-Asië en die Midde-Ooste saam verbind. Tydens
   Afghanistan se uitgestrekte geskiedenis het die land verskeie
   indringers en veroweraars gesien, terwyl plaaslike entiteite die
   omliggende, uitgestrekte streke ingeval het om self ryke te vorm. Ahmad
   Shah Durrani het ’n groot ryk in die middel van die agtiende eeu
   geskep, met die hoofstad by Kandahar. Vervolgens was meeste van die
   gebiede afgestaan aan voormalige nabygeleë lande. In die 19de eeu het
   Afganistan ’n bufferstaat geword in Die Groot Spel, wat gespeel was
   tussen die Britse Ryk en Russiese Ryk. Op 19 Augustus 1919, ná die
   derde Anglo-Afghaanse oorlog, herwin die land volle onafhanklikheid van
   die Verenigde Koninkryk oor sy buitelandse sake.

   Sedert die laat 1970's het Afghanistan gely onder voortdurende en
   brutale burgerlike oorlog. In die tydperk het die land ook ingrypings
   ervaar in die vorm van die 1979 Sowjetse inval van Afghanistan en die
   2001 Amerikaanse inval van Afghanistan, waartydens die heersende
   Taliban-regering omvergewerp is. In Desember 2001 het die Verenigde
   Nasies se sekuriteitsraad die stigting van die International Security
   Assistance Force ("internasionale sekuriteit bystandsmag", ISAF)
   goedgekeur. Dié mag, wat bestaan uit NAVO-troepe, is aktief gewees in
   die bystand van die regering van President Hamid Karzai en dié se
   pogings om gesag oor die land te vestig. In 2005 het die Verenigde
   State en Afghanistan 'n strategiese vennootskap onderteken wat beide
   nasies tot 'n langtermynverhouding bind. In die tussentyd is ongeveer
   VS$40 biljoen reeds deur die internasionale gemeenskap aan die land
   besorg vir die herbouïng van die land.

[wysig] Geskiedenis

   Hoofartikel: Geskiedenis van Afghanistan

   Alhoewel Afghanistan groot ryke en baie handel gesien het oor twee
   millennia, was die area se heterogene groepe nie in 'n enkele politiese
   entiteit saamgesnoer voor die bewind van Ahmad Shah Durrani nie.
   Durrani stig die monargie in 1747 wat oor die land heers tot 1973. Die
   laaste Shah was Zahir Shah.

   Die Islam het 'n sleutelrol gespeel in die geskiedenis van Afghanistan
   (en ander lande in die omliggende streek).

   Afghanistan
   Afghanistan

                                 Lande in Asië

    Afghanistan - Armenië - Azerbeidjan - Bahrein - Bangladesj - Bhutan -
   Brunei - Ciprus - Filippyne - Georgië - Indië - Indonesië - Irak - Iran
   - Israël - Japan - Jemen - Jordanië - Kambodja - Kasakstan - Kirgisië -
    Koeweit - Laos - Libanon - Maldive - Maleisië - Mongolië - Mianmar -
    Nepal - Noord-Korea - Oesbekistan - Oman - Oos-Timor - Pakistan - Qatar
    - Rusland - Saoedi-Arabië - Singapoer - Republiek van Sjina (Taiwan) -
      Sjina - Sri Lanka - Sirië - Suid-Korea - Tadjikistan - Thailand -
         Turkye - Turkmenistan - Verenigde Arabiese Emirate - Viëtnam

   Kategorie: Afghanistan

