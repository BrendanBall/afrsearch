African National Congress


                   African National Congress
                              ANC
   ANC-wapen
   Leier                     Jacob Zuma
   Gestig                    8 Januarie 1912
   Hoofkwartiere             54 Sauer Straat
                             Johannesburg
   Politieke Ideologie       Sosialisties
   Internasionale Affiliasie Die Sosialistiese Internasionaal
   Webwerf                   http://www.anc.org.za/

   Die African National Congress (ANC) is 'n politieke party wat
   Suid-Afrika regeer sedert die land se eerste nie-rassige, demokratiese
   nasionale verkiesing van Mei 1994. Dié party is in 1912 in Bloemfontein
   as die South African Native National Congress (SANNC) gestig. Die
   huidige naam is eers in 1923 aanvaar.

   Inhoud

        * 1 Geskiedenis
        * 2 Geallieerde organisasies
        * 3 Bekende lede van die ANC
        * 4 Eksterne skakels

[wysig] Geskiedenis

   Die ANC is op 8 Januarie 1912 gestig deur onder andere John Dube,
   Pixley Seme en Sol Plaatje om hom te beywer vir die regte en vryhede
   van alle Afrikane. Die ANC-jeugliga is in 1944 deur Nelson Mandela,
   Walter Sisulu, en Oliver Tambo gestig.

   Die sege van die Nasionale Party in die 1948-verkiesing en die
   implementering van apartheid lei tot die sogenaamde Defiance Campaign
   van 1952, en die opstel van die Vryheidsmanifes in Kliptown in 1955.

   In 1959 word die PAC gestig deur Robert Sobukwe en 'n groep ANC-lede
   wat gekant is teen die ANC se wending weg van swart nasionalisme af.

   As gevolg van sy vreedsame verset teen apartheid en die vele inperkings
   wat hy hieroor moes verduur, word die Nobelprys vir Vrede aan
   ANC-presidentgeneraal Albert Luthuli toegeken in Desember 1961. Hy en
   sy vrou, Nokukhanya, word deur die regering toegelaat om die
   oorhandigingseremonie in Oslo by te woon.

   Na aanleiding van 'n beroep deur Albert Luthuli word die
   Anti-apartheidsbeweging in Brittanje gestig en internasionale druk teen
   die apartheidsbewind, hoofsaaklik deur boikotte, neem toe.

   Die besluit van die ANC om oor te gaan na gewapende stryd, en die
   stigting van Umkhonto we Sizwe (MK), lei tot die inhegtenisname op 11
   Julie 1963 van Nelson Mandela en 18 ander MK-lede op die plaas
   Liliesleaf by Rivonia. Tydens die sogenaamde Rivonia-verhoor word
   Mandela, Walter Sisulu, Govan Mbeki, Raymond Mhlaba, Elias Motsoaledi,
   Ahmed Kathrada en Denis Goldberg op 11 June 1964 skuldig bevind aan
   sabotasie en lewensvonisse opgelê[1].

   Hierna word die ANC verban.

[wysig] Geallieerde organisasies

     * Anti-apartheidsbeweging
     * Cosatu
     * Die Sosialistiese Internasionaal
     * Suid-Afrikaanse Kommunisteparty (SAKP)
     * UDF

[wysig] Bekende lede van die ANC

     * Albert Luthuli
     * Nelson Mandela
     * Thabo Mbeki
     * Phumzile Mlambo-Ngcuka
     * Walter Sisulu
     * Oliver Tambo
     * Jacob Zuma

[wysig] Eksterne skakels

     * Amptelike webwerf van die ANC

   Kategorieë: Suid-Afrika • Politiek van Suid-Afrika • Politieke
   organisasies in Suid-Afrika • Apartheid

