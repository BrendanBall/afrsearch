Afrika Christen Demokratiese Party


           Afrika Christen Demokratiese Party
                          ACDP
   ACDP-wapen
   Leier                     Rev. Dr. Kenneth Meshoe
   Gestig                    Desember 1993
   Hoofkwartiere             Eerste vloer, Stats Gebou
                             2 Fore Straat
                             Alberton
   Politieke Ideologie       Christen Demokraties
   Internasionale Affiliasie
   Webwerf                   http://www.acdp.org.za/

   Die Afrika Christen Demokratiese Party (ACDP) is 'n politieke party in
   Suid-Afrika en vorm deel van die Internasionale Christen Demokratiese
   Politieke familie. Die party is gestig in 1993 en verklaar dat hulle
   die "Bybel Gelowige Christene" en "diegene wat hoë ag slaan aan morele
   waardes" verteenwoordig.

   Die 2000-handves opponeer die promovering van kondome en veilige seks
   as 'n medium om MIV te beveg. Die ACDP is van opinie dat die
   kondoombeleid vir HIV-teenkanting geskrap moet word en dat daar meer
   fokus op weerhouding en getrouheid in die huwelik geplaas moet word.
   Daarom eenkomstig is die ACDP se platvorm soortgelyk aan dié van die CU
   (Nederland) en die CHP (New Zealand).

   Die party word gelei deur Dr. Kenneth Rasalabe Joseph Meshoe (LP).
   Sedert die 2004 Algemene Verkiesing, het die ACDP 7 lede in die
   Suid-Afrikaanse Parlement.

   Inhoud

        * 1 ACDP-embleem
        * 2 Die ACDP in die eerste dekade
        * 3 Bron
        * 4 Eksterne skakel

[wysig] ACDP-embleem

   ACDP-embleem
   ACDP-embleem

   Die embleem is ontwikkel deur van die ACDP se stigters and is daarop
   gerig om 'n politieke party te verteenwoordig wat Bybelse beginsels
   verteenwoordig.

   Twee pyle van links en regs, verteenwoordig die trekkrag van
   Suid-Afrikaners van links en van regs rakende ras, politiek, ideologië,
   kerk-affiliasie, geloof, taal, stam en kultuur na die kruis van Jesus
   Christus as middelaar en die strewe na eenheid in God Drie-enig onder
   al die mense van Suid-Afrika. Die pyle na bo en onder illustreer die
   rigting op na God en af na ons medemense in Suid-Afrika en ons
   gemeenskappe. Die rooi kant verteenwoordig die bloed van Jesus Christus
   wat ACDP, ACDP-lede en die mense van Suid-Afrika omring en beskerm.

[wysig] Die ACDP in die eerste dekade

   Die behoefte vir 'n toerekeningsvatbare alternatief vir die verdeelde
   politiek van die verlede, het Christene van diverse agtergronde
   genoodsaak om 'n politieke party in Desember 1993 te stig. So het die
   Afrika Christen Demokratiese Party tot stand gekom, presies 'n honderd
   dae voor die eerste volledig demokratiese verkiesing in 1994.

   Met die konsep van 'n veelparty demokrasie in die lug, het die ACDP nie
   net ondersteuning vanaf Bybel gelowige Christen nie, maar ook persone
   wat hoë ag slaan vir morele waardes.

   Die ACDP het die Bybelse platform vir die standaard tot rekonsiliasie,
   geregtigheid, medelye, verdraagsaamheid, vrede en die respek van lewe,
   die individu, die familie en die gemeenskap aangeneem. Die doel is om
   politieke debat na hierdie kwelpunte te rig en eensgesindheid onder
   mense te kweek rakende gemeenskaplike waardes, in stede van die fokus
   plaas op ideologieë, historiese en rasseverskille.

   Gedurende die eerste verkiesing in 1994, het die ACDP menige verras met
   die oorwinning van 2 setels in die Nasionale Parlement en 3 setels in
   die Provinsiale Wetgewers.

   As die kleinste van 7 partye in die Nasionale Vergadering, was die ACDP
   die enigste party wat teen die aanneming van die nuwe Suid-Afrikaanse
   Grondwet gestem het.

   'n Jaar later het die ACDP deelgeneem aan die Verkiesing vir Plaaslike
   Regering in slegs 'n paar munisipaliteite. Die party het 3 setels
   verower. Die opvolgende 5 jaar het die ACDP gegroei met dat 4 raadslede
   oorgeloop het na die ACDP vanaf ander politieke partye.

   Voor die 1999 Algemene Verkiesing, het baie kritici geglo dat die ACDP
   een van sy 2 setels sal verloor in die Nasionale Vergadering. In
   teenstelling met die kritiek het die ACDP sy aantal setels
   verdriedubbel na 7 setels en het dus die 5de grootste party geword. Die
   ACDP het ook hul eerste setel op die Nasionale Raad van Provinsies
   verkry. In die provinsiale wetgewers het die ACDP nog 'n setel verower
   en het 4 setels in verskillende provinsiale wetgewers verkry.

   Die ACDP het hul beste groei tot op hede in die 2000 Plaaslike
   Verkiesing beleef deur te groei vanaf 7 raadslede tot 70 raadslede
   nasionaal.

   Afgesien van die 7 Parlementêre Setels wat die ACDP verower het tydens
   die 2004 Algemene Verkiesing het hul ook 8 setels in die Provinsiale
   Wetgewers ontvang.

   ACDP-slagspreuke:
     * 1994 Algemene Verkiesing: "Beskerm jou familie"
     * 1995 Plaaslike Regerings Verkiesing: "Beskerm jou familie se
       toekoms"
     * 1999 Algemene Verkiesing: "Bring orde tot die nasie"
     * 2000 Plaaslie Regerings Verkiesing: "Ware Hoop, Opregte deernis"
     * 2004 Algemene Verkiesing: "Ware Hoop"

[wysig] Bron

     * History of the ACDP - met toestemming vertaal (sien
       besprekingsblad)

[wysig] Eksterne skakel

     * ACDP Tuisblad

   Kategorieë: Politiek van Suid-Afrika • Politieke organisasies in
   Suid-Afrika

