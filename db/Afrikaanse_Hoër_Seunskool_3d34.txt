Afrikaanse Hoër Seunskool


   Die Afrikaanse Hoër Seunskool, ook bekend as Affies, is 'n publieke
   hoërskool vir seuns in Pretoria, Gauteng, Suid-Afrika, en is geleë
   oorkant die wêreldbekende rugbystadium en tuisveld van die Blou Bulle,
   Loftus Versfeld.

   Die skool is op 28 November 1920 gestig en merk die totstandkoming van
   die eerte suiwer Afrikaans-medium skool in Suid-Afrika. Die gebeurtenis
   vind plaas vyf jaar voor die amptelike erkening van die Afrikaanse
   taal. Die skool is deur Suid-Afrika bekend vir sy hoë akademiese
   standaarde en die leiers wat hulle opgelewer het.

   Inhoud

        * 1 Geskiedenis
        * 2 Skoollied
        * 3 Erekode
        * 4 Noemenswaardige alumni
        * 5 Eksterne skakels

[wysig] Geskiedenis

   Die skool was oorspronklik in die huis van Generaal Piet Joubert te
   Visagiestraat 218, Pretoria gehuisves. Teen 1927 het die skool so
   gegroei dat hulle 'n nuwe skoolterrein benodig het, en is die skool na
   die huidige terrein van die Afrikaanse Hoër Meisieskool geskuif. Teen
   die einde van 1927 het hulle die Hogere Oosteindschool, 'n
   Nederlandstalige skool oorgeneem, 'n verdere teken van die afname in
   gebruik van Nederlands in Suid-Afrika en die aanvaarding van Afrikaans
   as primêre onderrigtaal.

   Teen 1929 het die hudige geboue kapsiteit bereik en is die besluit
   geneem om 'n nuwe skool vir die seuns te stig. Die Afrikaanse Hoër
   Seunskool het so tot stand gekom, die eerste aparte seuns- en
   meisieskole in Suid-Afrika.

[wysig] Skoollied

   Affies se skoollied:

          Daar ruis uit Pretoria
          die roep tot verre trans
          van duisende stemme
          vir jou, ou Afrikaans!
          Dit bind ons tesame,
          die naam van ons trou
          soos berge so stewig gebou vir jou!
          Ons bring jou ons hulde,
          jou lig sal ons dra tot ver oor ons wye Suid-Afrika.

          Ons staan vir ons Nasie,
          ons Taal en ons Land,
          Gestaal vir die stryd om jou lig te laat brand.
          Ons grootse verlede;
          die hede se krag
          Gee moed en vertroue
          vir dit wat daar wag.
          Ons bring jou ons hulde
          jou lig sal ons dra
          tot ver oor ons wye Suid-Afrika.

   Woorde en Musiek: Mnr. en Mev. Carel van Heerden (1952)

[wysig] Erekode

   Affies se erekode:

          In ons skool gee ons die ereplek aan God en sy Woord en streef
          die Christelike lewensbeginsels na.
          Ons is dankbaar vir die talente wat ons van God ontvang het en
          wend dit aan tot sy eer.
          Ons streef daarna om hulpvaardig te wees en om te dien.
          Ons gehoorsaam en eer ons ouers en onderwysers en gedra ons
          hoflik teenoor alle mense, veral teenoor dames en ons meerderes.
          Ons woord is ons eer.
          Ons glo in selfbeheersing, selfdissipline, nederigheid en
          lojaliteit.
          Ons dien ons skool getrou en handhaaf sy goeie naam met woord en
          daad.
          Ons hou onsself en ons omgewing rein en skoon.
          Ons staan vir ons Taal, ons Nasie en ons Land.

[wysig] Noemenswaardige alumni

     * Louis Schmidt (1954) : Springbok rugbyspeler 1958 en 1962, en die
       oorspronklike Blou Bul
     * Tonie Roux (1964) : Springbok rugbyspeler 1969 tot 1974
     * Pierre Edwards (1970) : Springbok rugbyspeler 1980, en tans die
       skoolhoof
     * Grant Esterhuizen (1994) : Springbok rugbyspeler 2000
     * Fourie du Preez (2000) : Springbok rugbyspeler 2004 tot 2006
     * Wynand Olivier (2001) : Springbok rugbyspeler 2006
     * Pierre Spies (2003) : Springbok rugbyspeler 2006
     * Jacques Rudolph (1999) : Suid-Afrikaanse internasionale
       krieketspeler 2003 tot 2006
     * AB de Villiers (2002) : Suid-Afrikaanse internasionale
       krieketspeler 2004 tot 2008
     * Jacques Freitag (2000) : Suid-Afrikaanse Olimpiese
       hoogspringatleet, goue medalje by die 2003 IAAF
       wêreldkampioenskappe
     * Johan Kriek (1976) : Suid-Afrikaanse tennisspeler, twee keen wenner
       van die Australiese Ope enkels kampioenskappe
     * Danie Visser (1979) : Suid-Afrikaanse tennisspeler, drie keer
       wenner van die Grand Slam dubbels
     * Faf Du Plesis: Titans krieketspeler
     * Kruger Van Wyk: Titans en Suid-Afrika A krieketspeler
     * Heino Kuhn: Titans krieketspeler
     * Johan Roets: Suid-Afrika A en Bulle Super 14 rugbyspeler
     * Sarel Potgieter: WP rugbyspeler
     * Derick Kunn: Blou Bulle rugbyspeler
     * Skipper Badehorst: Natal Sharks rugbyspeler
     * Edward Coetzee: Natal Sharks rugbyspeler
     * Nicolaas Alberts: Springbok Sewes rugbyspeler en Cambridge
       University Triple Blue (Rugby, Krieket en Atlitiek)

[wysig] Eksterne skakels

     * Affies se amptelike webwerf
     * Affies Alumni

   Kategorie: Suid-Afrikaanse skole

