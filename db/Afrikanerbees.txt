Afrikanerbees


   Die Afrikanerbees
   Die Afrikanerbees

   Die Afrikanerbees (kortweg na verwys as Afrikaner) is 'n inheemse
   slagbeesras en die talrykste beesras in Suid-Afrika. Waarskynlik het
   die ras ontwikkel uit die vlakhoring-zeboe wat langs die weskus van
   Afrika saam met Khoikhoistamme suidwaarts getrek het. In sy oorsprong
   is die Afrikaner suiwer Bos indicus. Die Europese bees, Bos taurus, het
   dus geen invloed op die ontwikkeling van die ras gehad nie. Met die
   landing van Jan van Riebeeck aan die Kaap in 1652, het die Afrikaner
   reeds as 'n stabiele spesie bestaan, terwyl die eerste Europese bees,
   Bos taurus, eers in 1706 ingevoer is.

   Die ras het tydens die langsame verskuiwing deur woestynagtige, en min
   of meer tropiese en sub-tropiese westelike gebiede van Afrika in 'n
   bepaalde aanpasbare tipe ontwikkel. Die eerste Afrikanerbeeste is deur
   die koloniste van die Khoikhoi verkry en die ras is suiwer gehou deur
   boere van binnelandse distrikte soos Graaff-Reinet, Cradock en
   Tarkastad.
   Kategorie: Soogdiere

