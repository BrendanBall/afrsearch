Afvalbestuur


   Hierdie artikel moet skoongemaak of andersins verbeter word.

   Hierdie artikel voldoen nie tans aan die hoë standaarde van kwaliteit
   waarna Wikipedia streef nie. Voel vry om self in te spring en
   verbeterings te maak, en verwyder hierdie kennisgewing ná die tyd. Vir
   meer hulp, sien die redigeringshulp. Daar is moontlik kommentaar in die
   artikel of op die besprekingsblad wat verbeter moet word.

   Inhoud

        * 1 Stortingsterreine
        * 2 Verbranding
        * 3 Hulpbron-tipe herwinning
        * 4 Herwinning

[wysig] Stortingsterreine

   Om van vullis ontslae te raak, is stortingsterreine die mees algemene
   oplossing en is dit tot vandag toe in baie lande die hoof afval
   verwyderings metode. In vroeë tye is in ou steengroewe of natuurlike
   gate in die grond as stortingsterreine gebruik. ‘n Goed bestuurde
   stortingsterrein kan higiënies en relatief goedkoop bedryf word. Die
   metodes wat so ‘n stortingsterrein gebruik, moet die afval op so ‘n
   manier bestuur sodat dit nie die omgewing enige skade aandoen nie. Ouer
   en minder veilige stortingsterreine kan ‘n hele klomp gevare vir die
   omgewing in hê:
     * Wind wat gemors rondwaai.
     * Diere en insekte wat gelok word.
     * Dodelike gasse onder die grond. Die gasse is gewoonlik metaangas en
       koolstofmonoksied, wat kweekhuis gasse is. Hulle laat ‘n stank in
       die lug en plante onder en bo die grond vrek.

   ‘n Moderne stortingsterrein moet afval van klei, plastiek en
   kledingsmateriale kan verwerk. Die meeste afval kan in blokke
   gekompakteer word, wat minder plek neem, en in sekere grotes kom vir
   presiese grote ruimtes in die terrein. Die gekompakteerde afval lok ook
   minder aasdiere soos rotte en muise, dit verminder ook die gevaar van
   wind wat die rommel kan wegwaai na waar dit dalk skade aan die
   natuurlewe kan doen. Baie stortingsterreine het ‘n masjien wat die
   kweekhuisgasse verwyder. In Sao Paulo in Brasilië byvoorbeeld, is daar
   op een stortingsterrein ‘n kragopwekker aan die pypsisteem wat die
   kweekhuisgasse verwyder, gekoppel en so word ‘n klein dorpie van
   elektrisiteit voorsien! In hierdie proses verbrand die gasse en draai
   ‘n turbine, wat dan die krag opwek. Hierdie oplossing is een van vele
   om die kweekhuisgasse te verwyder, maar nogtans verbrand die meeste
   stortingsterreine oor die wêreld heen eenvoudig net die gasse. Dit is
   egter baie belangrik om die metaangas so te benut en uit te skakel uit
   die omgewing, Die metaangas is baie gevaarliker as die mate van
   koolstofdioksied wat deur die proses vrygestel word. Plante breek ieder
   geval die koolstofdioksied af.

   Dit is moeilik om in ‘n groot stad of dorp ‘n stortingsterrein te bou,
   want niemand verkies tog ‘n ashoop regoor ‘n parkie nie, so die koste
   vir die afval verwydering raak duur, want dit moet na ‘n
   stortingsterrein buite die stad/dorp vervoer word.

[wysig] Verbranding

   Om vullis effektief te verbrand, het ‘n mens baie hoë temperature
   nodig. Hierdie metode staan bekend as termiese behandeling. Teen hoë
   temperature reageer die afvalstowwe en skei gas en as na die
   verbranding as uit. Verbranding is gewild in baie die lande,
   byvoorbeeld in Japan, wat min oop ruimtes het vir stortingsterreine, in
   Swede wat vir die laaste 20 jaar die leier in afvalverbranding is, en
   in Denmarke wat ook die afval verbrand en energie daarvan opwek vir
   huishoudelike verwarming. Verbranding word op klein skaal gedoen deur
   individue of op groot skaal deur industrieë. Dit is ‘n praktiese metode
   om afval te bestuur en om gevaarlike materiale te beveilig soos mediese
   afval, alhoewel dit ook bekend is vir die lugbesoedeling.

   Om komplekse chemiese verbindings soos dioksien af te breek deur
   gebruik te maak van hitte, kan gewoonlik nie gedoen word deur gewoon
   die materiaal te verbrand teen die temperature wat ‘n oop vuur meebring
   nie. Dit is gereeld nodig om die proses van verbranding aan te vul met
   gas- of oliebranders en blaasbalke ten einde die temperatuur hoog
   genoeg te kry om molekulêre afbreking tot gevolg te hê. Alternatiewelik
   kan die uitlaatgasse van ‘n gewone vuur gebruik word, deur dit in
   genoegsaam verhitte buise te gelei, wat termiese afbreking van
   molekules tot gevolg sal hê.

   Die termiese afbreking van besoedelende molekules kan indirek ander
   besoedelingsprobleme tot gevolg hê. Dioksien se afbreekproses begin by
   1 000 °C, maar tegelyk word giftige stikstof oksides en osoon gevorm
   wanneer atmosferiese stikstof en suurstof afbreek teen 1 600 °C.
   Hierdie ongewenste vorming van oksides verg verdere katalitiese
   behandeling van die uitlaatgasse.

[wysig] Hulpbron-tipe herwinning

   Dit is ‘n relatiewe nuwe idee in afval bestuur. Die vullis word soos ‘n
   hulpbron hanteer, eerder om dit te vernietig in oonde of ashope. Daar
   is verskillende maniere waarmee die vullis na ‘n hulpbron omgeskakel
   kan word kan word soos herwinning of die inhoud van die afval kan vir
   die opwekking van elektrisiteit gebruik word.

   Die ontginnig van hulpbronne uit afval raak meer algemeen waar daar nie
   genoeg oop grond is vir stortingsterreine nie, of waar daar ‘n hoë
   bevolkingsdigtheid is. Meer mense is ten gunste van herwinning, want op
   die lang termyn sal dit die beste wees. Natuurlike hulpbronne is beperk
   en sal nie vir ewig daar wees nie. Daar is verskeie metodes om afval te
   herwin en met vandag se tegnologie en metodes wat daagliks uitgedink
   word, sal daar hopelik nie meer stortingsterreine, lugbesoedeling en
   water- besoedeling wees nie.

   In sommige lande vind hulpbron herwinning klaar plaas, in die vorm van
   hande arbeid wat die afval deursoek en die herwinbare hulpbronne in die
   herstel/herwin mark verkoop vir geld. Suid-Amerika is een van die
   voorlopers in dié beweging. Die werkers agter die skerms word genoem
   "waste pickers" of "rag pickers" en is deel van die informele sektor,
   maar speel ‘n groot rol in die herstel van afval en verlig die druk op
   munisipaliteite. Daar is planne om hierdie werkers in die formele afval
   bestuur in te sluit, wat geld sal spaar en werkloosheid in areas met
   hoë werkloosheid te verminder as ook misdaad te verlaag. Dit sal egter
   baie geld kos om hierdie mense in die formele sektor in te sluit, daar
   gaan gereeld beserings opgedoen word en hulle lewensverwagting sal
   drasties verlaag word in die geval van blootstelling aan giftige
   materiale. Ontwikkelde lande sal hulle nie in hul formele sektor wil
   insluit nie.

[wysig] Herwinning

          Hoofartikel: Herwinning.

   Herwinning is die proses waar gebruikte produkte weer nuut gemaak word
   deur tegnologie. In gevorderde lande is die term baie bekend en die
   meeste tipes villus word as herwin baar aanskou en in sekere kategorieë
   soos versamel en verwerk:
     * Metale (blikkies, yster afval ens.)
     * Papier (bokse, koerante, plakkate ens.)
     * Plastiek (houers pype ens.)
     * Glas (bottels ruite ens.)
     * Papier boksies, (want die produk bestaan uit aluminium, papier, tin
       en plastiek. Groot herwinningsmaatskappye het ‘n manier uitgevind
       om die stowwe te skei en daarom val hy in hierdie kategorieë).

   Meeste van die bogenoemde soorte afval is van een materiaal en dan
   vergemaklik dit die herwin proses.

   Die herwinnig van gebreekte rekenaars en elektriese produkte is
   belangrik, maar duurder omdat dit langer vat om die apparaat oop te
   maak en die probleem op te los. Baie elektroniese afval word na Asië
   gestuur waar die ontginning van koper en goud uit die elektronika ‘n
   groeiende omgewingsprobleem wort. In rekenaar of TV skerms kom lood en
   selenium en kadmium voor ("heavy metals") wat in baie ander elektronika
   ook voorkom.

   Omdat herwinde produkte met nuwe produkte kompeteer, is die herwinde
   produk gewoonlik duurder, want die nuwe/roumateriaal maatskappy is
   lankal in bedryf.

   Gelukkig is die meeste ekonomieë ten gunste van herwinning, want dit is
   goedkoper in die sin van water en energie teenoor wat gebruik is om die
   rou produk te ontgin. Byvoorbeeld: herwinning van 1 000 kg aluminium
   blikkies spaar 5 000 kg bauxiet yster wat gemyn word in Australië en
   verhoed die verwerking (deur plante) van 15,17 ton CO[2] wat ‘n
   kweekhuis gas is.
   Kategorie: Wikipedia skoonmaak

