Age of Empires III


   Age of Empires III of Age of Empires 3 (verkort na AoE3) is 'n
   rekenaarspeletjie wat deur Ensemble Studios ontwikkel en deur Microsoft
   uitgegee is. Dit is die derde speletjie in die Age of Empires-reeks, en
   die vierde in die Age-reeks. Die speletjie staan uit bo dié voor hom in
   die reeks deurdat hy kenmerkend beter grafiese eienskappe besit. Age of
   Empires III is 'n RTS-speletjie (Engelse afkorting vir Real-time
   Strategy), wat beteken dat die persoon in beheer amper soos 'n tipe van
   'n god beheer het oor wat in die denkbeeldige wêreld op die rekenaar
   aangaan, en waar hy of sy baie mense se bewegings beheer en groot stede
   bou. Die era waarin Age of Empires III geset is, is tussen 1500 tot
   1860 en dit handel uitsluitlik oor die ontdekking en die
   kolonialisering van die Amerikas.

[wysig] Spesifikasies

   Omdat die speletjie redelik nuut is (dit is in November 2005 uitgegee),
   loop dit die beste op rekenaars met goeie spesifikasies, alhoewel die
   speletjie steeds op stadiger rekenaars sal loop. Age of Empires III is
   slegs vervaardig vir gebruik op Microsoft Windows XP, alhoewel dit op
   Windows 2000 kan loop, indien die gebruiker ál die lêers en vouers van
   'n XP-rekenaar, waarop die speletjie geïnstalleer is, oorkopieer na die
   Windows 2000-rekenaar. Die speletjie word uitgegee op drie laserskywe.
   Die minimum spesifikasies vir Age of Empires III is 'n sentrale
   verwerker van 1 400 MHz, lukrake toegangsgeheue van 256 MG en 2 GG oop
   spasie op 'n hardeskyf.

   Daar is een uitbreiding al uitgegee, naamlik Age of Empires III: The
   Warchiefs (Oktober 2006). Die tweede een, getiteld Age of Empires III:
   The Asian Dynasties, sal in die lente van 2007 uitgegee word. Age of
   Empires III: The Asian Dynasties sal Oosterse beskawings in die
   speletjie bring. The Asian Dynasties sal nie deur Ensemble vervaardig
   word nie, maar eerder deur Big Huge Games - 'n studio wat bekendheid
   verwerf het met hul gesogte Rise of Nations-speletjie.

[wysig] Ander Age-speletjies

   Hierdie speletjies val almal in die Age-reeks van Esnemble Studios en
   Microsoft Games.
     * Age of Empires
          + Age of Empires I
          + Age of Empires II
               o Age of Mythology
          + Age of Empires III

   Hierdie artikel is in sy geheel of gedeeltelik vanuit die Eenvoudige
   Engelse Wikipedia vertaal.

   Klik vir info oor hierdie sjabloon.
   Kategorie: Rekenaarspeletjies

