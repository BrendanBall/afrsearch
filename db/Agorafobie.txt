Agorafobie


   Ongeveer die helfte van die mense wat aan paniekversteurings ly,
   ontwikkel later ook agorafobie. Agorafobie word beskryf as 'n vrees vir
   oop ruimtes, wat eintlik misleidend is. Die woord agora, wat aan die
   Grieks ontleen is, beteken letterlik "'n vrees vir die markplek" (in
   die antieke samelewing 'n groot, oop ruimte in die dorp of stad). In
   die ergste graad word agorafobie gekenmerk deur 'n verlammende vrees om
   in 'n plek of situasie te wees waar die persoon voel ontsnapping is nie
   moontlik of hulp is nie naby in geval van 'n aanval nie. Persone wat
   aan hierdie versteuring ly, voel dikwels alleenlik in hul huise werklik
   veilig en gevolglik beperk hulle hulle dikwels tot hierdie gebied.

   'n Variasie van dié siektebeeld is dat die persoon 'n vrees het om
   alleen tuis te wees. Nog ander vrees dit om tussen 'n menigte te wees
   of om in 'n ry te staan, terwyl daar ook diegene is wat doodeenvoudig
   oop ruimtes vrees. Die pasiënte beraam dikwels ingewikkelde planne net
   om die gevreesde plekke en situasies te vermy.

[wysig] Sien ook

     * Fobie
     * Angsversteuring

   Kategorie: Fobies

