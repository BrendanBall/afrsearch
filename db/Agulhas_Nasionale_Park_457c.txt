Agulhas Nasionale Park


   Die vuurtoring van Agulhas
   Die vuurtoring van Agulhas

   Die Agulhas Nasionale Park is geleë op die mees suidelike punt in
   Afrika, by Kaap Agulhas. Twee kusdorpe, L'Agulhas en Struisbaai is naby
   die park geleë. Die park is een van die kleinste in Suid-Afrika en
   beslaan slegs die gedeeltes rondom Kaap Agulhas. Desnieteenstaande bied
   die park huisvesting aan 2000 inheemste plantspesies, asook 'n vleiland
   wat beide voëls en amfibieë beskerm.

   Die volgende bysienswaardighede word in die park aangetref:
     * Die mees suidelikste punt in Afrika: 34° 49’ 58" suid en 20° 00’
       12’’ oos. Dit is by hierdie punt waar die Indiese en Atlantiese
       Oseane amptelik bymekaarkom.
     * Die vuurtoring by Kaap Agulhas: dit is gebou om die eertydste
       ontdekkingsreisigers en handelskepe om die onstuimige see by
       Agulhas te laat verbyvaar. Die vuurtoring is die tweede oudste
       werkende vuurtoring in Suid-Afrika. 'n Unieke vuurtoring museum
       word binne aangetref.
     * Skeepswrakke: verkeie skepe, ondermeer De Zoetendal, Birkenhead en
       Armiston het by of naby Kaap Agulhas op die rotse geloop. Dele van
       hierdie wrakke is by Bredasdorp se Skeepswrakmuseum te sien.
     * Fynbos: honderde soorte inheemse fynbos word hier aangetref.

   Kategorie: Nasionale parke van Suid-Afrika

