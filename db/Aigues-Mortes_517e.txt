Aigues-Mortes


   Die tipiese Middeleeuse roosterpatroon van Aigues-Mortes
   Die tipiese Middeleeuse roosterpatroon van Aigues-Mortes

   Aigues-Mortes is 'n stad en ou seehawe in Petite Camargue, naby Nîmes
   in Suid-Frankryk, wat deur koning Lodewyk IX as seehawe vir die
   kruistogte van die jare 1246 en 1270 gestig is.

   Aigues-Mortes is met sy tipiese roosterpatroon van reguit strate wat
   mekaar kruis is 'n voortreflike voorbeeld van middeleeuse
   stadsbeplanning.

   Danksy die koninklike bevordering van die handel beleef die stad 'n
   bloeitydperk, wat eers teen die middel van die 14de eeu tot 'n einde
   kom. Die stad is daarna grotendeels verlaat.

   Die oorspronklike kruisvaarderstad is grotendeels bewaar en die huidige
   stad met sowat 6 000 inwoners (1999) is 'n gewilde toeristebestemming
   in die département Gard (région Languedoc-Roussillon). Aigues-Mortes lê
   nou sowat vier kilometer van die kuslyn af en word deur middel van 'n
   kanaal met die see verbind. Die belangrikste bronne van inkomste naas
   die toerisme is wynbou en soutontginning.

[wysig] Geskiedenis

   Die Middeleeuse stadspoort
   Die Middeleeuse stadspoort

   Die Romeinse Gaius Marius berig van 'n nedersetting wat reeds in die
   jaar 102 v.C. bestaan. Die naam Ayga Mortas (Dooie Waters) word vir die
   eerste keer in die 10de eeu gebruik. Tot by die 16de eeu bly
   Aigues-Mortes 'n belangrike vervoersentrum van die Mediterreense
   Frankryk.
   Kategorieë: Dorpe in Frankryk • Languedoc-Roussillon • Kruistogte

