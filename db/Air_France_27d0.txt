Air France


          Ekonomie van Frankryk


   Air France
     CAC 40
      Euro
     Landbou
      SNCF

   Die Franse lugdiens Air France (Frans: Compagnie Nationale Air France)
   is tans 'n dogtermaatskappy van Air France-KLM. Voor die oorname van
   die Nederlandse lugdiens KLM (Koninklike Lugvaartmaatskappy) in Mei
   2004 opereer Air France as die nasionale lugdiens van Frankryk. In
   Januarie 2005 het Air France 71 654 werknemers in diens.

   Die maatskappy, wat sy hoofkwartier op die Roissy-Charles de
   Gaulle-lughawe naby Parys het, is volgens omset die grootste en volgens
   passasiers-kilometers die derde grootste lugdiens ter wêreld.

   Air France-KLM is tans 'n lid van die SkyTeam Alliance en werk hier nou
   saam met Delta Airlines, Aéromexico, Korean Air, CSA Czech Airlines,
   Alitalia, Northwest Airlines en Continental Airlines.
   Airbus A320-200 van Air France
   Airbus A320-200 van Air France

   Inhoud

        * 1 Geskiedenis
             + 1.1 Voorlopers van Air France
             + 1.2 Air France
             + 1.3 Tweede Wêreldoorlog
             + 1.4 Nasionale lugdiens
             + 1.5 TAI en UAT (1946-1948)
             + 1.6 Air Inter (1954)
             + 1.7 UTA (1963)
             + 1.8 Euroberlin (1988)
             + 1.9 Groupe Air France (1990)
             + 1.10 Samesmelting en rasionalisasie (1992-1997)
             + 1.11 Privatisering (1998)
             + 1.12 SkyTeam (1999)
             + 1.13 Air France KLM (2004)

[wysig] Geskiedenis

   Air France het deur die samesmelting van 'n aantal lugvaartmaatskappye
   ontstaan en oorneem later self nog eens verskeie ander lugdienste.

[wysig] Voorlopers van Air France

     * 1909 Stigting van die Compagnie Générale Transaérienne in Parys,
       wat 'n vloot van vliegbote besit
     * 1918 Die Lignes Latécoère begin lugpos vervoer
     * 1918 Stigtingsjaar van die lugdienste Aéronavale, Messageries
       Aèriennes, Grands Express Aériens, Lignes Farman en Messagieres
       Transaériennes
     * 1920 Stigting van die Compagnie de Navigation Franco-Roumaine
     * 1921 Die Compagnie Générale Transaérienne word deur Messageries
       Aériennes oorgeneem
     * 1923 Messageries Aériennes en Grands Express Aériens smelt saam en
       kry die nuwe naam Air Union
     * 1926 L'Aéronavale word deur Air Union oorgeneem, Aéropostale is die
       opvolger van die Lignes Latécorère
     * 1930 Air Union en Lignes Farman bedien Wes-Europa, die vroeëre
       Compagnie de Navigation Franco-Roumaine bedien as Compagnie
       Internationale de Navigation Aérienne (CIDNA) Oos-Europa en Air
       Orient die Verre Ooste

[wysig] Air France

   Air Orient, Air Union, Société Générale de Transport Aérien (die
   voormalige Lignes Farman) en die CIDNA smelt in 1933 saam en vorm die
   Société Centrale pour l'Exploitation de Lignes Aériennes (SCELA). Na
   die oorname van die bankrotte Aéropostale in Augustus 1933 word die
   maatskappy tot Air France hernoem en op 7 Oktober 1933 offisiëel op die
   Paryse lughawe in Le Bourget ingewy. Die lugdiens oorneem die sowel
   simbool van Air Orient, 'n gevleuelde seeperdjie, asook die
   hoofkwartier in die Paryse rue Malbeuf. Tot by die Tweede Wêreldoorlog
   is daar naas Air France en die dogtermaatskappy Air France
   Transatlantique nog drie ander Franse lugdienste: Aéromaritime en Air
   Afrique, wat albei Afrika bedien, en die lugposdiens Air Bleu.

[wysig] Tweede Wêreldoorlog

   Tydens die oorlog oorhandig die Vichy-bewind die vliegtuie van Air
   France aan die Duitse Lufthansa. In Damaskus word onder die leiding van
   Charles de Gaulle die Lignes Aériennes Militaires (LAM) gestig, om die
   Franse gebiede te bedien, wat nie deur die Duitsers beset is nie. Hulle
   is die voorloper van die Réseau des Lignes Aériennes Françaises (RLAF),
   wat in 1945 in die lewe geroep word.

[wysig] Nasionale lugdiens

   Op 26 Juni 1945 word Air France, wat tot dusver 'n private onderneming
   is, genasionaliseer. Dit is die enige lugdiens in Frankryk. Die RLAF
   staak sy diens op 29 Desember. Air France word 'n lid van die IATA.

[wysig] TAI en UAT (1946-1948)

   Die Franse regering staan die stigting van twee lugdienste in
   privaatbesit toe: Die TAI (Transports Aériens Intercontinentaux, 1946)
   en SATI (1948). SATI verander sy naam in 1949 in Union Aéromaritime de
   Transport (UAT).

[wysig] Air Inter (1954)

   Op 12 November 1954 word Air Inter gestig, 'n lugdiens wat hom op
   binnelandse vlugte toespits. Air France en die nasionale
   spoorwegmaatskappy SNCF behoort tot die aandeelhouers.

[wysig] UTA (1963)

   UTA ontstaan deur die samesmelting van TAI en UAT. Danksy die
   herverdeling van lugdienskonsessies deur die Franse regering word die
   nuwe maatskappy in staat gestel om winsgewende verbindings van Air
   France oor te neem.

[wysig] Euroberlin (1988)

   Air France stig die lugdiens EuroBerlin France, met die Duitse
   Lufthansa as aandeelhouer, om Wes-Duitsland met Wes-Berlyn te verbind.
   Met die Duitse hereniging word spesiale lugdienste van die westelike
   gealliëerdes nie meer benodig nie; EuroBerlin France staak sy diens in
   1992.

[wysig] Groupe Air France (1990)

   Die krisis van die lugvaartbedryf aan die begin van die negentigerjare
   lei tot 'n konsolidasie op die Franse mark. Air France word op 12
   Januarie 1990 'n aandeelhouer van UTA. Die twee maatskappye vorm die
   Groupe Air France.

[wysig] Samesmelting en rasionalisasie (1992-1997)

   In 1992 word UTA volledig van Air France oorgeneem. Die nuwe maatskappy
   het ook 'n meerderheidsaandeel in Air Inter. Air Inter word as gevolg
   van 'n herstrukturering op 1 April 1997 by Air France ingelyf. 'n
   Poging van British Airways en later Swissair, om met die lugdienste
   TAT, AOM und Air Liberté as mededingers van Air France op die Franse
   mark op te tree, misluk. Hulle onttrek hulle later.

[wysig] Privatisering (1998)

   Air France raak op 3 Junie 1998 sy rol as "nasionale maatskappy" kwyt
   en word sedert 22 Februarie 1999 op die effektebeurs gelys. 72 persent
   van Air France se medewerkers het aandele in hul werkgewer.

[wysig] SkyTeam (1999)

   In Junie 1999 besluit Air France en die Amerikaanse lugdiens Delta
   Airlines om 'n vennootskap te stig. Hulle vorm op 22 Junie saam met
   Korean Air en Aeromexico die alliansie "SkyTeam". 'n Aantal bykomende
   maatskappye sluit hulle later by die alliansie aan.

[wysig] Air France KLM (2004)

   In Mei 2004 oorneem Air France deur middel van 'n ruil van aandele die
   Nederlandse lugdiens KLM. Weens regsoorwegings bly die twee lugdienste
   voorlopig aparte ondernemings, wat nog steeds hulle eie handelsmerke en
   veral in die alliansie SkyTeam koöpereer.
   Kategorieë: Frankryk • Lugrederye

