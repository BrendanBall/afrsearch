Airbus


   Airbus S.A.S.
   Airbus logo
         Tipe       Dogtermaatskappy
        Gestig      1970 (Airbus Industrie)
                    2001 (Airbus S.A.S.)
     Hoofkantoor    Toulouse, Frankryk
   Sleutel persone  Louis Gallois, CEO
                    Hans Peter Ring, CFO
                    John Leahy, Sales Director
                    Fabrice Bregier, COO
      Industrie     Lug- en ruimtevaart
       Produkte     Kommersiële lugrederye (lys)
       Inkomste     €23 500 miljoen (2005)
      Werknemers    55 000-57 000 ^[1]
   Moedermaatskappy EADS
      Slagspreuk    "Setting the standards"
       Webwerf      www.airbus.com

   Airbus S.A.S. is die vliegtuigvervaardiger dogtermaatskappy van EADS
   N.V., 'n pan-Europese lug-en-ruimtevaart maatskappy. Dit is in
   Toulouse, Frankryk gesetel met beduidende bedrywe in ander Europese
   lande. Airbus produseer ongeveer die helfte van die wêreld se
   straalvliegtuie, met die meeste van die res wat deur die maatskappy se
   Amerikaanse mededinger Boeing Commercial Airplanes vervaardig word.

   Inhoud

        * 1 Oorsig
        * 2 Geskiedenis
             + 2.1 Aanvanklike Beplanning en Internasionale Onderhandelinge
             + 2.2 Vorm van Airbus en bekendstelling van die A300
             + 2.3 Die Airbus A320
             + 2.4 A330-300, die A340-200, die A340-300 en die Beluga
             + 2.5 Airbus A340-500/600
             + 2.6 Stigting van EADS en die A380 program
             + 2.7 Airbus A350
        * 3 Verwysings

[wysig] Oorsig

   Airbus is in 2001 onder die Franse reg gestig as 'n "Vereenvoudigde
   gesamentlike-effekte-maatskappy" of S.A.S. (Frans: Société par Actions
   Simplifiée). Airbus het tevore bekend gestaan as Airbus Industrie. Die
   naam word uitgespreek as air-bus in Engels, Image:ltspkr.png /ɛʁbys/ in
   Frans, en /ˈɛːɐbʊs/ in Duits.

   Airbus is gesamentlik besit deur EADS (80%) en BAE Systems (20%),
   Europa se twee grootste verdedigingsmaatskappye. BAE Systems het in
   April 2006 sy voorneme om die maatskappy se 20% aandeel in Airbus te
   verkoop en het in Junie 2006 sy opsie uitgeoefen om EADS te dwing om sy
   aandeel te koop. Die opsie het die beleggingsbank Rothschild aangestel
   om 'n onafhanklike waardering van Airbus te onderneem. Rothschild se
   waardering was £1,9 miljard (€2,75 miljard), heelwat onder BAE en EADS
   se verwagting. Nadat BAE nie tevrede was met die waardering nie het dit
   onafhanklike ouditeure aangestel om die waarde van die maatskappy se
   20% aandeel te bepaal. ^[2] Op 6 September 2006 het die BAE raad
   aangekondig dat dit die sy aandeelhouers sou aanbeveel om hulle aandele
   vir €2,75 miljard (£1.87 miljard of $3,53 miljard) te verkoop. ^[3]

   Airbus het 55 000^[4] werknemers by sestien terreine in vier Europese
   lande: Duitsland, Frankryk, die Verenigde Koninkryk, en Spanje. Finale
   aanmekaarsit vind in Toulouse (Frankryk) en Hamburg (Duitsland) plaas.
   Airbus het ook drie dogtermaatskappye in die USA, Japan en Sjina.^[5]

[wysig] Geskiedenis

   Airbus Industrie het begin as 'n konsortium van Europese
   lugvaartmaatskappye om met Amerikaanse maatskappye soos Boeing,
   McDonnell Douglas, en Lockheed mee te ding. In die 1960's het Europese
   vleigtuigvervaardigers met mekaar sowel as met die Amerikaanse reuse
   gekompeteer. In die middel van die 1960's het tentatiewe gesprekke
   aangaande Europese samewerking begin.^[6]

   Met die herlewing wat Europa na die Tweede Wêreldoorlog ondervind het,
   het talle kenners klem gelê op die potensiaal wat samewerking in
   hoë-tegnologie sou hê vir die hervestiging van Europa se plek aan die
   sy van die VSA. Te midde van gunstige ekonomiese toestande het die
   ontwikkeling en vervaardiging teen 'n snelle pas gevorder en is dit
   gekenmerk deur sterk groei in lugverkeer (15% to 20% per jaar),
   tegnologiese vooruitgang en kennis wat opgedoen is in die burgerlike en
   militêre vragvliegtuie en die program vir die ontwikkeling van 'n
   supersoniese passasiersvliegtuig (sien Concorde).^[6]

[wysig] Aanvanklike Beplanning en Internasionale Onderhandelinge

   Sud Aviation Caravelle in die kleure van SABENA
   Sud Aviation Caravelle in die kleure van SABENA
   Hawker-Siddeley Trident
   Hawker-Siddeley Trident

   Op die inisiatief van Air France se direkteur-generaal, Joseph Roos, is
   daar in Oktober 1965 'n simposium tussen elf Europese lugrederye en
   vervaardigers uit Frankryk, Brittanje en Duitsland in Londen gehou. Die
   samesprekings het tot die gevolgtrekking gekom dat daar 'n behoefte was
   aan 'n groot vliegtuig met tussen 200 en 300 sitplekke aangepas vir
   gebruik in Europa. Lufthansa was ten gunste van 'n aantal sitplek aan
   die onderkant van die skaal, BEA (British European Airways, die
   voorloper van British Airways) se voorkeur was iewers in die middel en
   Air France se voorkeur was vir 'n groter vliegtuig.^[6]

   In Mei 1966 kondig Edgar Pisani en Brittanje se Fred Mulley in die
   openbaar hulle voorneme om 'n vliegtuigontwikkelingsprogram te loods in
   die aan en versoek industrie om voorstelle in die verband te maak. In
   Julie 1966 wys hulle Sud-Aviation en Hawker Siddeley Aviation (HSA) aan
   as die Franse en Britse vennote in die onderneming. Op 9 Mei 1967 vind
   'n vergadering van die Franse minister van Buitelandse Sake, André
   Bettencourt, Britse Minister van Tegnologie, John Stonehouse, en die
   Duitse Minister van Ekonomie Johänn Schollhorn in Parys plaas waar
   regering finansiering ter waarde van 190 M£ vir die vliegtuig en en 60
   M£ vir enjin toegeken word. Die bedrag vir die vliegtuig word op 'n
   tweede ministeriële vergadering, die keer tussen Jean Chamant, John
   Stonehouse en Klaus Schnetz, op 25 Julie na 130 M£ verhoog.^[6] Planne
   is in Julie aangekondig vir die bou van 'n Europese vliegtuig. In 'n
   gesamentlik verklaring het die regerings verklaar dat hulle ooreengekom
   het om "met die doel om Europese samewerking te versterk in die gebied
   van lugvaattegnologie en daardeur ekonomiese en tegnologiese
   vooruitgang in Europa te bevorder, gepaste maatstawwe te onderneem vir
   die gesamentlike ontwikkeling en vervaardiging van 'n Airbus."^[7] Die
   onderneming was ook daarop gemik om die Amerikaanse oorheersing van die
   lugvaartindustrie uit te daag.

   Op 26 September 1967 het ministers Jean Chamant, John Stonehouse en
   Klaus Schnetz die Franse, Britse en Duitse regerings in Lancaster Huis
   in Londen 'n ooreenkoms onderteken vir die ontwikkeling van 'n nuwe
   300-sitplek wye-romp passasiersvliegtuig wat die Europese Airbus genoem
   sou word.^[6]^[7] Die ooreenkoms het beide die ontwikkeling van die
   Airbus vliegtuig en die Rolls Royce RB207 enjin wat spesifiek daarvoor
   ontwerp is voorsien. Die vliegtuig wat voorgetsel is moes 'n kapsitiet
   van tussen 250 en 300 sitplekke met "vermiderde gemak" hê, 'n rykwydte
   van 2 000 km teen volle lading, 30% laer bedryfskoste as die Boeing
   727-100 en gerdees wees vir ingebruikneming in die noordelike lente van
   1973.^[6]

   Gedurende die daaropvolgende spesifikasiebepalingsfase toon gesprekke
   met lugrederye spoedig aan dat die spartaanse gemak spesifikasies nie
   aanvaarbaar is nie. Die herspesifikasie van die vliegtuig om passasiers
   gemak te verbeter het tot vermeerdering in gewig en prys van die
   vliegtuig gelei. Die bedryfskoste per passasier wat ooreengekom is kon
   net gehaal word deur groter kapasiteit, wat weer sterker enjin sou
   benodig. Die nuwe spesifikasies sou slegs haalbaar wees met met die
   beplande RB207 wat die programontwikkeling geheel en al afhanklik van
   Rolls-Royce en die Britse regering sou maak.^[6]

   In die maande na die ooreenkoms het beide die Franse en Britse
   regerings oor die vliegtuig uitgespreek.^[verwysing benodig] . Teen die
   begin van 1969 is die projek byna as doodgebore beskou en was dit slegs
   die Duitse vennote wat nog aan die samewerking geklou het. Die Britte
   het nie vertroue in die Franse owerhede en industrie gehad nie. In
   Frankryk is die projek geaffekteer deur die onrus van 1968 en die
   Franse regering was reeds tot die Concorde projek en Dasualt se Mercure
   verbind. Die nuwe president van Sud Aviation, Henri Ziegler, het egter
   nie die sentiment gedeel nie en was vasberade om die uitdaging aan te
   pak. In die lente van 1968 poog Roger Béteille, in samewerking met Jean
   Forestier om 'n oplossing te vind vir die probleem van 'n A300 toegerus
   met die RB207 enjin. Hulle loods 'n projek wat een van die enjins wat
   vir die Amerikaanse projekte ontwerp is (JT9D, CF6 of RB211) kon
   gebruik deur die dimensies van die vliegtuig met 'n faktor 0,9 te
   verminder waarmee die kapasiteit teruggebring word na 250 sitplekke;
   wat aanleiding gee tot die geheime A250 kodenaam vir die projek. Deur
   Ziegler se toedoen het die Franse en Britse venootmaatskappye, Sud
   Aviation en Hawker Siddeley, die voorstel vir die aangepaste 250
   sitplek konfigurasie Airbus ontwikkel. Op 10 Desember 1968 word die
   projek as die A300B aan die amptenare van die drie regerings aangebied.
   Slegs die Britse owerheid verwerp die inisiatief en, in wat as
   vertragingstaktiek beskou is, word die BAC311 in deur hulle in die
   gesprek gebring. Die projek word hierna as 'n Franse-Duitse samewerking
   onderneem.^[6]

   Na 'n laaste poging van die Franse minister Jean Chamant om Brittanje
   by die Airbus program betrokke te hou, bevestig die Britse minister
   Wedgwood Benn finaal Brittanje se ontrekking uit die Airbus program op
   10 April 1969 en verklaar dat die land wil fokus op die ontwikkeling
   van die ontwikkeling van die RB211 enjin wat vir die L-1011 program
   ontwikkel sou word. Op 29 Mei 1969 teken die Franse Minister van
   Vervoer, Jean Chamant, en die Duitse Minister van Ekonomie, Karl
   Schiller, by die Paryse lugskou in 'n maket van die A300B se romp 'n
   ooreenkoms tussen die regerings vir die ontwikkeling van die Airbus
   A330B. Die teks van die ooreenkoms is vervolgens deur die
   maatskappypresidente Henri Ziegler van Sud Aviation en Bernhart
   Weinhardt van Deutsche Airbus geparafeer.^[6]

   Gegee die deelname van Hawker Siddeley tot op daardie stadium was
   Frankryk en Duitsland huiwerig om die vlerkontwerp oor te neem. Die
   Britse maatskappy is dus toegelaat om as 'n hoof subkontrakteur voort
   te gaan.^[6]

[wysig] Vorm van Airbus en bekendstelling van die A300

   'n Super Guppy by die Paryse lugskou in 1981
   'n Super Guppy by die Paryse lugskou in 1981
   Airbus A300, die eerste vliegtuig model wat deur Airbus vrygestel is.
   Airbus A300, die eerste vliegtuig model wat deur Airbus vrygestel is.
   'n Lufthansa Airbus A300B4
   'n Lufthansa Airbus A300B4

   in September 1970 het Airbus sy eerste potensiële bestelling ontvang in
   die vorm van 'n "letter of intent" van Air France vir die koop van ses
   A300B2's. Airbus Industrie is formeel in Desember 1970 gestig na 'n
   ooreenkoms tussen Sud-Aviation (Frankryk) en Deutsche Airbus—opsigself
   'n Duitse lug- en ruimtevaart konsortium wat bestaan het uit Bölkow,
   Dornier, Flugzeug-Union Süd, HFB, Messerschmitt, TG Siebelwerke, en
   VFW.^[8] Die groepering is in 1972 aangevul deur CASA van Spanje. Elke
   maatskappy sou sy onderdele as volledig toegesurste vlieggereed
   komponente komponente aflewer. Die naam "Airbus" is afkomstig van 'n
   term wat algemeen in die 1960's deur die lugvaartindustrie gebruik is
   om na kommersiële vliegtuie met 'n sekere grootte en vliegberyk te
   verwys.^[7]

   In November 1971 word Air France amptelik Airbus se eerste kliënt met
   die bestelling van ses A300B2's en nog ses opsies. Die A300B2 was 'n
   270-sitplek verlengde weergawe van die A300B wat deur Air France
   versoek is. Die volgende bestelling sou eers in Mei 1973 deur die
   Duitse Lufthansa vir drie vliegtuie en vier opsies wees.^[8] Ook in
   November 1971 het Airbus die eerste Super Guppy-vragvleigtuig in
   gebruik geneem. die vliegtuig wat 'n gebaseer was op die Boeing 377
   Stratocruiser het 'n oplossing gebied vir die logistieke uitdaging om
   groot vliegtuigonderdele uit verskillende dele van Europa vir finale
   montering na Toulouse te vervoer.^[7]

   In Januarie 1972 word die A300B4, 'n langer-afstand weergawe van die
   A300 geloods en in September van dieselfde jaar verskyn die eerste
   A300B1 voor 'n groot skare uit die monteerlyn in Toulouse in 'n
   seremonie waarin die Concorde 02 ook sy verskyning maak. Op 28 Oktober
   1972 het die A300 se nooiensvlug plaasgevind. Dit is gevolg deur die
   nooiensvlug van die A300B2 in Junie 1973.^[7]

   Die eerste produksie model, die A300B2 is op 10 Mei 1974 aan Air France
   afgelewer en op 23 Mei is dit in diens geneem met 'n vlug van Parys na
   Londen. Dit was die wêreld se eerste wyeromp twee-gang kommersiële
   vliegtuig en die vrystelling daarvan sou moderne lugvaart vir altyd
   verander. Die A300B en die opvolgers daarvan, die A300-600 en die A310,
   het 'n stadige begin gehad. In September 1974 het Korean Airlines die
   eerste nie-Europese lugredery geword om 'n Airbus bestelling te plaas,
   vir vier A300B4's. In Desember 1974 vlieg die langer-afstand A300B4 vir
   die eerste keer. Die A300B se reputasie vir ekonomie en betroubaarheid
   het geleidelik onder lugrederye versprei. Die volgende bestelling was
   in April 1975 Indian Airlines vir drie A300B2s in 'n mark wat te vore
   deur Amerikaanse produkte gedomineer is. 'n Belangrike deurbraak was
   die eerste bestelling uit Amerika toe Eastern Airlines, met die
   voormalige ruimtevaarder Frank Borman aan die hoof daarvan, vier A300's
   in Mei 1977 bestel het. Dit is gevolg deur'n Eastern Airlines
   bestelling van 23 A300's en nog nege opsies in Maart 1978. Teen 1979
   was daar 81 Airbus-vliegtuie in gebruik. Die vliegtuig het 'n markleier
   vir kort tot medium afstand passasiersvliegtuie geword en was die beste
   vragvleigtuigverkoper van alle tye.^[7]

   In Julie 1978 het Airbus vir die eerste keer 'n nuwe model geloods, die
   A310 met 218 sitplekke. Die A310 was gemik op 'n kleiner langer-afstand
   alternatief tot die A300. Die A310 het 'n nuwe vlerkontwerp gebruik en
   die revolusionêre "Forward Facing" Stuurkajuit waarin
   katodestraalbuisvertone en bo en voor die vlieëniers ouer meters
   vervang het. Die A310 kon ook deur slegs twee vlieëniers gevlieg word;
   sonder 'n vlugingeneur in die stuurkajuit.^[7]

   In Januarie 1979 het Brittanje by die Airbus-konsortium heraangesluit
   toe British Aerospace (die saamgesmelte Hawker Siddeley en BAC) weer 'n
   20% aandeel in die maatskappy gekoop het.^[7]

   In 1980 toets Airbus die gebruik van saamgestelde materiale in
   sekondêre strukture op 'n A300. Koolstofveselverterkte plastiek
   onderdele word later vir plunderaars, lugremme en rigtingsroer in die
   A310-200 gebruik.

[wysig] Die Airbus A320

   Air Berlin Airbus A320-200
   Air Berlin Airbus A320-200
   Airbus A321-100 van Lufthansa wat by Kopenhagen land
   Airbus A321-100 van Lufthansa wat by Kopenhagen land
   EasyJet Airbus A319-111 by Madrid Barajas Lughawe
   EasyJet Airbus A319-111 by Madrid Barajas Lughawe

   Die bekendstelling van die A320 in Februarie 1981 sou die status van
   Airbus as 'n belangrike speler in die vleigtuigmark bevestig - daar was
   meer as 400 bestellings voor dit vir die eerste keer gevlieg het, in
   vergelyking met 15 vir die A300 in 1972. Die A320 was 'n 150-sitplek
   enkelgang passasiersvleigtuig. In Junie 1981 het Air France by die
   Paryse lugskou aangekondig dat die lugredery 25 A320' sou bestel en 'n
   opsie uitgeneem het vir nog 25. In Oktober 1983 het British Caledonian
   Airways sewe A320's bestel en opsies vir nog drie uitgeneem wat die
   aantal bestellings na meer as tagtig geneem het.

   Die eerste A320 het van die monteerlyn af gerol op 14 Februarie 1987 in
   Toulouse in 'n deftige seremonie wat deur die Franse Eerste Minster
   Jacques Chirac en die Prinses van Wallis, Diana, bygewoon is. Op 22
   Februarie het die A320 se nooiensvlug plaasgevind waarmmee dit die
   eerste kommersiële passasiersvleigtuig geword het om met ten volle
   digitale rekenaarbeheerde elektroniese beheerders en systang beheerders
   te vlieg. Die A320 was ook die eerste enkelgang vliegtuig met 'n wye
   romp wat meer gemak aan passasiers bied. Die vliegtuig het ook 'n ten
   volle behouringsvrag laaistelsel gebruik en die gebruik van het groter
   gebruik gemaak van gewigbesparende saamgestelde materiale wat dit meer
   ekonomies maak.

   In Maart 1988 is die eerste A320 aan Air France afgelewer. Air France
   het beplan om die A320 op Europese roetes te gebruik in 'n 153
   passasierkonfigurasie - 27 besigheidsklas en 126 in ekonomieklas.

   In November 1989 is die A321, 'n verlengde weergawe van die A320,
   geloods met 107 bestellings en 74 opsies van 10 kliënte. Die langer
   weergawe van die A320 het 185 sitplekke en 'n vliegberyk van 4 450 km.
   Airbus het met die llodsing aangekondig dat die A321 en toekomstige
   A320's se finale montering en uitrusting in Duitsland sou plaasvind.

   'n Kleiner weergawe van die A320, die A319, sou later ook ontwikkel
   word. Die 124-sitplek weergawe is vir die eerste keer in Augustus 1995
   voltooi. Die A319 se nooiensvlug het op 25 Augustus 1995 in Hamburg
   plaasgevind.

[wysig] A330-300, die A340-200, die A340-300 en die Beluga

   Airbus Beluga bo Hamburg, 13 September 2005
   Airbus Beluga bo Hamburg, 13 September 2005
   'n Air Canada Airbus A330-300 wat in Londen by Heathrow Lughawe land.
   'n Air Canada Airbus A330-300 wat in Londen by Heathrow Lughawe land.
   Air Jamaica Airbus A340-300 wat in Londen by Heathrow Lughawe land.
   Air Jamaica Airbus A340-300 wat in Londen by Heathrow Lughawe land.

   In Junie 1987 het Airbus sy produkreeks uitgebrei met die loods van
   drie nuwe vleigtueie, die A330-300, die A340-200 en die A340-300. Die
   twee-motorige A330-300 was gemik daarop om Airbus se posisie in medium
   tot lang-afstand mark te versterk en die viermotorige A340 modelle was
   daarop gemik om Airbus vir die eerste keer in staat te stel om die
   baie-lang-afstand mark aan te spreek.

   Die A330-300, A340-200 en die A340-300 kom in baie opsigte ooreen. Die
   vliegtuie het byna dieselfde stelsels, lugraam, vliegdek en vlerke. Die
   belangrikste verskil tussen die A330 en die A340 is dat die A340 vier
   motore het. Die A330-300 is dan ook Airbus se grootste twee-motorige
   vliegtuig. Ander verskille tussen die A330 en A340 is klein verskille
   in die vlerkontwerp en brandstoftenks. Die A330 en A340 gebruik van die
   tegnologië wat vir die eerste keer op die A320 gebruik is soos die EFIS
   vleigdek met systuurstange en gerekenarisseerde elektroniese
   vlugbeheer. Die vliegtuie is in parallel ontwikkel. Die A340-300 se
   eerste vlug het op 25 Oktober 1991 plaasgevind, die A340-200 op 1 April
   1992 en die A330-300 se eerste vlug op 2 November 1992.^[9]^[10]

   In Augustus 1991 is die A300-600 Super Transporter, wat as die Beluga
   bekend sou word, as gevolg van die kenmerkende vorm van die vliegtuig,
   geloods. Die Beluga is 'n aangepaste A300 wat ontwikkel is om
   komponente van Airbus vliegtuie tussen verskillende fabrieke in Europa
   te vervoer. Die Beluga is twee keer so groot as die Super Guppy wat dit
   voorafgegaan het. Dit kan die onderdele van 'n hele A340 in 19 vliegure
   hanteer teenoor die Super Guppy wat 54 ure geneem het.
   Airbus A340-600 by die Farnborough Lugskou, 2006.
   Airbus A340-600 by die Farnborough Lugskou, 2006.

[wysig] Airbus A340-500/600

   Suid-Afrikaanse Lugdiens A340-600 in Frankfurt (EDDF)
   Suid-Afrikaanse Lugdiens A340-600 in Frankfurt (EDDF)

   Die A340-500 en A340-600 is twee nuwe ultralangafstand weergawes van
   die Airbus A340 familie. Die A340-600 9,07m langer as die A340-300 wat
   dit toelaat om 372 passasiers in 'n tipese drie-klas konfigurasie te
   vervoer. Met die vliegtuig het Airbus 'n ware mededinger vir die Boeing
   747 bekom, met soortgelyk vlugbereik, maar met beter bedryfskoste per
   sitplek. Die A340-500 is slegs 3,19m langer as die A340-300 met 313
   passasiers in drie kalsse, maar met reuse vlugbereik van 15,740 km -
   die grootste van enige kommersiële vleigtuig ter wêreld. Die A340-500
   kan onderbroke van Los Angeles na Singapoer vlieg.

   Die twee nuwe A340 modelle deel dieselfde vlerk wat op die A330/A340 se
   vlerk gegrond is, maar 1,6m langer is en 'n "tapered wingbox insert"
   het wat die vlerkoppervlak en brandstofkapasiteit vermeerder. Die
   vleigtueie gebruik ook Airbus se tweeman vliegdek met 'n aantal
   verbeteringe op ouer modelle soos vloeikristalvertone en meer moderne
   stelsels. Die A340-500/600 is in 1997 by die Paryse Lugskou
   bekendgestel. In Desember 1997 het Virgin Atlantic agt A340-600's
   bestel en 'n opise uitgeneem vir nog agt. Die A340-600 se nooiensvlug
   het op 23 April 2001 plaasgevind en die A340-500 op 11 Februarie 2002.

[wysig] Stigting van EADS en die A380 program

   Airbus was 'n redelik los alliansie tot in 2000 toe groot samesmeltings
   in die industrie plaasgevind het. DaimlerChrysler Aerospace (opvolger
   tot Deutsche Airbus), Aérospatiale-Matra (opvolger tot Sud-Aviation) en
   CASA het saamgesmelt om EADS te vrom. In 2001 het BAE Systems (voorheen
   British Aerospace) en EADS die Airbus Integrated Company gevorm wat
   saamgeval het met die ontwikkeling van die nuwe Airbus A380 wat 845
   passasiers sal kan vervoer en die grootste kommersiële
   passasiersstraler sal wees wanneer dit laat in 2007 ingebruik geneem
   sal word^[11].

[wysig] Airbus A350

   Die Airbus A350XWB is 'n nuwe lang-afstand, medium-grootte,
   ekstra-wyeromp vleigtuigfamilie wat tans deur Airbus ontwikkel word.
   Dit is bedoel om met die Boeing 777 en Boeing 787 te mee te ding. Die
   vliegtuig wat beplan word vir ingebruikneming in 2013 het 'n geheel en
   al nuwe ontwerp met 'n wyer en hoër romp vir ekstra spasies en
   passasiersgemak.^[12]

   Drie passasiers weergawes word deur Airbus aangebied, die A350-800 met
   'n vlugbereik van 15 380 km en 270 passasiers in drie-klas
   konfigurasie, die A350-900 met 314 passasiers en die A350-1000 wat 350
   passasiers sal kan vervoer. 'n Ultra lang-afstand weergawe, die
   A350–900R, sal selfs verder kan vlieg. 'n Vragvleigtuig weergawe, die
   A350–900F word ook beplan.^[12]

   Aeroflot, Finnair, Kingfisher Airlines, International Lease Finance
   Corporation, Singapore Airlines, Aer Lingus en TAM het reeds
   ooreenkomste met Airbus geteken vir bestellings van A350XWB vliegtuie.
   In totaal is 109 A350-800's, 99 A350-900's en 20 A350-1000's reeds
   bestel^[13] ^[14]

[wysig] Verwysings

    1. ^ http://www.airbus.com/en/corporate/ethics/diversity/
    2. ^ "BAE orders new Airbus audit" CNN.com July 5, 2006
    3. ^ "BAE agrees to £1.87bn Airbus sale", BBC News, 2006-09-06. URL
       besoek op 2006-09-06.
    4. ^ Airbus, The success story of Airbus, Besoek op 11 Augustus 2007
    5. ^ Airbus, Airbus worlwide, Besoek op 12 Augustus 2007
    6. ^ ^6,0 ^6,1 ^6,2 ^6,3 ^6,4 ^6,5 ^6,6 ^6,7 ^6,8 ^6,9 Le Centre des
       Hautes Etudes de l'Armement,
       [www.chear.defense.gouv.fr/fr/pdef/histoire/nv_avions_civils_II_air
       bus.pdf SOMMAIRE DU VOLUME II LES PROGRAMMES AIRBUS], Afgelaai op
       12 Augustus 2007
    7. ^ ^7,0 ^7,1 ^7,2 ^7,3 ^7,4 ^7,5 ^7,6 ^7,7 Airbus, The success story
       of Airbus - Discover the Airbus adventure, Besoek op 12 Augustus
       2007 - skuif die venster oor die regte jaar en klik op die gepaste
       merke om die gegewe vir spesifiek gebeurtenisse te lees
    8. ^ ^8,0 ^8,1 "The Airbus Story." Burgner, N. Flug Revue. January 10,
       2000.
    9. ^ Airliners.net, The Airbus A340-200/300, Besoek op 18 Augustus
       2007
   10. ^ Airliners.net, The Airbus A330-300, Besoek op 18 Augustus 2007
   11. ^ Airbus confirms further A380 delay and launches company
       restructuring plan - airbus press release
   12. ^ ^12,0 ^12,1 Airbus, A350XWB Xtra Wide Body, Besoek op 18 Augustus
       2007
   13. ^ EADS, A350 Xtra Wide Body, Besoek op 18 Augustus 2007
   14. ^ Airbus, A350 Xtra Wide Body, Besoek op 18 Augustus 2007

   Kategorieë: Artikels met stellings wat verwysings ontbreek • Lugvaart

