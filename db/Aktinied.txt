Aktinied


   Atoomgetal     Naam     Simbool
   89         Aktinium     Ac
   90         Torium       Th
   91         Protaktinium Pa
   92         Uraan        U
   93         Neptunium    Np
   94         Plutonium    Pu
   95         Amerikium    Am
   96         Curium       Cm
   97         Berkelium    Bk
   98         Kalifornium  Cf
   99         Einsteinium  Es
   100        Fermium      Fm
   101        Mendelevium  Md
   102        Nobelium     No

   Die aktinied reeks bestaan uit die 14 chemiese elemente wat tussen
   aktinium en nobelium (ingesluit) lê op die periodieke tabel, met
   atoomgetalle 89 - 102. Die aktinied reeks is vernoem na aktinium. Alle
   aktiniede is f-blok elemente. Daar is ook alternatiewe rangskikkings
   wat aktinium uitsluit en/of die oorgangsmetaal lawrensium insluit. Daar
   word verwag dat Lawrensium, al is dit 'n d-blok element, eienskappe sal
   hê wat meer soortgelyk is aan die aktinides as aan die oorgangsmetale.
   Die aktinied reeks word in sommige definisies van die seldsame
   aardelemente ingesluit.

   Die aktiniede vertoon minder ooreenkoms in hulle chemiese eienskappe as
   die lantanied reeks. Dit het byvoorbeeld 'n groter verskeidenheid
   oksidasie toestande, wat aanvanklik daartoe gelei het dat daar
   onduidelikheid betaan het of aktinium, torium, en uraan as d-blok
   elemente beskou moes word. Alle aktinide is radioaktief.

   Slegs aktinium, torium, en uraan kom natuurlik in meer as
   spoor-hoeveelhede in die aardkors voor. Neptunium en Plutonium is al in
   spoor-hoeveelhede in uraanerts as vervalprodukte of deur bombardering
   vervaardig aangetref. Die oorblywende aktiniede is in kernneerslag
   ontdek, of is in particle colliders gesintetiseer. Die tweede helfte
   van die reeks het geweldige kort halfleeftye.

   Die aktiniede word gewoonlik in die vorm van 'n voetnota onder die hoof
   deel van die periodieke tabel geplaas. Die volle wydte weergawe van die
   periodieke tabel vertoon die posisie van die aktiniede meer opsigtelik.

   'n Organometalliese verbinding van 'n aktinied staan bekend as 'n
   organoaktinied.

[wysig] Geskiedenis van die aktinied reeks

   Tydens sy Manhattan-Projeknavorsing in 1944 het Glenn T. Seaborg
   onverwagte probleme ondervind met die isolering van Amerikium (95) en
   Curium (96). Hy begin toe wonder of die elemente eintlik aan 'n ander
   reeks behoort wat sou verduidelik hoekom die verwagte chemiese
   eienskappe van die nuwe element verskil het van wat verwag is. In 1945
   het hy teen die advies van kollegas 'n voorstel gemaak vir die mees
   beduidende verandering aan Mendelejef se periodiek tabel wat universeel
   deur die wetenskapgemeenskap aanvaar is: die '''aktinied reeks'''.

   In 1945 publiseer Seaborg sy aktiniedkonsep van swaar element
   elektroniese struktuur en voorspel dat die aktiniede 'n oorgangsreeks
   analoog aan die seldsame aard reeks van die lantaniede elemente sou
   vorm.

   In 1961 ontdek Antoni Przybylski 'n ster wat 'n ongewoon hoë
   hoeveelheid aktiniede bevat.
   Beeld:Actinide phases.gif
   Toestandsdiagram van die aktinied elemente.

[wysig] Verwysings

     * The Columbia Encyclopedia, Sixth Edition.
     * Chemical Elements website
     * Actinides on the Book Rags website
     * Lawrence Berkeley Laboratory image of historic periodic table by
       Seaborg showing actinide series for the first time
     * Lawrence Livermore National Laboratory, Uncovering the Secrets of
       the Actinides
     * Los Alamos National Laboratory, Actinide Research Quarterly

   Sjabloon:PeriodiekeTabelVoetstuk
   Kategorieë: Periodieke tabel • Aktiniede

