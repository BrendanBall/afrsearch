Al-Aqsamoskee


   Die suidelike klaagmuur van die Tempelberg. Die koepel van die Al Aqsa
   Moskee kan ook gesien word.
   Die suidelike klaagmuur van die Tempelberg. Die koepel van die Al Aqsa
   Moskee kan ook gesien word.
   Die voorste ingang na die Al-Aqsamoskee.
   Die voorste ingang na die Al-Aqsamoskee.

   Die Al-Aqsamoskee (Die verste moskee in Arabies) verwys gewoonlik na
   die suidelike moskee in Jerusalem. Islamitiese wet bepaal egter dat die
   hele kompleks wat vandag as die Al-Haram al-Qudsi al-Sharif (Die
   GeseÃ«nde Heiligdom) aan Moslems bekend is, insluitende die Rotskoepel
   deel is van die Al-Aqsamoskee.^[1]^[2]^[3]

   Die Moskee se vergadersaal kan ongeveer 5 000 aanbidders huisves,
   terwyl die Al-Aqsamoskee kompleks in sy geheel etlike honderde duisende
   kan akkommodeer.^[4]

   Nie-moslems is in die jaar 2000 verbied om die plek te betree. Die
   verbod is egter in 2003 op opgehef. Die regering van Israel het die
   Moslem raad, die Waqf, volle administratiewe beheer oor die kompleks
   gegee.^[5]

[wysig] Geskiedenis

   Daar word deur baie geglo dat Salomo se tempel eens op 'n tyd op
   dieselfde plek gestaan het waar die moskee tans opgerig is. Daar word
   geglo dat die Romeinse Keiser Titus (toe nog 'n Generaal) in 70 n.C.
   die Joodse tempel wat deur Koning Herodus op die plek herbou is,
   vernietig het. Keiser Justinianus het in 530 n.C. 'n kerk ter ere van
   Moeder Maria op die plek opgerig wat later in die 7^de eeu deur die
   Perse vernietig is.
   Binnekant van die Al-Aqsamoskee
   Binnekant van die Al-Aqsamoskee

   Die huidige gebou is die resultaat van verskillende fases van bouwerk
   en verbeteringe. Daar word dat die bouwerk op die moskee deur Abd
   al-Malik (685-705), die Umayyad Kalief die bouwerk aan die moskee begin
   het.

   Die gebou het onder verskeie aarbewings deurgeloop en is verbeter en
   herstel tydens die Abbasid periode deur die Kalief al-Mahdi (775-785)
   en moontlik ook deur die Kalief al-Mansur (754-775). Verdere bouwerk is
   ook gedoen tydens die Fatimid tydperk in die 11^de eeu.

   Na Jerusalem tydens die Eerste Kruisvaart verower is, is die Koninkryk
   van Jerusalem gevestig en is die Al-Aqsamoskee gebruik as die
   koninklike paleis van die Konings van Jerusalem.

   Die Kruisvaarders het geglo dat die gebou bo op die bouvalle van Salomo
   se Tempel gebou is en het na die gebou verwys as die Templum Salomonis,
   terwyl hulle die Rotskoepel die Templum Domini (Die Tempel van God)
   genoem het.

   Rondom 1119 het Koning Boudewyn II van Jerusalem het ook van die ruimte
   in een vleuel aan 'n nuwe orde toegedeel naamlik die Tempeliers. Die
   gebou was die hoofkwartier van die Tempeliers totdat Saladin die stad
   in 1187 verower het. Die Tempeliers het hul hoofkwartier to na die
   kusstad Akko verskuif, wat hulle vir die volgende 100 jaar beset het en
   daarna na die eiland Ciprus.

   Die moskee is verskeie kere gerestoureer tydens die 14^de en 20^ste
   eeue. Skade wat deur aarbewings veroorsaak is in 1927 en 1936 het dit
   bykans nodig gemaak om die moskee in sy geheel te herbou wat daartoe
   gelei het dat antieke dele van die oorspronklike moskee weer ontdek is.
   Die moskee is verskeie kere aangepas om dit teen aarbewings te beskerm
   en om aan die behoeftes van die plaaslike bevolking te voldoen. Die
   struktuur bly egter steeds in wese dieselfde as wat dit was na die
   herbouing deur die Kalief Al-Dhahir in 1033 n.C

[wysig] Verwysings

    1. ^ Al-Masjid Al-Aqsa is die oudste Islamitiese naam vir die gebied
       en is gebruik totdat die Mamelukke die term "al-Haram al-Qudsi
       al-Sharif" begin gebruik het. (M.H. Burguoyne, Mamluk Jerusalem,
       London, 1987; Aref al-Aref, The Detailed in the History of
       Jerusalem, 1961, p. 219; Oleg Grabar, The Haram al-Sharif: An essay
       in interpretation, BRIIFS vol. 2, no. 2 (Herfs 2000).
    2. ^ Ibn Taymiyah, A Great Compilation of Fatwa, Vol2, page 62.
    3. ^ Palestinian Encyclopedia Volume 4, pp. 203
    4. ^ Op 31 Desember 1999 het meer as 400 000 Moslem aanbidders die
       Vrydag gebede by die al-Aqsamoskee kompleks bygewoon [1]. Sien ook
       [2] en [3]
    5. ^ Reisiger webwerf met inligting oor die moskee

   Kategorie: Islam

