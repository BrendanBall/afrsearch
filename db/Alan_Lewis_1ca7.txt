Alan Lewis


   David Alan Lewis (gebore 1 Junie 1964 in Cork, Ierland)^[1] is 'n
   voormalige Ierse krieketspeler en huidige rugbyskeidsregter. Sy vader
   Ian het ook vir Ierland krieket gespeel.^[1]

[wysig] Krieketloopbaan

   Lewis het as regterhandse kolwer en regterhandse snelbouler^[1] tussen
   1984 en 1997 121 keer vir die Ierland krieketspan gespeel,^[2]
   insluitend agt eersteklas wedstryde teen Skotland^[3] en 23 A-Lys
   wedstryde.^[4] Hy het 35 keer as kaptein van die Ierse span
   opgetree.^[5] Lewis is een van slegs ses spelers wat meer as 100 keer
   vir Ierland gespeel is en slegs Peter Gillespie en Kyle McCallan het
   meer kere vir Ierland gespeel.^[6] Lewis het sy debuut vir Ierland in
   Junie 1984 gemaak in 'n wedstryd teen Wes-Indië. Sy loopbaan het op 'n
   lae noot begin toe hy vir geen lopies uitgehaal is.^[2] Sy laast
   wedstryd was teen die Graaf van Arundel se elftal op 20 Augustus
   1997.^[2]

   In alle wedstryde vir Ieland het Lewis altesaam 3579 lopies aangeteken
   teen 'n kolfgemiddeld van 28,63 met sy beste vertoning 136 teen Wallis
   in Julie 1990, een van vier honderdtalle wat hy vir Ierland aangeteken
   het. Hy het 51 paaltjies teen 'n gemiddeld van 43,88 geneem. Sy beste
   boulvertoning was 4/21 teen Skotland in Julie 1993.^[2]

[wysig] Rugbyloopbaan

   Nadat Lewis se rugbyspeelloopbaan deur 'n besering kortgeknip is het hy
   begin om as skeidsregter op te tree. ^[5] Hy het later op die hoogste
   vlak as skeidsregter begin optree met sy eerste internasionale optrede
   op 13 Junie 1998 tussen Argentinië en Frankryk gevolg deur 'n toets
   tussen Australië Fidji op 18 September 1998 wat Autralië 66-20 in
   Sydney gewen het.

   In die 1999 Rugby Wêreldbeker het hy as lynregter opgetree vir die
   Fidji-Namibië wedstryd in Beziers. In 2003 is hy weer as lynregter
   gekies maar het ook 'n kans gekry om as skeidsregter op te tree nadat
   Scott Young beseer is.^[7] Vir die 2007 Rugby Wêreldbeker is hy as een
   van die twaalf skeidsregter gekies.^[8]

[wysig] Verwysings

    1. ^ ^1,0 ^1,1 ^1,2 Cricket Archive profile
    2. ^ ^2,0 ^2,1 ^2,2 ^2,3 CricketEurope Stats Zone profile
    3. ^ First-class matches played by Alan Lewis at Cricket Archive
    4. ^ List A matches played by Alan Lewis at Cricket Archive
    5. ^ ^5,0 ^5,1 Cricinfo profile
    6. ^ Most matches played for Ireland at CricketEurope
    7. ^ Planet Rugby, Alan Lewis - the thorough referee, Besoek op 6
       Oktober 2007
    8. ^ Three Irish referees at World Cup, Irish Rugby

   Kategorieë: Ierse krieketspelers • Ierse rugbyskeidsregters

