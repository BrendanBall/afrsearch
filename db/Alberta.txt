Alberta


                                                                    Alberta


         Vlag         [[Image:|85px|Landswapen]]
   (Vlag van Alberta)  (Landswapen van Alberta)

                           Leuse : Fortis et liber
                            Beeld:Alberta-map.png
                                     Ander provinsies en gebiede van Kanada
                    Land                                             Kanada
                Hoofstad                                           Edmonton
                                                      53° 34' N, 113° 31' W
           Grootste stad                                            Calgary
     Goewerneur-generaal                                       Norman Kwong
         Eerste Minister                                   Ed Stelmach (PC)
             Oppervlakte                                        661 848 km²
                  - Land                                      642 317 vk km
                 - Water                               19 531 vk km (2,95%)
                                                           Bevolking (2007)
                - Totaal                                     3 473 984 inw.
              - Digtheid                                    5,38 inw./vk km
                                       Toelating tot die Kanadese Federasie
                 - Datum                                   1 September 1905
                                          Verteenwordiging in die Parlement
             - Parlement                                                 28
                - Senaat                                                  6
            Posafkorting                                                 AB
   Voorsetsel by poskode                                                  T
                 Tydsone                                             UTC -7
         Internet-domein                                             .ab.ca

   Alberta is die mees westelike van Kanada se prairie-provinsies met 'n
   oppervlakte van 661 190 km³. Sy hoofstad is Edmonton, sy grootste stad
   en ekonomiese sentrum Calgary. Ander groot stede en dorpe in die
   provinsie is Banff, Camrose, Fort McMurray, Grande Prairie, Lethbridge,
   Lloydminster, Medicine Hat, en Red Deer.

   Inhoud

        * 1 Geografie
        * 2 Demografie
        * 3 Klimaat
        * 4 Ekonomie
        * 5 Land- en bosbou

[wysig] Geografie

   Die grootste deel van die provinsie word deur sy aandeel aan die
   Binnelandse Vlaktes (Engels: Interior Plains) beslaan. Alberta se
   gebied sluit daarnaas ook 'n gedeelte van die Kanadese Skild in die
   uiterste noord-ooste en 'n gedeelte van die Rotsgebergte (Engels: Rocky
   Mountains) met die nasionale parke van Banff en Jasper in.

[wysig] Demografie

   Alberta het 3 183 312 inwoners (2004), waarvan 81% in stedelike gebiede
   woon en 19% op die platteland, en 'n bevolkingsdigtheid van 4 mense per
   vierkante kilometer. Sowat twee persent van die bevolking is
   Franstalig. 70 000 mense behoort tot die Eerste Nasies, veral Cree en
   Siksika. Daar is groot Chinese en Oos-Indiese gemeenskappe in die
   provinsie. Die vinnige bevolkingsgroei van die provinsie is te danke
   aan die groot aantal immigrante.
   Die Franko-Albertaanse vlag
   Die Franko-Albertaanse vlag

   Die Bonnie Doon-gebied van Edmonton is die sentrum van die
   Franko-Albertaners, terwyl enkele tienduisend in die noordelike stede
   Bonnyville, Plamondon en St. Paul woon.

   L’Unithéâtre in Edmonton en die Société de Théâtre is oorwegend
   Franstalige toneelgeselkappe, en daar is 'n aantal groepe wat die
   tradisionele volksdanse gereeld in die provinsie opvoer. Die Centre
   d’arts visuels de l’Alberta is 'n instelling vir Frankofone kunstenaars
   in Alberta. Die jaarlikse Franko-Albertaanse Fees is die hoogtepunt van
   die kulturele lewe.

   Bekende Franko-Albertaners sluit Vader Albert Lacombe, Crystal
   Plamondon, wat as Kanada se "Cajun Koningin" bekend staan, Les
   Bûcherons, 'n duo wat die Franko-Kanadese musiek en dans vir gehore
   dwarsoor die provinsie aanbied, en die politikus Denis Ducharme in.

[wysig] Klimaat

   Die noordelike deel is baie kouer dan die suidelike gebiede van
   Alberta, waar die somers deur droë en byna woestynagtige weerstoestande
   met hoë temperature gekenmerk word. Die weste van die provinsie word
   deur die berge beskerm, en warme winde - die sogenaamde chinooks - sorg
   vir 'n baie mild klimaat, terwyl die grasvlaktes in die ooste 'n
   kontinentale klimaat met uiterstes tussen -35°C in die winter en +35°C
   in die somer het. Die sentrale en suidelike gebiede van Alberta maak
   deel uit van die Noord-Amerikaanse tornadosone; kwaai somerhitte en
   swaar reënstorms tree gereeld in die oostelike deel op.

[wysig] Ekonomie

   Die provinsie Alberta is die grootste produsent van ru-olie, sintetiese
   ru-olie, natuurlike gas en gasprodukte in Kanada. Twee van die grootste
   petrochemiese aanlegte in Noord-Amerika lê in Sentraal-Alberta. Die
   vervaardigers van polietileen en viniel in Red Deer en Edmonton lewer
   produkte van wêreldgehalte vir die uitvoermark, terwyl Edmonton se
   olieraffinaderye die grondstowwe vir die groot petrochemiese nywerheid
   oos van die stad voorsien.

[wysig] Land- en bosbou

   Canola-veld naby Red Deer
   Canola-veld naby Red Deer

   Die hoogs gemeganiseerde landbou lewer 'n aansienlike bydrae tot die
   provinsie se ekonomie. Met meer as vyf miljoen beeste produseer Alberta
   amper die helfte van Kanada se beesvleis en voer ook na ander lande
   uit. Die ander ruggraat van die kommersiële veeteelt is skaapvleis en
   -wol. Daarbenewens is Alberta 'n belangrike verskaffer van buffelvleis.

   Lentekoring en canola is die vernaamste landbougewasse; bye speel,
   afgesien van die tradisionele heuningproduksie, 'n onmisbare rol in die
   bestuiwing van hibriede canola-kultivare.

   Die bosbou in die noordelike deel van Alberta steun op die plaaslike
   sagtehoutbosse, wat groot hoeveelhede timmer- en laaghout oplewer. Die
   papier-en-pulp-bedryf van Alberta is 'n belangrike uitvoerder van onder
   meer koerantpapier op die Noord-Amerikaanse en Pasifiese markte.
   Kategorie: Alberta

