Aleksander III van Rusland


                                                            Aleksander III
                                               Keiser van die hele Rusland

   Tsaar Aleksander III (Iwan Kramskoi, c. 1886)
   Tsaar Aleksander III (Iwan Kramskoi, c. 1886)

             Gebore                                      26 Februarie 1845
            Oorlede                                        20 Oktober 1894
         Vorstehuis                                                Romanof
             Regeer                                            1881 - 1894
       Ander titels                                                  Tsaar
         Volle naam                     Aleksander Aleksandrowitsj Romanof
         Voorganger                                          Aleksander II
           Opvolger                                            Nikolaas II
           Eggenote                Dagmar van Denemarke (Maria Fjodorowna)
            Kinders Nikolaas II, Aleksander, George, Ksenia, Michail, Olga
              Vader                                          Aleksander II
             Moeder                              Marie van Hesse-Darmstadt
                                                          {{{Voetnotas}}}

   Aleksander III Aleksandrowitsj (Russies: Александр III Александрович)
   (Sint Petersburg, 26 Februarie 1845 — Liwadija, Krim, 20 Oktober 1894)
   was van 1881 tot 1894 keiser van Rusland.

   Inhoud

        * 1 Vroeë lewe
        * 2 Bewind
        * 3 Huwelik en kinders
        * 4 Verwysings
        * 5 Eksterne skakels

[wysig] Vroeë lewe

   Aleksander was die tweede seun van Aleksander II by sy vrou, Maria
   Aleksandrowna (Marie van Hesse-Darmstadt). Hy was glad nie soos sy
   sagmoedige, liberale pa nie en nog minder soos sy verfynde,
   filosofiese, sentimentele grootoom Aleksander I. Ondanks ’n
   belangstelling in musiek en ballet was hy nie juis verfynd en statig
   nie. Sy manier van optrede was kortaf, sy manier van praat bot en
   reguit, sy gelaatstrekke grof en sy manier van beweeg traag.

   Hy het kroonprins geword met die skielike dood van sy oudste broer,
   Nikolaas, in 1865. Hy het toe begin om die beginsels van die reg en
   administrasie te bestudeer onder Konstantin Pobedonostsef, ’n professor
   aan die Moskouse Staatsuniversiteit.

   Op sy sterfbed het sy oudste broer die wens uitgespreek dat sy
   toekomstige bruid, prinses Dagmar van Denemarke, met sy opvolger trou.
   Op 9 November 1866 het Aleksander toe ook met haar getrou. Dit was ’n
   gelukkige huwelik tot die einde, sonder die owerspel wat sy pa se
   persoonlike lewe gekenmerk het.

[wysig] Bewind

   Die pogings van sy pa om groter outonomie aan die Russiese volk te gee,
   word deur Aleksander III beëindig. Weens die sluipmoord op sy pa glo hy
   sulke vryhede sal net meer rewolusionêre idees voortbring. Sy bewind is
   dan ook reaksionêr. Hy ontslaan die liberale ministers van sy pa,
   beperk die bevoegdhede van die zemstwo's, verskerp die staatstoesig op
   middelbare en hoër onderwys, brei die bevoegdhede van die polisie
   aansienlik uit en tree as bewaker van die ortodoksie streng op teen
   Jode, Rooms-Katolieke en Protestante. Opstandelinge en andersdenkendes
   word in massas na Siberië verban.

   In 1887 beplan die Narodnaja Wolja weer eens om die tsaar te vermoor,
   nes hulle met sy pa gedoen het. Onder die samesweerders is ene
   Aleksander Oeljanof. Hy kry die doodstraf en word op 5 Mei 1887 gehang.
   Aleksander was die oudste broer van Wladimir Iljitsj Oeljanof, wat
   later bekend geword het onder sy eertydse skuilnaam Wladimir Lenin. Die
   dood van sy broer het ’n groot invloed gehad op Lenin se politieke
   uitkyk.

   Wat buitelandse beleid betref, was Aleksander III hoofsaaklik ’n man
   van vrede, maar nie noodwendig ’n voorstander van vrede tot elke prys
   nie. Hy het geglo die beste manier om oorlog te vermy, was om goed
   voorberei daarop te wees. Hy was teen te veel buitelandse invloed,
   veral Duitse invloed. Hy wou ’n homogene Rusland hê – homogeen in taal,
   administrasie en godsdiens. Dit was in skrille kontras met sy pa wat,
   hoewel hy ’n groot patriot was, baie pro-Duits was.

[wysig] Huwelik en kinders

   Op 28 Oktober 1866 trou Aleksander met die Deense prinses Dagmar. Sy
   neem die naam Maria Fjodorowna aan en hulle het ses kinders:
     * Nikolaas II (18 Mei 1868 – 16 Julie 1918)
     * Aleksander Aleksandrowitsj (7 Junie 1869 – 2 Mei 1870)
     * George Aleksandrowitsj (6 Mei 1871 – 9 Augustus 1899)
     * Ksenia Aleksandrowna (6 April 1875 – 20 April 1960)
     * Michail Aleksandrowitsj (22 November 1878 – 12 Junie 1918)
     * Olga Aleksandrowna (13 Junie 1882 – 24 November 1960)

[wysig] Verwysings

          Hierdie artikel is merendeels vertaal vanaf die Nederlandse
          Wikipedia-artikel [1]

[wysig] Eksterne skakels

     * ’n Kort biografie
     * Nog ’n biografie

   Tsare en keisers van Rusland

   Tsare Iwan IV (Iwan die Verskriklike) • Fjodor I • Boris Godoenof •
   Fjodor II • Vals Dmitri I • Vals Dmitri II • Wasili IV • Michail •
   Aleksei • Fjodor III • Iwan V saam met Pieter I
   Keisers Pieter I (Pieter die Grote) • Katharina I • Pieter II • Anna •
   Iwan VI • Elisabeth • Pieter III • Katharina II (Katharina die Grote) •
   Paul • Aleksander I • Nikolaas I • Aleksander II • Aleksander III •
   Nikolaas II
   Kategorieë: Russiese tsare • Huis van Romanof

