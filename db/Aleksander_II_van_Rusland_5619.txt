Aleksander II van Rusland


                                                             Aleksander II
                                               Keiser van die hele Rusland

   Tsaar Aleksander II
   Tsaar Aleksander II

         Gebore                                                   29 April 1818
        Oorlede                                                   13 Maart 1881
     Vorstehuis                                                         Romanof
         Regeer                                                     1855 - 1881
        Gekroon                                                7 September 1856
   Ander titels                                              Tsaar
                                                        Groothertog van Finland
                                                     Koning van Pole (tot 1867)
     Volle naam                                Aleksander Nikolajewitsj Romanof
         Bynaam                                              Die Tsaar-bevryder
     Voorganger                                                      Nikolaas I
       Opvolger                                                  Aleksander III
       Eggenote                                       Marie van Hesse-Darmstadt
        Kinders Aleksandra, Nikolaas, Aleksander III, Maria, Wladimir, Aleksei,
                                                                   Sergei, Paul
          Vader                                                      Nikolaas I
         Moeder                    Charlotte van Pruise (Aleksandra Fjodorowna)
                                                               {{{Voetnotas}}}

   Die Kerk van die Verlosser op Bloed is deur Aleksander III laat bou op
   die plek waar sy pa, Aleksander II, in ’n sluipmoordaanval gesterf het
   Die Kerk van die Verlosser op Bloed is deur Aleksander III laat bou op
   die plek waar sy pa, Aleksander II, in ’n sluipmoordaanval gesterf het

   Aleksander II Nikolajewitsj (Russies: Александр II Николаевич) (Moskou,
   29 April 1818 — Sint Petersburg, 13 Maart 1881) was van 1855 tot met sy
   sluipmoord in 1881 tsaar van Rusland.

   Inhoud

        * 1 Bewind
        * 2 Huwelik en kinders
        * 3 Verwysings
        * 4 Literatuur

[wysig] Bewind

   Aleksander II se hervormings het groot byval gevind. Hy begenadig in
   1856 die Dekabriste en skaf in 1861 lyfeienskap af, wat hom die bynaam
   "Bevryder van Rusland" besorg. Dit word egter veral uit ekonomiese
   oorwegings gedoen. Aleksander wil ’n groot klas onafhanklike en
   selfstandige boere skep en daarnaas ’n groep mense wat Rusland se
   nywerheidsbehoeftes kan bevredig. Hy voer ook gedeeltelike selfbestuur
   in met die skep van zemstwo's. Dit word egter net in die sentrale dele
   gedoen omdat Aleksander bang is dit versterk die separatistiese idees
   in die grensgebiede. Hy verbeter ook regspraak, verslap sensuur en
   verkort in 1859 die diensplig in die leër van 25 tot 15 jaar.

   Hy voer ook hervormings deur in die onderwys. Danksy hom word in die
   1860's nuwe universiteite gestig. Tussen 1867 en 1869 voer hy kerklike
   hervormings deur. Die "Tsaar-bevryder" bring ook ’n einde aan die
   willekeur van die burokrasie en polisie. So verander hy Rusland
   geleidelik van ’n polisiestaat in ’n regstaat geskoei op die Europese
   model.

   Ná die tweede Poolse opstand in 1863, wat hy hardhandig onderdruk, word
   sy politiek behoudender. Tydens sy bewind is Rusland se grondgebied
   aansienlik uitgebrei, veral in Asië. Die tsaar bedwing die opstandige
   stamme van die Kaukasus. Die toenemende aanslae van die nihiliste
   beantwoord hy met streng polisiemaatreëls. Terselfdertyd laat hy egter
   ’n soort grondwet ontwerp wat verteenwoordiging van die zemstvo's in
   die regering moontlik maak. Die dag waarop hy die plan goedkeur, sterf
   hy ná ses mislukte aanslae in ’n sluipmoordaanval deur die
   rewolusionêre Narodnaja Wolja. Sy beleidrigtings was taamlik
   teenstrydig, en dit het veroorsaak dat die konserwatiewe hom te
   liberaal gevind het en die liberale te konserwatief. Hy word opgevolg
   deur sy meer konserwatiewe seun Aleksander III.

[wysig] Huwelik en kinders

   Aleksander was sedert 1841 getroud met Marie van Hesse-Darmstadt (Maria
   Aleksandrowna), dogter van Lodewyk II van Hesse-Darmstadt. Uit die
   huwelik is agt kinders gebore:
     * Aleksandra Aleksandrowna (30 Augustus 1842 — 10 Julie 1849)
     * Nikolaas Aleksandrowitsj (20 September 1843 — 24 April, 1865) – hy
       was verloof aan Dagmar van Denemarke (Maria Fjodorowna), wat later
       met Aleksander III sou trou
     * Aleksander III Aleksandrowitsj (26 Februarie 1845 — 20 Oktober
       1894)
     * Wladimir Aleksandrowitsj (22 April 1847 — 17 Februarie 1909)
     * Aleksei Aleksandrowitsj (14 Januarie 1850 — 27 November 1908)
     * Maria Aleksandrowna (17 Oktober 1853 — 24 Oktober 1920)
     * Sergei Aleksandrowitsj (11 Mei 1857 — 17 Februarie 1905)
     * Paul Aleksandrowitsj (3 Oktober 1860 — 29 Januarie 1919)

[wysig] Verwysings

          Hierdie artikel is merendeels vertaal vanaf die Nederlandse
          Wikipedia-artikel [1]

[wysig] Literatuur

     * Radzinsky, Edvard, Alexander II: The Last Great Tsar. New York: The
       Free Press, 2005.
     * David G. Rowley, Exploring Russia's Past: Narrative, Sources,
       Images (2006)
     * Moss, Walter G., Alexander II and His Times: A Narrative History of
       Russia in the Age of Alexander II, Tolstoy, and Dostoevsky. Londen:
       Anthem Press, 2002 (aanlyn beskikbaar)

   Tsare en keisers van Rusland

   Tsare Iwan IV (Iwan die Verskriklike) • Fjodor I • Boris Godoenof •
   Fjodor II • Vals Dmitri I • Vals Dmitri II • Wasili IV • Michail •
   Aleksei • Fjodor III • Iwan V saam met Pieter I
   Keisers Pieter I (Pieter die Grote) • Katharina I • Pieter II • Anna •
   Iwan VI • Elisabeth • Pieter III • Katharina II (Katharina die Grote) •
   Paul • Aleksander I • Nikolaas I • Aleksander II • Aleksander III •
   Nikolaas II
   Kategorieë: Russiese tsare • Huis van Romanof

