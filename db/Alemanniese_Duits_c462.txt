Alemanniese Duits


   Alemannies
   Gepraat in Switserland, Duitsland, Oostenryk, Liechtenstein, Frankryk
   (Elsas), Venezuela (Colonia Tovar)
   Sprekers sowat 10 Miljoen
   Taalkundige
   Klassifikasie
     * Indo-Europees

                Germaans

                      Wes-Germaans

                            Duits

                                  Opperduits

                                       Alemannies

   Amptelike Status
   Amtelike taal  in -
   Taalkodes
   ISO 639-1: -
   ISO 639-2: gsw -
   SIL: GSW (Switserse Duits, Alemannies); SWG (Swabies); WAE
   (Walser-Dialekte); GCT (Alemán Coloniero)

   Alemanniese Duits (Duits: Alemannisch) is 'n groep dialekte van die
   Opperduitse tak van die Germaanse taalfamilie. Dit word deur ongeveer
   tien miljoen mense in ses verskillende lande gepraat insluitend
   suidelike Duitsland, Switserland, Oostenryk, Liechtenstein, Frankryk en
   Italië. Die naam kom van die antieke Duitse alliansie van stamme wat as
   die Alamanni bekend gestaan het.

   Inhoud

        * 1 Status
        * 2 Variante
        * 3 Geskrewe Alemannies
        * 4 Eienskappe
        * 5 Eksterne skakels

[wysig] Status

   Alemannies bestaan uit 'n dialekkontinuum, van die Hoogste-Alemannies
   wat in die bergagtige suide gepraat word tot Swabies in die betreklik
   plat noorde, met meer karakteristieke van Standaardduits hoe meer noord
   mens gaan.

   Sommige taalkundiges en organisasies onderskei tussen tale en dialekte
   hoofsaaklik op grond van onderlinge verstaanbaarheid. SIL International
   en UNESCO beskryf Alemanniese Duits byvoorbeeld as een van verskeie
   onafhanklike tale. ISO/DIS 639-3 onderskei vier tale: gsw "Alemannies",
   swg "Swabies", wae "Walser" en gct "Colonia Tovar Duits" (wat sedert
   1843 in Venezuela gepraat word).

   Op die vlak is die onderskeid tussen 'n taal en 'n dialek taalkundig
   betekenisloos en verteenwoordig dit eerder 'n kulturele en politiese
   vraagstuk. Standaardduits is die skryftaal en word mondelings in
   formele omstandighede gebruik. In al die Alemanniese gebiede (met die
   uitsondering van Elsas), en Alemanniese variëteite word in die algemeen
   beskou as Duitse dialekte (meer nougeset, 'n dialekgroep binne
   Opperduits) eerder as afsonderlike tale.

[wysig] Variante

   Die Westelike Opperduitse taalgebied met die Alemanniese dialekte in
   skakerings van rooi ██ Swabies (25) ██ Nederalemanniese Duits (26)
   ██ Elsasser Duits (27) ██ Hoogalemanniese Duits (28)
   ██ Hoogste-Alemanniese Duits (29) ██ Noord-Beiers (30)
   ██ Sentraal-Beiers (31) ██ Suid-Beiers (32)
   Die Westelike Opperduitse taalgebied met die Alemanniese dialekte in
   skakerings van rooi ██ Swabies (25) ██ Nederalemanniese Duits (26)
   ██ Elsasser Duits (27) ██ Hoogalemanniese Duits (28)
   ██ Hoogste-Alemanniese Duits (29) ██ Noord-Beiers (30)
   ██ Sentraal-Beiers (31) ██ Suid-Beiers (32)

   Alemannies bestaan uit die volgende variante:
     * Swabies (meestal in Swabe, in Duitsland). Ander as meeste ander
       Alemanniese dialekte, behou dit nie die Middel-Hoogduitse
       monoftonge û, î nie maar skuif dit na [ou], [ei] (teenoor
       Standaardduits [aʊ], [aɪ]). Om die rede word, "Swabies" soms in
       teenstelling met "Alemannies" gestel.
     * Nederalemanniese dialekte. Behou Duitse aanvanklike /k/ as [kʰ] (of
       [kx]) eerder as om dit te frikativiseer na [x] soos in
       Hoogalemannies. Subvariante:
          + Seealemannisch (in Suidelike Württemberg, Suidoostelike Baden,
            Noordwestelike Vorarlberg)
          + Elsasser Duits (in Elsas, Frankryk)
          + Alemán Coloniero (in Venezuela)
          + Baselduits (in Basel, Switserland)
     * Hoogalemannies (meestal in Switserland, dele van Vorarlberg, en in
       die suidelike dele van die Swartwoud in Duitsland). Voltooi die
       Tweede Germaanse klankverskuiwing deur die aanvanklike /k/ na [x]
       te frikativiseer. Subvariante:
          + Bernduits
          + Zürichduits
          + Vorarlbergisch
     * Hoogste-Alemannies (in die Wallis kanton, in die Walser
       nedersettings, in die Bernse Boland en in die Duitsspreknde deel
       van die Fribourg kanton). Het nie hiaat diftong van ander Duitse
       dialekte nie met [ʃniːə(n)], [buːə(n)] en nie [ʃneijə bouwə] nie.
       Subvariante:
          + Walliser Duits
               o Walser Duits.

   Let daarop dat die Alemanniese dialekte van Switserland baie keer
   Switserse Duits of Schwyzerdütsch genoem word.

[wysig] Geskrewe Alemannies

   Die oudste bekende tekste in Alemannies is kort Ouers Futhark
   inskripsies uit die 6de eeu. In die Oud-Hoogduitse tydperk is die
   eerste koherente tekste opgeneem in die Abdy van St. Gallen, waar onder
   die 8ste eeu Onse vader,

          Fater unser, thu bist in himile
          uuihi namu dinan
          qhueme rihhi di^in
          uuerde uuillo diin,
          so in himile, sosa in erdu
          prooth unseer emezzihic kip uns hiutu
          oblaz uns sculdi unsero
          so uuir oblazem uns skuldikem
          enti ni unsih firleit in khorunka
          uzzer losi unsih fona ubile

   As gevolg van die belangrikheid van die Karolinger abdys van St. Gallen
   en Reichenau-eiland, het 'n aansienlike deel van die Oud-Hoogduitse
   corpus Alemanniese trekke gehad. Alemannies Middel-Hoogduits is minder
   belangrik, ten spyte van die Codex Manesse wat deur Johannes Hadlaub
   van Zürich opgestel is. Die opkoms van die Oud-Switserse Konfederasie
   van die 14de eeu het gelei tot die skep van die Alemanniese Switserse
   Geïllustreerde Kronieke. Ulrich Zwingli se Bybelvertaling uit die
   1520's (die 1531 Froschauer Bybel) was in 'n Alemanniese variant van
   vroeë moderne Hoogduits. Van die 17de eeu is geskrewe Alemannies deur
   Standaardduits, wat van die 16de eeu te voorskyn gekom het, verplaas
   veral na Luther se Bybelvertaling van die 1520's. Die 1665 hersiening
   van die Froschauer Bybel het ontslae geraak van die Alemanniese
   elemente en die taal wat deur Luther benader. Om die rede het daar geen
   bindende ortografiese standaard vir die skryf van modern Alemannies te
   voorskyn gekom nie. Ortografië wat in gebruik is verteenwoordig 'n
   kompromis tussen presiese fonologiese notasie, en ooreenkoms met die
   bekende Standaardduitse ortografie (veral vir leenwaorde).

   Johann Peter Hebel het sy Alemannische Gedichte in 1803 gepubliseer.
   Switserse outeurs gebruik baie keer doelbewus Helvetismes in
   Standaardduits, noemenswaardig Jeremias Gotthelf in sy romans wat in
   Emmental afspeel, en meer onlangs Tim Krohn in sy Quatemberkinder.

[wysig] Eienskappe

     * Die verkleiningsvorm word baie in alle Alemanniese dialekte
       gebruik. Noordelike en oostelike dialekte gebruik die agtervoegsel
       -le; suidelike dialekte gebruik die agtervoedsel -li
       (Standaardduitse agtervoegsel -chen). Afhangend van die dialek, kan
       'huisie' Häusle, Hüüsle, Hüüsli of Hiisli wees.
     * 'n Beduidende verskil tussen die hoë en lae (neder-) variante is
       die uitspreek van ch na die voorklinker (i, e, ä, ö en ü) en
       konsonante. In Standaardduits en in die laer variante, is dit 'n
       palatale [ç] (die Ich-Laut), terwyl hoër variante, 'n velar of
       uvular [χ] of [x] (die ach-Laut) gebruik.
     * Die werkwoord om te wees (is) word verskillend vervoeg in die
       onderskeie dialekte:

   Die vervoeging van die werkwoord om te wees in Alemanniese dialekte
   Afrikaans
   (Standaardduits) Nederswabies Allgäuerisch Neder-
   Markgräflerland Voralpenland Oostelike Switserse Duits Westelike
   Switserse Duits Sensler
   Ek is
   (ich bin) I ben I bin Ich bi I bee I bi I(g) bi I bû
   Jy is
   (du bist) du bisch du bisch du bisch dou bisch du bisch du bisch dù
   bûsch
   Hy is
   (er ist) er isch är isch är isch är isch är isch är isch är isch
   Ons is
   (wir sind) mir send mir send/sönd mir sin mr send m(i)r send/sön/sinn
   mir sy wier sy
   Julle is
   (ihr seid) ihr send ihr send ihr sin ihr send i(i)r sönd/sind dihr syt
   ier syt
   Hulle is
   (sie sind) dui send dui send si sin dia send di sönd si sy si sy
   Ek was (I have been)
   (ich bin ... gewesen) i ben gwä i bi gsi ich bi gsi i bee gsei i bi gsi
   i(g) bi gsi/gsy i bû gsyy

[wysig] Eksterne skakels

   Wikipedia
   Sien gerus Wikipedia se uitgawe in Alemanniese Duits

     * Ethnologue
     * Alemanniese gedigte en Alemanniese ensiklopedie -Duits-

   Kategorieë: Opperduitse tale • Alamanni • Tale van Switserland •
   Liechtenstein

