Alemán Coloniero


   Alemán Coloniero is 'n Nederalemanniese dialek wat hoofsaaklik in
   Colonia Tovar, Venezuela gepraat word.

   Die dialek is soos ander Alemanniese dialekte vir Standaardduits
   sprekende mense moeilik verstaanbaar. Alemán Coloniero is die taal van
   die nageslagte van Duitse setlaars, wat in 1843 grotendeels uit die
   omgewing van Kaiserstuhl na Venezuela geïmmigreer het.

   Die dialek het uit die Suid-Badiese dialek met geringe invloed uit 'n
   paar ander dialekte uit Suid-Duitsland, Oostenryk en Switserland
   ontwikkel. Die meeste sprekers was ook Spaans magtig wat daar toe gelei
   het dat diverse Spaanse leenwoorde in Alemán Coloniero opgeneem is.

   Alemán Coloniero word vandag selde gepraat en sal waarskynlik binne een
   of twee generasies uitsterf.

[wysig] Eksterne Skakel

     * Ethnologue.com oor Alemán Coloniero
     * "Isch alles guat" ("Dit gaan goed hier") - Luisa Müssle, 'n
       boerevrou van Colonia Tovar, praat in die plaaslike dialek van
       Colonia Tovar (Real Player-sagteware word benodig)

   Sjabloon:Navigasie lys van buite-Europese Duitse variante
   Kategorieë: Opperduitse tale • Venezuela

