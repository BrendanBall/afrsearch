Alexis Clairaut


   Alexis Clairault
   Alexis Clairault

   Alexis Claude de Clairault (of Clairaut) (3 Mei 1713 – 17 Mei 1765) was
   'n Franse wiskundige en denker.

   Clairault is in Parys gebore waar sy vader, Jean-Baptiste Clairaut, 'n
   wiskundeonderwyser was. Hy was 'n wonderkind — op twaalfjarige ouderdom
   het hy 'n verhandeling oor vier meetkundige krommes geskryf en onder sy
   vader se leiding het hy so snel vooruitgang gemaak in die veld dat hy
   teen hy dertien jaar oud was 'n verslag oor die eienskappe van vier
   krommes wat hy ontdek het by die Académie française voorgelees. Toe hy
   nog maar sestien was het hy 'n verhandeling, Recherches sur les courbes
   a double courbure, oor kronkelende krommes voltooi wat met die
   publikasie daarvan in 1731 sy toelating tot die Franse Akademie van
   Wetenskap verseker het al was hy op agtien jonger as die minimum
   wetlike ouderdom.

   In 1736 het hy saam met Pierre Louis Maupertuis deelgeneem aan 'n
   ekspedisie na Lapland met die doel om 'n lengtegraad graad te skat. Met
   sy terugkeer het hy sy verhandeling Théorie de la figure de la terre
   (1743) gepubliseer. In die werk het hy die teorema voorgestel wat as
   Clairaut se teorema bekendstaan, wat gravitasie op die punte van 'n
   roterende ellipsoïede verbind het met die samepersing en sentrifugale
   krag by die ewenaar.

   In 1741 het Clairault op 'n wetenskaplike ekspedisie vertrek wat daarop
   gemik was om die lengte van 'n meridiaan graad op die Aarde se
   oppervlak te meet. Met sy terugkeer in 1743 het hy sy Théorie de la
   figure de la terre gepubliseer. Dit was geskoei op 'n artikel van Colin
   Maclaurin wat aangetoon het dat 'n massa homogene vloeistof wat om 'n
   lyn deur die massamiddelpunt daarvan gewentel word onder wederkerige
   aantrekking van sy partikels, die vorm van 'n sferoïed aanneem. Hierdie
   werk van Clairault het heterogene sferoïedes behandel en bevat die
   bewys van sy formule vir die versnellende effek van gravitasie in 'n
   plek met breedtegraad. In 1849 het Stokes aangetoon dat dieselfde
   resultaat gegeld het wat ook al die interne samestelling of digtheid
   van die Aarde, gegee dat die oppervlak 'n sferoïede in ekwilibrium met
   klein elliptisiteit is.

   Hy het 'n vernuftige benaderde oplossing van die probleem van drie
   liggame ontwikkel. In 1750 het hy die prys van diee Sint Petersburg
   Akademie verwerf vir sy essay Théorie de la lune (Teorie oor die maan);
   en in 1759 het hy die perihelium van Halley se komeet bereken.

   Die Théorie de la lune is streng Newtonisties van aard. Dit bevat die
   verduideliking van die beweging die apsis wat sterrekundiges te vore
   verbyster het, en wat Clairault aanvanklik as so onverklaarbaar gesien
   het dat hy op die punt gestaan het om 'n nuwe hipotese oor die wet van
   aantrekking te publiseer toe hy die gedagte by hom opgekom het om die
   benadering tot die derde orde deur te voer waarmee hy gevind het dat
   die resultaat in ooreenstemming met die waarnemings was. Dit is in 1754
   deur 'n aantal maantabelle gevolg. Clairault het vervolgens verskeie
   artikels oor die wentelbaan van die Maan, en die beweging van komete
   soos beïnvloed deur die perturbasie van die planete gepubliseer, in
   besonder oor die pad van Halley se komeet.

   Sy groeiende gewildheid het naderhand sy wetenskaplike werk belemmer.
   Hy is in 1765 op twee-en-vyftig in Parys oorlede.

[wysig] Verwysings

     * Grier, David Alan, When Computers Were Human, Princeton University
       Press, 2005. ISBN 0-691-09157-9.

[wysig] Eksterne skakels

     * Chronologie de la vie de Clairaut (1713-1765)
     * O'Connor, John J; Edmund F. Robertson "Alexis Clairaut". MacTutor
       History of Mathematics archive.

    Hierdie artikel omtrent 'n Wiskundige is tans slegs 'n saadjie. Jy is
   welkom om by te dra tot die Afrikaanse Wikipedia deur dit uit te brei.
   Kategorieë: Wiskundige saadjies • Franse wiskundiges

