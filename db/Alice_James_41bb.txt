Alice James


   Alice James
   Alice James

   Alice James (7 Augustus, 1848–6 Maart, 1892), was 'n Amerikaanse
   dagboekskryfster, die enigste dogter van Henry James, Sr. en die suster
   van die filosoof William James en skrywer Henry James. Sy is mees
   bekend vir 'n dagboek wat sy in die laaste jare van haar lewe geskryf
   het en wat posthuum uitgegee is.

[wysig] Lewe

   Alice James was deel van die ryk en intellektuele James-familie, maar
   het vroeg in haar lewe 'n aantal psigologiese en fisiese probleme
   ontwikkel wat uiteindelik tot haar dood op die ouderdom van 43 sou lei.
   Sy was die jongste van vyf kinders en het by haar ouers gebly tot hul
   dood in 1892. Teen die tyd het Alice reeds ten minste twee
   ineenstortings gehad en sou 'n aantal meer ervaar voor haar dood aan
   borskanker.

   Sy het verskeie behandelinge vir haar aandoenings op die proef gestel,
   maar nooit merkbare verligting gekry nie. In 1884 het sy saam met haar
   metgesel, Katharine Loring, na Engeland verhuis, waar sy gewoon het tot
   haar dood.

[wysig] Haar dagboek

   Alice het 'n dagboek in 1889 begin. Die dagboek het satiriese en
   insigvolle kommentaar oor Engelse lewenswyses en gewoontes bevat, saam
   met uittreksels uit verskeie publikasies om haar opinies te ondersteun.
   Die dagboek was eers baie jare na haar dood gepubliseer, aangesien
   Alice bytende kommentaar en kritiek gelewer het op 'n verskeie mense
   wat by hul naam genoem is.

   'n Swak-geredigeerde uitgawe het in 1934 verskyn. Leon Edel, 'n bekende
   Amerikaanse literêre kritikus en biograaf, het 'n voller weergawe in
   1964 uitgegee. Die dagboek het Alice in 'n soort feministiese ikoon
   verander: sy was beskou as 'n vrou wat deur haar siektes geworstel het
   om haar eie stem te vind.

[wysig] Leesstof

   Jean Strouse het die standaardbiografie, Alice James: a Biography in
   1980 uitgegee. Strouse het 'n balans probeer tref tussen die beeld van
   Alice as 'n ikoon en Alice as 'n slagoffer. Ruth Bernard Yeazell het
   Alice se korrespondensie in die bundel The Death and Letters of Alice
   James (1981) uitgegee. Susan Sontag het 'n toneelstuk oor haar geskryf,
   Alice in Bed (1993), wat beide 'n mengsel van simpatie en ongeduld met
   die onderwerp van die stuk bevat.
   Kategorie: Amerikaanse skrywers

