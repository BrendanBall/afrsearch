Alizée


                Alizée
   Geboortenaam Alizée Jacotey
   Geboorte     21 Augustus 1984
                Ajaccio, Corsica, Frankryk
   Beroep(e)    Sangeres
   Genre(s)     Pop
                Europop
   Aktiewe jare 1999 - hede
   Uitgewer(s)  Polydor
   Webwerf      http://www.moi-alizee.com
   Last.fm      Alizée
   Lirieke      Alizée

   Alizée Jacotey (gebore in Ajaccio, Corsica op 21 Augustus 1984) is 'n
   Franse sangeres.

   Die verhoognaam wat sy gebruik, Alizée, is die vroulike vorm van die
   Franse woord 'alizé' wat "passaatwind" beteken. Sy het dié naam gekies
   omdat haar ouer ywerige branderplankryers was. Alizée word as 'n
   protégé van Mylène Farmer en Laurent Boutonnat beskou. Farmer is 'n
   bekende en suksesvolle Franse sangeres, en Boutonnat is 'n
   liriekskrywer en komponis. Alizée se bekendste treffer is "Moi ...
   Lolita", wat 'n groot sukses was in byna die hele Europa en dele van
   Oos-Asië.

   Op die ouderdom van vier het Alizée met danslesse begin. Sy het só goed
   gevaar dat sy daarna nog sanglesse en dramalesse ook geneem het. Op elf
   het Alizée aan 'n vliegmaatskappy se tekenwedstryd deelgeneem, wat sy
   gewen het en haar tekening is toe op een van die maatskappy se
   vliegtuie aangebring. Op vyftien het sy aan 'n sangkompetisie op TV
   deelgeneem, waar sy die lied "Ma Prièrre" gesing het en daarmee gewen
   het.

   In 2001 is Alizée as die beste nuwe kunstenaar op die NRJ-toekennings
   verkies. Op 30 April 2001 het sy 'n regstreeks op die Museumplein in
   Amsterdam opgevoer. Tydens 'n onderhoud met Daphne Bunskoek die
   volgende dag, het Alizée onder andere vertel van haar planne om nog
   aanhangers in Japan en Kanada te verower, haar eie karakter (lui,
   nuusgerig, vasberade), die veranderinge in haar lewe sedert sy beroemd
   geword het, en haar bewondering van die sangeres Madonna.

   Op 6 November 2004 het Alizée die knoop met medesanger Jérémy Châtelain
   deurgehaak. Op 28 April 2005 is hul eerste dogtertjie, Anny-Lee,
   gebore.

   Alizée se loopbaan het die afgelope tyd stilgestaan, maar sy maak
   binnekort 'n terugkeer met 'n nuwe album.

   Inhoud

        * 1 Diskografie
             + 1.1 Albums
             + 1.2 Enkelspelers
             + 1.3 DVD's
             + 1.4 Externe skakels

[wysig] Diskografie

[wysig] Albums

     * Gourmandises (2000)
     * Mes Courants Électriques (2003)
     * Alizée en Concert (2004)

[wysig] Enkelspelers

     * "Moi ... Lolita" (2000)
     * "Parler Tout Bas" (2001)
     * "Gourmandises" (2001)
     * "L'Alizé" (2001)
     * "J'en Ai Marre!" (2003)
     * "I'm Fed Up!" (2003)
     * "J'ai Pas Vingt Ans" (2003)
     * "I'm Not Twenty" (2003)
     * "A Contre-Courant" (2003)

[wysig] DVD's

     * Alizée en Concert (18 Oktober 2004)

[wysig] Externe skakels

     * Amptelike webtuiste
     * Amptelike Japannese webtuiste
     * Nederlandse aanhangerswebtuiste
     * Alizée op Last.fm
     * Super-Alizee.de - English Version Available

   Kategorie: Franse musici

