Alvin Toffler


   Alvin Toffler (gebore 3 Oktober 1928) is 'n Amerikaanse skrywer en
   futuris, bekend vir sy werke oor die digitale revolusie, die
   kommunikasie revolusie en die tegnologiese enkelvoudigheid. Hy is 'n
   voormalige redakteur van Fortune tydskrif en sy vroeë werk het gefokus
   op tegnologie en die gevolge daarvan soos inligtingoorlading. Daarna
   het het hy ondersoek ingestel oor die reaksie op veranderinge in die
   samelewing en die gevolge van die post-industriële samelewing op
   konflik en oorlog. Hy is getroud met Heidi Toffler, ook 'n skrywer en
   futuris.

[wysig] Sy Idees

   In sy boek The Third Wave beskryf Toffler drie tipes samelewings,
   gebaseer op die konsep van 'golwe' waarvolgens elke golf die ouer
   samelewing en sy kultuur op sy skuif.
     * Die Eerste Golf is die agrariëse georienteerde samelewing wat die
       eerste jagter-insamelaarfase van die mens se ontwikkeling vervang
       het. In hierdie samelewing is die landbou die dominante aktiwiteit.
     * Die hoof kenmerke van die Tweede Golf is die kerngesin, nywerheids
       tipe onderwys stelsel en korporasies. Toffler skryf: "Die Tweede
       Golf Samelewing is industrieël en gebaseer op massaproduksie,
       massaverspreiding, massaverbruik, massa-onderwys, massamedia,
       massa-ontspanning, massavermaak, en wapens van massavernietiging.
       Voeg hierdie dinge saam met standardisering, sentralisering,
       konsentrasie sowel as sinchronisasie en 'n mens eindig met 'n
       manier van organisering en burokrasie."
     * Die Derde Golf is die post-industriële samelewing. Sedert die laat
       1950's is die meeste lande besig om weg te beweeg van die Tweede
       Golf Samelewing na 'n Derde Golf Samelewing. Die Derde Golf
       Samelewing word deur ander ook as die informasietydvak genoem.

   In hierdie post-industriële samelewing, is daar groot diversiteit van
   lewenstyle ("subkulture"). Adhocrasië (vloeibare organisasies soos
   byvoorbeeld die Wikipedia gemeenskap) reageer gou op veranderinge.
   Informasie word toenemend die plaasvervanger van materieële hulpbronne
   en word die hoofbron van werk (kenniswerkers). Massa op maat gemaak
   vermoeëns verhoog die moontlikheid vir goedkoop, verpersoonlike
   produksie wat gefokus is op klein nismarkte (sien net-in-tyd
   produksie). Die gaping tussen vervaardiger en gebruiker word oorbrug
   met tegnologie. "Produbruikers" (Engels: Prosumers) vervul hul eie
   behoeftes (sien oopbron, monteerstel en vryskutwerk).

   Toffler verduidelik egter ook, "Die samelewing benodig mense wat omsien
   na die bejaardes en dié wat weet om melewend en eerlik te wees. Die
   samelewing benodig mense wat in hospitale werk. Die samelewing benodig
   alle tipe vaardighede wat nie net kognitief is nie, maar ook emosioneel
   en liederyk. 'n Mens kan nie 'n samelewing net op data en rekenaars
   bestuur nie."

   Sedert die 1960's, het mense gepoog om sin te maak van die gevolge van
   nuwe tegnologie en sosiale veranderinge. Toffler se skryfwerk was
   invloedryk selfs buite die grense van die wetenskap, ekonomie en
   openbare beleidsbesprekings. Tegno musiek-pionier Juan Atkins stel dit
   dat Toffler se konsep "tegno rebelle" in Future Shock hom geïnspireer
   het om die woord "tegno" (Engels: techno) te gebruik om hierdie
   musiekstyl te benoem.

   Toffler se werke en idees word uit verskeie oorde gekritiseer,
   gewoonlik met dieselfde argumente gebruik teen futurologie, naamlik dat
   dit onmoontlik is om die toekoms enigsins betroubaar te voorspel.

[wysig] Sy boeke

   'n Paar van sy bekende werke is:
     * Future Shock (1970) Bantam Books ISBN 0553277375
     * The Eco-Spasm Report (1975) Bantam Books ISBN 055314474X
     * The Third Wave (1980) Bantam Books ISBN 0553246984
     * Previews & Premises (1983)
     * Powershift: Knowledge, Wealth and Violence at the Edge of the 21st
       Century (1990) Bantam Books ISBN 0553292153
     * War and Anti-War (1995) Warner Books ISBN 0446602590
     * Revolutionary Wealth (2006) Knopf ISBN 0-375-40174-1

   The Shockwave Rider is 'n wetenskapfiksie verhaal geïnspireer deur sy
   Future Shock.ru-sib:Елвин Тофлер
   Kategorie: Amerikaanse skrywers

