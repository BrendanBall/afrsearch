Amandel


   Rou amandels.
   Rou amandels.

   Amandels is die steenvrugte en sade van die amandelboom (Prunus dulcis)
   en is 'n gewilde neut wat gebruik word in die voorbereiding van voedsel
   of as versnappering. Amandels word ook as 'n bestanddeel in kosmetiese
   produkte gebruik.

   'n Beraamde 80% van alle amandels is afkomstig van Kalifornië. Spanje
   het ook 'n groot amandelproduksie wat konsentreer op die soet Jordan-
   en Valencia-amandels.

   Amandels is 'n goeie bron van vitamiene E en bevat ongeveer 70%
   mono-onversadigde vetsuur en 30% versadigde vetsuur. Amandels bevat ook
   blousuur (waterstofsianied). Die bitterheid van 'n amandel is 'n teken
   van die hoeveelheid blousuur wat dit bevat: hoe bitterder die smaak,
   hoe giftiger is die amandel. Newe-effekte as gevolg van 'n oormatige
   inname van amandels (tussen 40 en 70 bitter amandels per persoon) sluit
   in: opwinding, hoofpyn, duiseligheid, spiersametrekkings,
   asemhalingsprobleme en selfs 'n skielike dood.

[wysig] Soorte

   Daar bestaan beide soet en bitter amandels. Soet amandels kan net so
   geëet word en word gereëld tydens die voorbereiding van voedsel
   gebruik, hetsy as bestanddeel of garneersel. Amandelmeel en -pasta,
   nougat en marsipein is gewilde amandelprodukte. Amandelolie en
   amandelmelk is ook verkrygbaar in sommige kulture. Amandelmelk is
   maklik om te verteer en word soms as 'n plaasvervanger vir koeimelk
   gebruik.

   Bitter amandels word hoofsaaklik gebruik vir die produsering van bitter
   amandelolie.

[wysig] Nota

          Hierdie artikel is 'n gedeeltelike vertaling van die Nederlandse
          Wikipedia artikel Amandel.

   Kategorie: Voedsel

