Amandelmelk


   Rou amandels
   Rou amandels

   Amandelmelk is 'n melkagtige drank wat van fyngemaalde amandels gemaak
   word. Anders as dieremelk, bevat amandelmelk geen cholesterol of
   lactose nie en kan dit as 'n plaasvervanger vir dieremelk gebruik word
   in baie resepte.

   In die Middeleeue was amandelmelk bekend in beide die Islamitiese
   wêreld en die Christendom; aangesien amandels afkomstig van die
   amandelboom is, kon die neute, en produkte waarvan die neute 'n
   bestanddeel vorm, tydens vasting genuttig word. Amandelmelk was ook 'n
   stapel in middeleeuse kombuise omdat koeimelk nie lank gehou het voor
   dit suur geword het nie en dus byna dadelik gebruik was om botter of
   kaas te maak.

   Die Viandier, 'n 14de eeuse resepteboek, bevat 'n resep vir amandelmelk
   en stel voor dat dit as 'n plaasvervanger vir dieremelkgebruik word
   tydens vasting.

   Voor die Chinese Burgeroorlog was amandelmelk meer algemeen as sojamelk
   in Taiwan.

   Kommersiële amandelmelkprodukte is verkrygbaar in gewone, vanielje of
   sjokolade geure en word gereëld met vitamiene verryk. Dit kan ook tuis
   gemaak word deur fyngemaalde amandels met water in 'n versapper te
   meng. Vanielje en versoeters kan ook bygevoeg word.

[wysig] Notas

          Hierdie artikel is 'n vertaling van die Engelse Wikipedia
          artikel 'Almond milk'.

[wysig] Eksterne skakels

     * Amandelmelk resep uit die Viandier.
     * Amandelmelk met vanielje

   Kategorieë: Kookkuns • Voedsel

