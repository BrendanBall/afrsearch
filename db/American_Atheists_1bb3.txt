American Atheists


   American Atheists is 'n Amerikaanse organisasie wat hom vir die
   verdediging van die burgerlike vryheide van ateïste beywer en vir die
   volledige skeiding van kerk en staat pleit. Die organisasie verskaf
   sprekers wat by kolleges, universiteite, klubs en die nuusmedia optree
   en gee ook boeke en die maandelikse tydskrif American Atheist Magazine
   uit. Die organisasie het tans sowat 2 200 lede, en sy hoofkwartier is
   in Cranford (deelstaat New Jersey).

[wysig] Oorsprong en vroeë geregtelike stappe

   Die organisasie is oorspronklik in 1963 deur Madalyn Murray O'Hair as
   die Society of Separationists gestig. 'n Aantal regsake oor verpligte
   skoolgebede in openbare skole het die aanleiding tot die stigting van
   American Atheists gegee. Die organisasie het oor die jare talle klagte
   teen openbare instellings ingedien wat na bewering die amptelike
   skeiding tussen kerk en staat - 'n grondwetlike beginsel in die VSA -
   verbreek het.

   In 1959 het Murray 'n klag namens haar seun William J. Murray ingedien
   wat gedwing is om Bybellesse op skool by te woon en deur onderwysers en
   skooladministrateurs gepla is nadat hy geweier het om deel te neem aan
   die Bybelklasse. Die saak is in Amerikaanse Hooggeregshof aangehoor, en
   die regters het in hul uitspraak op 17 Junie 1963 met 'n meerderheid
   van 8 teen 1 stem verpligte skoolgebede en gemeenskaplike Bybellesse in
   openbare skole as 'n skending van die Establishment Clause in die
   Eerste Wysiging van die Amerikaanse Grondwet beskou.

   In haar openingstoespraak het Murray gesê:


   American Atheists

      An atheist loves himself and his fellow man instead of a god. An
    atheist thinks that heaven is something for which we should work for
          now — here on earth — for all men together to enjoy.


   American Atheists

[wysig] Eksterne skakels

     * Die amptelike webwerf van American Atheists
     * GODLESS AMERICANS - Political Action Committee

   Kategorie: Ateïsme

