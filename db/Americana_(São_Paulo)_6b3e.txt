Americana (São Paulo)


                                            Americana
                                            Kaart                    Wapen

                                                                      Vlag

                                             Land                 Brasilië
                                        Deelstaat                São Paulo
                                       Koördinate       22°44' S, 47°19' W
                                         Stigting         27 Augustus 1875
                                       Oppervlak:
                                         - Totaal                134 vk km
                                Hoogte bo seevlak                    545 m
                                       Bevolking:
                                  - Totaal (2006)                  203 845
                         - Metropolitaanse gebied                1 500 000
                             - Bevolkingsdigtheid            1 521,2/vk km
                                          Tydsone                   UTC -2
                                       - Somertyd                   UTC -3
                                     Burgemeester Erich Hetzl Júnior (PDT)
                                Amptelike Webwerf     prefeitura.sp.gov.br

   Americana is 'n stad in die binneland van die Brasiliaanse deelstaat
   São Paulo met 'n oppervlakte van 134 vierkante kilometer en 203 845
   inwoners (2006). Die stad lê in die metropolitaanse gebied van Campinas
   (Portugees: Região Metropolitana de Campinas), sowat 40 kilometer van
   Campinas en 140 kilometer van São Paulo af.

   Americana het sy naam aan vlugtelinge van die Amerikaanse Burgeroorlog
   te danke wat hulle in 1866 in die gebied gevestig het. Een van die
   bekendste immigrante was William H. Morris, 'n senator van Alabama. Die
   nedersetting het ná die voltooing van 'n spoorwegverbinding in 1875 en
   die oprigting van 'n katoenfabriek 'n ekonomiese opswaai beleef.

   Omtrent 1904 het die dorp die naam Vila dos Americanos ("Dorp van die
   Amerikaners") en in 1924 stadstatus gekry. Tans vorm ligte nywerhede en
   voedselverwerking die ekonomiese basis van Americana.

   Die belangrikste besienswaardighede is die "Opvoedkundig-Geskiedkundige
   Museum Dr. João da Silva Carrão", wat die slawerny en katoenverbouing
   behandel, en die Museum vir Eietydse Kuns.

[wysig] Eksterne skakels

     * Amptelike webwerf van Americana

   Kategorieë: São Paulo • Stede in Brasilië

