Amerikaanse Instituut in Taiwan


   Die Amerikaanse Instituut in Taiwan (AIT) (Engels: American Institute
   in Taiwan) funksioneer as die Verenigde State se de facto-ambassade in
   die Republiek van Sjina (Taiwan). Die AIT is gestig nadat die Verenigde
   State in 1979 diplomatieke betrekkinge met die Volksrepubliek van Sjina
   gesluit het. As gevolg van hulle Een-Sjina-beleid erken die VSA die
   Republiek van Sjina nie meer amptelik nie, sodat geen werklike
   ambassade in die hoofstad Taipei geopen kan word nie.

   Die Republiek van Sjina word in die VSA op 'n vergelykbare manier deur
   die Ekonomiese en Kulturele Verteenwoordigende Kantoor van Taipei
   verteenwoordig.

   Die Amerikaanse Instituut in Taiwan is as 'n nominaal private
   organisasie gestig, maar word nogtans toegelaat om dieselfde funksies
   soos 'n amptelike ambassade te vervul, waaronder die uitreiking van
   visums en paspoorte. Die Amerikaanse Departement van Buitelandse Sake
   (United States Department of State) verskaf volgens 'n kontrak met die
   AIT die grootste deel van sy begroting en vervul ook 'n raadgewende
   funksie.

   Die AIT beskik oor 'n klein kantoor in Arlington (Virginia), wat as sy
   hoofkwartier dien. Sy grootste kantoor lê in Taipei (Republiek van
   Sjina). Daarnaas beskik die AIT ook oor 'n klein takkantoor in die
   suidelike hawestad Kaohsiung. Na hierdie kantore word verwys as die
   AIT/Washington (AIT/W), AIT/Taipei (AIT/T) en AIT/Kaohsiung (AIT/K).
   Die direkteur van AIT/T neem die funksies van 'n ambassadeur waar. Die
   direkteur van AIT/T is Stephen Young (sedert 18 Maart 2006), die
   besturende direkteur van AIT/W is Barbara Schrage en die voorsitter van
   AIT is Raymond Burghardt.

   Inhoud

        * 1 Lys van direkteurs
        * 2 Lys van voorsitters
        * 3 Verwysings
        * 4 Eksterne skakels

[wysig] Lys van direkteurs

     * Charles T. Cross 1979 - 1981
     * James R. Lilley 1981 - 1984
     * Harry E.T. Thayer 1984 - 1986
     * David Dean 1987 - 1989
     * Thomas Brooks 1990 - 1993
     * B. Lynn Pascoe 1993 - 1996
     * Darryl Norman Johnson 1996 - 1999
     * Raymond Burghardt 1999 - 2001
     * Douglas H. Paal 2002 - 2006
     * Stephen M. Young 2006 -

[wysig] Lys van voorsitters

     * David Dean 1979 - 1986
     * David N. Laux 1986 - 1990
     * Natale H. Bellocchi 1990 - 1995
     * James C. Wood, Jr. 1996 - 1997
     * Richard C. Bush 1997 - 2002
     * Therese Shaheen 2002 - 2004
     * David G. Brown 2004 - 2006 (waarnemende voorsitter)
     * Raymond Burghardt 2006 -

[wysig] Verwysings

     * "Voorstelling van die Amerikaanse Instituut in Taiwan" van die AIT
       se amptelike webwerf
     * "Direkteurs van die AIT/Taipei" van die AIT se amptelike webwerf
     * "Voorsitters van AIT/Washington" van die AIT se amptelike webwerf

[wysig] Eksterne skakels

     * Amptelike webwerf

   Kategorieë: Verenigde State van Amerika • Republiek van Sjina

