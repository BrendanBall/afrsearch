Amerikaanse voetbal


   Twee spanne speel Amerikaanse voetbal
   Twee spanne speel Amerikaanse voetbal

   Amerikaanse voetbal het in 1876 ontstaan. Toe het verteenwoordigers van
   'n paar Amerikaanse universiteite om 'n gewysigde soort rugby te speel.
   Deur die jare heen is daar gedurig veranderinge aangebring, sodat die
   ooreenkoms tussen hierdie spel en rugby vandag maar gering is. Die
   hoofdoel is nog altyd om die bal tot agter die teenstanders se doellyn
   te dra, maar die metodes om dit te bereik en die reëls verskil
   hemelsbreed van dié van rugby.

   Oorspronklik is dié spel ook deur twee spanne van 15 spelers elk
   gespeel, maar 'n span bestaan nou uit 11 spelers; en die skrum, wat een
   van die kenmerke van rugby is, het verdwyn. Die span in wie se besit
   die bal is, kry vier kanse om te beweeg, en as hy met die vier kanse
   altesame tien treë veld win, kry hy nog vier kanse; so nie, is dit die
   ander kant se beurt om te probeer. Sodat die afstand wat 'n span vorder
   onmiddellik vasgestel kan word, is daar elke vyf treë 'n streep dwars
   oor die veld getrek. Wanneer 'n speler met die bal hardloop, word van
   sy maats toegelaat om die verdedigers wat hom wil keer, uit die pad te
   stamp. As beskerming teen die stampe dra die spelers klere wat dik
   opgestop ism en 'n helm wat lyk soos dié wat motorfietsjaers opsit om
   hul kop te beskut. Van ál die studentesport in die Verenigde State wek
   Amerikaanse voetbal die meeste openbare belangstelling. Wedstryde
   tussen die bekendste universiteite het al meermale honderdduisend
   toeskouers gelok.

   Die spel het nog nêrens buite die VSA posgevat nie.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Sport

