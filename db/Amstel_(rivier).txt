Amstel (rivier)


                         Amstel
   Oorsprong                 Aarkanaal
   Monding                   Amsterdam
   Gebied waardeur dit vloei Nederland (Noord-Holland)
   Lengte                    31 km
   Monding-hoogte            0

   Die Amstel (Na Aeme-stelle, 'n oud-Nederlandse woord vir "wateragtige
   gebied") is 'n gekanaliseerde rivier in die suide van Noord-Holland.
   Die gebied langs die rivier staan bekend as Amstelland.

[wysig] Geskiedenis

   Die plaaslike bevolking het veen vanaf die rivier ontgin: die
   afgesteekte grond is tot turf verwerk en as brandstof gebruik. Die
   veenwerkersgehug Amstelveen het waarskynlik in die veengebied ten weste
   van Ouderkerk in ongeveer die begin van die dertiende eeu so ontstaan.

   Deur die aanleg van 'n dam in die monding van die rivier ontwikkel daar
   in die noordelike deel van Nieuwer-Amstel die vissersdorpje
   "Amstelredam", wat in ongeveer 1300 stadsregte verwerf. Die gehug groei
   tot die stadjie Amsteldam, wat as gevolg van die ligging daarvan aan
   die Zuiderzee algaande belangriker word.

   Oorspronklik mond die rivier uit in die IJ, nou eindig die Amstel in
   die binnestad van Amsterdam (Rokin). Die laatste stuk van die straat
   langs die Amstel in Amsterdam heet ook Amstel. deur duikers onder die
   gedempte deel van die Rokin en die Dam stroom van die water nog steeds
   deur die Damrak in die IJ in, hoewel die meeste deur die Amsterdamse
   gragte omgelei word.

[wysig] Loop van die rivier

   Die oorspronklike Amstel se oorsprong was by die saamvloei van die
   Drecht en die Kromme Mijdrecht, effens suid van Uithoorn. Deur
   kanalisasie en aanleg van die Amstel-Drechtkanaal is hierdie
   oorspronklike loop minder duidelik waarneembaar.

   'n Deel van wat oorspronklik die Amstel genoem is, is nou eintlik 'n
   onderdeel van die Amstel-Drechtkanaal. Die kanaal begin by die samekoms
   van die Drecht en die Aarkanaal, effens noordwes van Nieuwveen, en loop
   tot aan Ouderkerk aan de Amstel waar die Bullewijk daarin uitmond.
   Daarvandaan heet die water amptelik nog steeds Amstel. Die deel van die
   Aarkanaal tot die Bullewijk is 18,5 km lank, vanaf daar tot die monding
   meet die water 12,5 km.

   Behalwe die Kromme Mijdrecht en die Bullewijk loop die riviertjie die
   Waver in die Amstel uit by die suidelikste punt van die polder die
   Ronde Hoep.

[wysig] Die Amstel in die kunste

   Enkele skilders wat die Amstel in kunswerke afegebeeld het sluit in:
     * Aert van der Neer - (1603-1677)
     * Rembrandt van Rijn - (1606-1669)
     * Georg H. Breitner - (1857-1923)
     * Willem Witsen - (1860-1923)
     * Piet Mondriaan - (1872-1944)
     * Hendrik Jan Wolter - (1873-1952)
     * Frans Koppelaar - (1943- )

   Amstel bij Nacht deur Frans Koppelaar; olieverf op doek
   Amstel bij Nacht deur Frans Koppelaar; olieverf op doek
   Kategorieë: Oppervlakwater in Amsterdam • Amstelveen • Ouder-Amstel •
   Noord-Holland • Amstel

