Amstelland


   Amstelland is die gebied langs die rivier die Amstel (Na Aeme-stelle,
   'n oud-Nederlandse woord vir "waterachtig gebied") 'n gekanaliseerde
   rivier in die suide van Noord-Holland.

[wysig] Geskiedenis

   In die Middeleeue word die gebied deel van die kultuurstelsel. Die
   oudste nedersetting is die huidige dorp Ouderkerk aan de Amstel wat uit
   die 11e eeu dateer.

   Met die verloop van tyd begin die bevolking vanaf die rivier veen uit
   te grawe: die afgesteekte grond is tot turf verwerk en as brandstof
   gebruik. Die veenwerkersgehug Amstelveen het waarskynlik in die
   veengebied ten weste van Ouderkerk in ongeveer die begin van die
   dertiende eeu so ontstaan.

   Deur die aanleg van 'n dam in die monding van die rivier ontwikkel daar
   in die noordelike deel van Nieuwer-Amstel die vissersdorpie
   "Amstelredam", wat in ongeveer 1300 stadsregte verwerf. Die gehug groei
   tot die stadjie Amsteldam, wat as gevolg van die ligging daarvan aan
   die Zuiderzee algaande belangriker word.

   Die gebied Amstel word verdeel in Ouder-Amstel (regteroewer) en
   Nieuwer-Amstel (linkeroewer). Amsterdam breek later weg om 'n
   selfstandige stad te word. Uit hierdie klein nedersetting groei die
   groot stad wat deur die loop die eeue die hele omgewing sou domineer.

   Ten tye van die Koninkryk Holland was Amstelland die naam van 'n
   departement.

   In 1896 en 1921 is dele van Nieuwer Amstel deur die gemeente Amsterdam
   geannekseer en langs die oewers van die Amstel het woonbuurte verskyn
   (onder andere die Rivierenbuurt). Ten suid van die Utrechtsebrug het
   die gebied langs die rivier grotendeels vry van bebouing gebly. Dit
   vorm nou een van die groen wïe (scheggen) van Amsterdam.

   Groengebied Amstelland is 'n organisasie wat die landelike gebied by
   Amstelveen en Ouderkerk beheer.
   Kategorieë: Geografie van Amsterdam • Amstelveen • Ouder-Amstel •
   Noord-Holland • Amstel

