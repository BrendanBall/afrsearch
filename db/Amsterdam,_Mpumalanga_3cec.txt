Amsterdam, Mpumalanga


          Hierdie artikel handel oor die dorp in Suid-Afrika. Sien
          Amsterdam (dubbelsinnig) vir skakels na artikels oor gelyknamige
          dorpe.

   Amsterdam is 'n klein skaapboerdery dorpie in Mpumalanga, Suid-Afrika.
   Daar is ook groot bloekom-, denne- en wattelpantasies in die omgewing.

   Die gebied is in 1864 deur 'n Skot, Alexander McCorkindale, as 'n
   republiek opgestel en New Scotland genoem. Die hoofstad Roburnia wat in
   1881 gestig is is vernoem na die Skotse digter Robert Burns.

   Omtrent 50 Skotse setlaars het hulle in die gebied gevestig wat
   aanleiding gee tot die Skotse plaasname soos Lochiel, Waverley en Bonny
   Brae. McCorkindale het aan koors omgekom terwyl hy besig was met die
   beplanning van 'n hawe vir Lourenzo Marques in Mosambiek. Die enigste
   herinnering aan McCorkindale is die naam van die dorpsplein wat na hom
   vernoem is. In 1882 is Roburnia deur Paul Kruger hernoem na Amsterdam
   in Nederland.

    Hierdie artikel omtrent Suid Afrika is 'n plekhouer en slegs 'n
   saadjie. Jy kan Wikipedia help deur dit uit te brei.
   Kategorieë: Suid-Afrikaanse geografie saadjies • Mpumalanga • Dorpe in
   Suid-Afrika

