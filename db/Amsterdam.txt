Amsterdam


                                                  Amsterdam
                                                    Kaart            Wapen

                                                                      Vlag

                                                     Land        Nederland
                                                Provinsie    Noord-Holland
                                               Koördinate   52°22′N 4°53′E
                                                 Stigting         12de eeu
                                               Oppervlak:
                                                 - Totaal          219 km²
                                        Hoogte bo seevlak       -3 tot 1 m
                                               Bevolking:
                                          - Totaal (2006)          744 736
                                     - Bevolkingsdigtheid        4 459/km²
                                        - Groot-Amsterdam        1 468 122
                                               - Randstad        7 310 000
                                                  Tydsone           UTC +1
                                             Burgemeester Job Cohen (PvdA)
                                        Amptelike Webwerf     amsterdam.nl

          Hierdie artikel handel oor die hoofstad van Nederland. Vir die
          artikel oor die gelyknamige Suid-Afrikaanse dorp, sien
          Amsterdam, Mpumalanga.

   Amsterdam is die hoofstad en tewens die grootste stad van die Koninkryk
   der Nederlande. Amsterdam is geleë in die westelike provinsie
   Noord-Holland aan die IJ- en die Amstel-riviere. Hoewel Amsterdam die
   amptelike hoofstad is, setel die regering in Den Haag.

   Amsterdam het 'n bevolking van byna 800 000 in die stad en sowat 1,5
   miljoen in die metropolitaanse gebied. Gevolglik is Amsterdam die
   grootste stad in Nederland. Amsterdam staan bekend vir sy gragte, sy
   verdraagsaamheid teenoor ander kulture. Die stad se eeue-oue
   multikulturele samelewing geniet wêreldwye aansien.

   Inhoud

        * 1 Die naam
        * 2 Geskiedenis van Amsterdam
             + 2.1 Die begin
             + 2.2 Bloei
             + 2.3 Die Goue Eeu
             + 2.4 18de tot 20ste eeu
        * 3 Bevolking van Amsterdam
             + 3.1 Bevolkingsontwikkeling
             + 3.2 Die multi-kulturele samelewing
             + 3.3 Autochtonen en alochtonen
             + 3.4 Demografiese statistieke
        * 4 Bestuur
             + 4.1 Gemeente
             + 4.2 Stadsdele
             + 4.3 Die wyke in die stadsdele
             + 4.4 Groot-Amsterdam
        * 5 Toerisme
             + 5.1 Museums
             + 5.2 Teaters
             + 5.3 Blomme
             + 5.4 Argitektuur
             + 5.5 Dwelms
             + 5.6 Seks
             + 5.7 Graffitie

[wysig] Die naam

   Die oorspronklike naam van die stad Amsterdam is Amestelledamme.
   Hierdie naam word as eerste aangetref in 'n skrif van graaf Floris V in
   1275. Dit betref die Latynse sin; homines manentes apud Amestelledamme,
   wat mense lewend by die Amstel beteken. Die naam, "Amestelledamme",
   verwys na 'n dam wat aan die Amstel lê.

   In 1282 is Amestelredamme met 'n "r" gespel, en in 1327 het graaf
   Willem III van Zeeland, Henegouwe en Holland (beter bekend as Willem
   die Goeie) die skryfwyse Aemsterdam ingevoer.

   Die Amsterdammers noem hulle stad Mokum, hierdie woord is afgelei van
   die Hebreeuse woord Mokom, wat stad beteken.

[wysig] Geskiedenis van Amsterdam

[wysig] Die begin

   Amsterdam in 1544
   Amsterdam in 1544
   Amsterdam in 1888, dit is nou die sentrum
   Amsterdam in 1888, dit is nou die sentrum

   Amsterdam het begin as 'n klein vissersdorpie waar die Amstel die IJ
   binnestroom. Amsterdam lê in 'n moerasagtige en baie waterryk gebied.
   Volgens legende was Amsterdam deur twee Frieslandse mans in die laat
   12de eeu gestig. Die stad het in 1300 of 1301 stadsregte verkry.

[wysig] Bloei

   In die 14e eeu het Amsterdam aansienlik gegroei danksy die handel van
   die Hanse-stede. In die 15de en 16de eeu was die Nederlande onderdruk
   deur die koning van Spanje. Hollandse rebelle het die land van die
   Spanjaarde bevry en Amsterdam het die belangrikste hawestad in die
   gebied geword, nadat die tweede groot hawe van die Lae Lande, Antwerpen
   in die suide, deur die Spanjaarde verower en geblokkeer is.

[wysig] Die Goue Eeu

   Ná die Spaanse tydperk het Nederland die grootste en rykste see- en
   handelsnasie ter wêreld geword. Amsterdam het in hierdie periode, wat
   later as die "Goue Eeu" bekend sou staan, aansienlik gegroei. In
   hierdie tyd het die beroemde gragte (kanale) onstaan. Amsterdam het nou
   die Stapelmark van die wêreld geword en alles was te koop in die stad.
   Amsterdam was die punt vir handelaars uit alle streke van die wêreld en
   Nederlandse skepe het na alle kontinente gevaar en het regoor die
   wêreld kolonies gestig. In hierdie tyd het ook talle immigrante na
   Amsterdam gekom, veral uit die Suidelike Nederlande, uit Duitse state
   en Jode uit Spanje en Portugal.

[wysig] 18de tot 20ste eeu

   Ná hierdie glorieryke tyd het Amsterdam in die 18de, 19de en 20ste eeu
   nog steeds gegroei. Amsterdam het in hierdie tydperk ook deur swaar tye
   gegaan tydens oorloë met Frankryk. In die laat 19de eeu was Amsterdam
   een van die eerste nywerheidsstede in Wes-Europa. Amsterdam is ook deur
   die Tweede Wêreldoorlog geraak en in sy sentrum het hewige slagvelde
   plaasgevind. Ná die oorlog het mense van dwarsoor die wêreld hulle in
   die stad gevestig.

[wysig] Bevolking van Amsterdam

[wysig] Bevolkingsontwikkeling

   [USEMAP:ae741163ab34d00656fe45a5ddbb5dce.png]

   Amsterdam het as 'n klein vissersdorpie begin en het in 1300 ongeveer
   duisend inwoners gehad. Die bevolking begin daarna danksy goeie
   ontwikkelinge en welvaart ná 1400 vinnig te groei.

[wysig] Die multi-kulturele samelewing

   Amsterdam
   Amsterdam

   Amsterdam staan in die wêreld beken as 'n multi-kulturele stad, 'n stad
   waar veel verskillende mense uit verskillende dele van die wêreld leef.
   Daar is baie mense na Amsterdam gekom omdat hierdie stad al in die 16e
   eeu 'n tolerante en liberale plek was. Die Hugenote het na Amsterdam
   gekom vir hul reg op godsdiensvryheid. In die tyd het baie mense uit
   die Suidelike Nederlande (tans Brabant, Limburg, België, Noord-Frankryk
   en Luxemburg) na Nederland gekom omdat hulle die onderdrukking deur
   Spanje wou ontsnap. Sommige Spaanse en Portugese Jode het ook om
   godsdienstige redes na Amsterdam gekom. Vanweë die bloei van Amsterdam
   deur die eeue heen is daar baie Duitsers en Skandinawiërs wat na
   Amsterdam verhuis het as gevolg van beskikbare werksgeleenthede.

   Tussen 1945 en 1949 was Nederland in oorlog met die opstandelinge in
   Nederlands-Indië (tans Indonesië). In 1949 word Indonesië onafhanklik
   geword en het baie Indonesiërs van Nederlandse afkoms, inboorlinge van
   die Molukken-eilande en mense van gemengde Nederlandse en Indonesiese
   etnisiteit. Dié mense het Indonesië om verskeie hoofsaaklik politieke
   redes verlaat: na die onafhanklikheidswording was die inwoners van
   Nederlandse afkoms beskou as die onderdrukkers van Indonesië en het dit
   gelei tot die gewelddadige Bersiap-periode van 1945 tot 1946.

   Vanaf 1960 was Amsterdam 'n gewilde bestemming vir trekarbeiders wat
   deur die Nederlandse regering werk aangebied was. Die oorgrote
   meerderheid trekarbeiders was afkomstig van Italië, Spanje, Portugal,
   Joegoe-Slawië, Turkye en Marokko. In 1963 het die laaste kolonie van
   Nederland in die Oos-Nederlands Nieu-Guinea aan Indonesië gegee, met
   die gevolg dat 'n aantalPapoea's na Amsterdam verhuis het. Dit was ook
   die geval in 1975 met Suriname. Sedert 1980 verhuis ook baie mense
   vanuit die Nederlandse Antille na Amsterdam.

[wysig] Autochtonen en alochtonen

   Die terme autochtoon en allochtoon word baie in Nederland gebruik: 'n
   autochtoon is 'n perseoon wie se ouers beide in Nederland gebore is en
   wat self ook in Nederland gebore is; 'n allochtoon is 'n persoon wat in
   die buiteland gebore is of waarvan ten minste een ouer uit die
   buiteland kom.

[wysig] Demografiese statistieke

     * Inwoners: +/- 750.000
     * Allochtonen: totaal 45% (in Nederland 18%)
     * Allochtonen:Nie westers 32% (in Nederland 9,3 %)
     * Aantal nasionaliteite: 173

[wysig] Bestuur

   Die Amstelrivier in die nag. Skildery deur Frans Koppelaar.
   Die Amstelrivier in die nag. Skildery deur Frans Koppelaar.

[wysig] Gemeente

   Nederland is verdeel in provinsies wat weer onderverdeel is in
   gemeente. Amsterdam lê in die provinsie Noord-Holland en is tewens 'n
   gemeente. Amsterdam het geen speciale distrik nie wat veel
   Die 14 stadsdele van Amsterdam.
   Die 14 stadsdele van Amsterdam.

   andere hoofstede wel het. Die gemeente Amsterdam word nou bestuur door
   die burgemeester Job Cohen wat die Party van die Arbeid verteenwoordig.

[wysig] Stadsdele

   Groot stede in Nederland, soos Amsterdam, Rotterdam en Den Haag, is
   verdeel in stadsdele. Amsterdam het tans 14 stadsdele wat almal hulle
   eie bestuursraad het. Die stadsdele is verdeel in buurte en wyke.

[wysig] Die wyke in die stadsdele

   Amsterdam-Centrum (Binnenstad, Grachtengordel met Jordaan, Plantage,
   Westelijke Eilanden en Oostelijke Eilanden)

   Amsterdam-West
     * Westpoort (Westelijk Havengebied, Bedrijvengebied Sloterdijk,
       Teleport)
     * Westerpark (Spaarndammerbuurt, Staatsliedenbuurt, Frederik
       Hendrikbuurt)
     * Oud-West (Kinkerbuurt en omgeving Overtoom, resp. De Clercqstraat)
     * De Baarsjes (Admiralenbuurt, omgeving Mercatorplein en
       Surinameplein)
     * Bos en Lommer (Sloterdijk)
     * Geuzenveld/Slotermeer (Slotermeer, Geuzenveld, De Eendracht)
     * Osdorp (Tuinstad Osdorp, De Aker, Sloten en Oud Osdorp)
     * Slotervaart (Tuinstad Slotervaart, Overtoomse Veld, Nieuw Sloten)

   Amsterdam-Zuid
     * Amsterdam Oud-Zuid (Zuid, De Pijp, Hoofddorppleinbuurt)
     * Zuideramstel (Rivierenbuurt, Buitenveldert, Prinses Irenebuurt,
       Zuidas)

   Amsterdam-Oost
     * Oost/Watergraafsmeer (omgeving Weesperzijde, Oosterparkbuurt,
       Dapperbuurt, Transvaalbuurt, Watergraafsmeer)
     * Zeeburg (Indische Buurt, Oostelijk Havengebied, Zeeburgereiland,
       IJburg)

   Amsterdam-Noord (Tuindorp Oostzaan, Kadoelen, Oostzanerwerf, Buiksloot,
   Buikslotermeer, Nieuwendam en Landelik Noord, Schellingwoude,
   Durgerdam, Zunderdorp, Ransdorp, Holysloot)

   Zuidoost (Bijlmer, Gaasperdam, Bullewijk, Driemond)

[wysig] Groot-Amsterdam

   In die verlede was daar beplan om van die metropool Amsterdam 'n
   stadsprovinsie te maak, alhoewel dit nooit gerealiseer het nie. Die
   stad besit nou ook die Regionaal Orgaan Amsterdam (ook bekend as die
   Stadsregio Amsterdam): 'n vereniging van al die gemeentes (behalwe
   Almere) binne-in die metropoolse gebied wat saam 'n raad gevorm het om
   oor die hele streek te heers. Hierdie bestuursraad bestaan uit die
   volgende gemeentes;
     * Amsterdam
     * Aalsmeer
     * Amstelveen
     * Beemster
     * Diemen
     * Edam-Volendam
     * Haarlemmermeer (Schiphol, Badhoevedorp & Hoofddorp)
     * Landsmeer
     * Oostzaan
     * Ouder-Amstel (Duivendrecht & Ouderkerk aan de Amstel)
     * Purmerend
     * Uithoorn
     * Waterland
     * Wormerland
     * Zaanstad
     * Zeevang

   Die Rijksmuseum
   Die Rijksmuseum

[wysig] Toerisme

   Amsterdam is altyd 'n gewilde bestemming vir toeriste en die gewildste
   van al die stede in Nederland. Amsterdam word per jaar deur 4,5 miljoen
   toeriste van regoor die wêreld besoek, en is die vyfde mees gewilde
   toeristebestemming in Europa. Daar is egter ook 'n jaarlikse totaal van
   16 miljoen dagbesoekers aan Amsterdam.

[wysig] Museums

   Die replika van die VOC-skip, die Batavia, naby Skeepvaartsmuseum
   Die replika van die VOC-skip, die Batavia, naby Skeepvaartsmuseum

   Amsterdam is 'n egte museumstad met 'n totaal van 37 museums wat in die
   stad gevind kan word. Een van die bekendste museums is die Rijsmuseum,
   wat die gewilde portret, die Nagwag (deur Rembrandt van Rijn), huisves.
   Voor die museum is die Museumplein: 'n gewilde plek vir geleenthede wat
   deur beide inwoners en toeriste besoek word.

   Van die stand se ander beroemde museums sluit in die Van Gogh-museum,
   die Anne Frank-museum (die oorspronklike huis van Anne Frank) en die
   Scheepvaart-museum (met inligting en uistallings oor die VOC en
   Nederlandse kolonies).

[wysig] Teaters

   Die konsertgebou
   Die konsertgebou

   Amsterdam besit ook baie veel kleine en grote teaters, wat ook baie
   besoek word deur toeriste. Veral die Concertgebouw en de Opera is
   populair. Daarnaast het Amsterdam ook nog verskillende kleinere
   komedieclubs.

[wysig] Blomme

   Nederland is altyd die land van die blomme gewees.

[wysig] Argitektuur

   Amsterdam is baie gelief vir mense wat van argitektuur houd. Amsterdam
   is baie gelief vanwege die ouwe geboude maar vooral die moderne
   argitektuur in die niuwere wyke is populair.

[wysig] Dwelms

   Die gebruik van sommige dwelms is wettig is sommige situasies. Baie
   toeriste besoek sogenaamde koffieshops waar die gebruik die gebruik van
   dagga toegelaat word. Daar word ook soms na Amsterdam verwys as die
   dwelmhoofstad van die wêreld.

[wysig] Seks

   Naas dwelms is ook prostitusie wettig in Amsterdam. Die stad besit die
   bekendste prostitusiedistrik in die wêreld: die sogenaamde
   "Rooiligdistrik" of "Walletjiestraat". Sommige mense verwys dus ook na
   Amsterdam as die sekshoofstad van die wêreld. Amsterdam is ook bekend
   as 'n stad waar gay en lesbiese mense welkom is en die stad bied 'n
   jaarlikse gay-parade en talle kroeë wat gemik is op 'n homoseksuele
   klandisie.

[wysig] Graffitie

   Amsterdam is één van die belangrikste graffitihoofstede in die wêreld.
   Die invloed kom veral uit New York. En om die beurt het Amsterdam die
   spuiters uit die hele wêreld beinvloed.

   Commons
   Multimedia oor hierdie onderwerp is te vinde op Wikimedia Commons onder
   die titel:
   Amsterdam
   Kategorieë: Stede in Nederland • Hoofstede in Europa

