Anale seks


   Voorstelling van Hadrianus wat in Egipte anale omgang met Antinous het
   deur die skilder Édouard-Henri Avril
   Voorstelling van Hadrianus wat in Egipte anale omgang met Antinous het
   deur die skilder Édouard-Henri Avril

   Anale seks, of anale omgang, is 'n vorm van menslike seksuele omgang.
   Alhoewel daar verskeie seksuele aktiwiteite is wat die anus, anale
   holte, sluitklep en/of rektum betrek, verwys die term "anale seks" na
   die gebruik waar die penis in die anus geplaas word. Hierdie wyse van
   seksuele omgang word beskou as een wat 'n hoë risiko dra te wyte aan
   die kwesbaarheid van die anale weefsel en die septiese geaardheid van
   die anus[1].

   Inhoud

        * 1 Kultuur
        * 2 Tegniek, veiligheid
        * 3 Besware
        * 4 Bronne
        * 5 Eksterne skakels

[wysig] Kultuur

   Hierdie tipe seksuele omgang is al vanaf vroegtyd in 'n wye
   verskeindenheid kulture opgeteken. In gevalle waar dit geskied tussen
   twee mans is dit in sommige lande onwettig en is deur alle eeue deur
   sommige veroordeel. Anale seks word beoefen deur mense met enige
   seksuele identiteit of oriëntasie. Alhoewel dit meer gereeld onder
   manlike pare voorkom, is daar meer heteroseksuele paartjies wat anale
   seks beoefen in absolute terme[2].
   Shunga, Suzuki Harunobu
   Shunga, Suzuki Harunobu

[wysig] Tegniek, veiligheid

   Gewoonlik word een of ander vorm van kunsmatige smering tydens anale
   omgang gebruik. Daar is twee sluitspiere by die ingang en net binne-in
   die anus geleë. Hulle is gewoonlik gesluit. Die buitenste sluitspier
   kan na willekeur ontspan of saamgetrek word, maar die binneste is
   minder onder bewustelike beheer. Die persoon wat tydens anale omgang
   aan die ontvangkant is, moet leer om die buitenste sowel as die
   binneste sluitspier te onstpan te einde pyn tydens anale gemeenskap te
   vermy. Hoewels kunsmatige hulpmiddels hiervoor gebruik kan word, is dit
   waar van die mees passiewe vennote in anale omgang dat die spiere albei
   ontspan wanneer hulle op hulle gemak is met hulle maat. Wanneer die
   penis verby die sluitspiere beweeg het, bereik dit die rektum, wat wyd
   is en nie pyn registreer nie. Stimulering van die prostaatklier lei tot
   'n besonder intense en soms ook langdurige orgasme by die passiewe
   vennoot, oftewel die ontvanger.

   Die gebruik van 'n kondoom tydens anale omgang is veral belangrik,
   omdat die wand van die anus makliker skeur as dié van die vagina. 'n
   Smeermiddel met 'n waterbasis moet gebruik word, aangesien dié met
   oliebasis die struktuur van 'n kondoom aftakel en tot die oordrag van
   seksueel oordraagbare siektes kan lei. Boonop is die slymwand van die
   anus hoogs absorberend en kan oliegebaseerde smeermiddels tot probleme
   lei.

   Die algemene reël by anale omgang is om op te hou wanneer daar pyn óf
   bloed aanwesig is.

[wysig] Besware

   Besware daarteen om die passiewe vennoot in anale gemeenskap te wees,
   sluit die vrees van "onderwerping" en "vervrouliking" in, maar in
   gay-verhoudings word die rolle gereeld omgeruil ("veelsydigheid" genoem
   in die populêre kultuur) sodat daar nie 'n oorheersende en 'n
   ondergeskikte rol kan ontwikkel nie en ook nie sielkundige
   stereotipering nie. Die beswaar teen pyn hang af van hoe goed die
   aktiewe vennoot bedeeld is, watter tegniek gebruik word en of die
   passiewe vennoot op sy of haar gemak is.

[wysig] Bronne

   Diagram Group, Man's Body - An Owner's Manual, Bantam Books, London et.
   al., 1983.

[wysig] Eksterne skakels

     * 'n Praktiese gids uit 'n gay-oogpunt

   Kategorie: Seks

