Analitiese meetkunde


   Cartesiese koördinate.
   Cartesiese koördinate.

   Analitiese meetkunde is die studie van meetkunde deur van algebraïse
   beginsels gebruik te maak. Die gebruik van reële getalle om resultate
   oor kontinue lineêre meetkunde te lewer is afhanklik van
   Cantor-Dedekind se aksioma. Gewoonlik word die cartesiese
   koördinatestelsel toegepas om vergelykings vir vlakke, lyne, reguit
   lyne en vierkante te manipuleer en soms ook in drie dimensies van
   mates. 'n Vereenvoudige definisie wat dikwels is skoolhandboeke
   weergegee word lui: dit is gemoeid met die definisie van meetkundige
   vorms in 'n numeriese wyse en die ontrekking van numeriese inligting
   vanuit daardie voorstelling. Die numeriese uitset kan egter ook 'n
   vektor of 'n meetkundige vorm wees. Sommige mense beskou analitiese
   meetkunde as die oorsprong van moderne wiskunde.

[wysig] Geskiedenis

   Die Griekse wiskundige Menaechmus het probleme opgelos en teoremas
   bewys deur gebruik te maak van 'n metode wat 'n sterk ooreenkoms getoon
   het met die gebruik van koördinate en daar word soms beweer dat hy
   analitiese meetkunde gebruik het.^[1] Apollonius het in sy boek "De
   Sectione Determinata probleme bespreek wat betrekking gehad het op wat
   as 'n analitiese meetkunde in een dimensie beskryf kan word; die
   probleme het basies te doen gehad met die vind van 'n punt op 'n lyn
   wat in 'n sekere verhouding tot ander punte gestaan het.^[2] Apollonius
   het sy werk later verder uitgebrei om 'n metode te ontwikkel wat soveel
   ooreenkomste toon met analitiese meetkunde dat sy werk soms beskou word
   as sou dit Descartes se werk met bykans 1800 voorafgegaan het. Sy
   toepassing van verwysingslyne, 'n diameter en 'n raaklyn verskil in
   wese niks met ons moderne gebruik van die koördinaatraam nie, waar
   afstande wat gemeet word langs 'n diameter vanaf die raakpunt af, die
   absissa is; en die segmente parallel tot die raaklyn en wat tussen die
   asse en die kromme gekruis word die ordinate is. Hy het verder
   verwantskappe vasgestel tussen die absissa en die ooreenstemmende
   ordinate wat ekwivalent is aan die retoriese vergelyking van krommes.

[wysig] Verwysings en voetnotas

    1. ^ Carl B. Boyer, A History of Mathematics, Second Edition, John
       Wiley & Sons, Inc., 1991, isbn 0471543977, The Age of Plato and
       Aristotle, bl'e =94-95,
       Menaechmus het klaarblyklik hierdie eienskappe afgelei vanaf die
       koniese en ander snitte. Aangesien hierdie materiaal 'n sterk
       ooreenkoms toon met die gebruik van koördinate, soos hierbo getoon,
       word daar soms beweer dat Menaechmus analitiese meetkunde gebruik
       het. So 'n gevolgtrekking is egter net deels geregverdig, aangesien
       Menaechmus beslis onbewus was van enige vergelyking met twee
       onbekende hoeveelhede wat 'n kromme kon beskryf. Die algemene
       begrip van 'n vergelyking met onbekende hoeveelhede was
       inderwaarheid 'n vreemde begrip in Griekse leer van daardie tyd.
       Dit was die gebrek an algebraïse notasie wat daarteen gewerk het
       dat die Grieke 'n volledige koördinaatstelsel kon ontwikkel.
    2. ^ Carl B. Boyer,A History of Mathematics, Tweede Uitgawe, John
       Wiley & Sons, Inc., 1991, isbn 0471543977, Apollonius of Perga, bl
       142

   Kategorie: Wiskunde

