Anatidae


   Fluiteend (Dendrocygna bicolo)
   Fluiteend (Dendrocygna bicolo)
   Knobbeleend (Sarkidiornis melanotos)
   Knobbeleend (Sarkidiornis melanotos)
   Chileense fluiteend (Anas sibilatrix)
   Chileense fluiteend (Anas sibilatrix)

   Anatidae of Eendvoëls is die biologiese familie wat die eende en meeste
   eendagtige waterhoenders soos ganse en swane insluit. Die Ekstergans
   (Engels: Magpie-goose) word nie meer beskou as deel van die Anatidae en
   word in sy eie familie, Anserannatidae geplaas. Die familie bestaan uit
   voëls wat aangepas is vir swem, op die oppervlak van water dryf, en in
   sommige gevalle om ten minste in vlak water te duik. Hulle het gewebde
   pote en snawels wat tot 'n mindere of meerdere mate plat geword het.
   Hulle vere skud water uitstekend af as gevolg van spesiale olies.
   Eend-, see-eend- en gansvere en dons is reeds lank gewild vir
   donskomberse, kussings, slaapsakke en jasse. Die lede van die familie
   word ook reeds lank vir voedsel gebruik. Terwyl die status van die
   Anatidae as 'n familie voor die hand liggend is, en daar min debat is
   oor watter spesies behoorlik daaraan behoort, word die verwantskap
   tussen die verskillende subfamilies daarbinne swak verstaan.

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Voëls

