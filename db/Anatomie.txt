Anatomie


   Die menslike hart en long, uit 'n ouer weergawe van Gray's Anatomy.
   Die menslike hart en long, uit 'n ouer weergawe van Gray's Anatomy.

   Anatomie (van die Grieks ἀνατομία, anatomia) is die vertakking van
   biologie wat die struktuur van lewende wesens bestudeer. Dit is 'n
   algemene term wat die menslike anatomie, dierlike anatomie (soötomie)
   en plantanatomie. In sommige aspekte is anatomie nou verwant aan
   ontwikkelingsleer (embriologie), vergelykende anatomie en vergelykende
   ontwikkelingsleer.^[1]

   Anatomie word verdeel in makroskopiese anatomie en mikroskopiese
   anatomie.^[1] Makroskopiese anatomie is die bestudering van anatomiese
   strukture wat sonder enige hulpmiddels waargeneem kan word.
   Mikroskopiese anatomie is die bestudering van piepklein anatomiese
   strukture met behulp van mikroskope. Mikroskopiese anatomie sluit ook
   weefselleer (histologie) en selleer (sitologie) in.

   Die geskiedenis van anatomie is deur die jaar heen gekarakteriseer deur
   'n aanhoudend ontwikkelende begrip van die funksies van organe en
   strukture in die liggaam. Bestuderingsmetodes het ook dramaties
   gevorder, van die bestudering van diere tot die ontleding van kadawers
   (menslike lyke) tot die tegnologies komplekse tegnieke wat in die 20ste
   eeu ontwikkel is.

[wysig] Oppervlakanatomie

   Oppervlakanatomie is die studie van anatomiese bakens wat deur die oog
   op die oppervlak van die liggaam waargeneem kan word. Kennis van
   oppervlakanatomie help geneeskundiges en vee-sjirurge om die posisie en
   anatomie van geassosieerde dieper strukture te bepaal.

[wysig] Verwysings

    1. ^ ^1,0 ^1,1 Inleiding: "Anatomy of the Human Body". Henry Gray.
       20ste uitgawe. 1918. Laaste besoek op 19 Maart 2007.

     * "Anatomy of the Human Body". 20th edition. 1918. Henry Gray

   Kategorie: Anatomie

