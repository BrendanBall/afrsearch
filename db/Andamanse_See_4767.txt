Andamanse See


   Kaart wat die ligging van die See aandui

   Die Andamanse See is 'n waterliggaam in die noordelike Indiese Oseaan,
   suidoos van die Baai van Bengale, suid van Mianmar, wes van Thailand en
   oos van die Andamaneilande. Die see is ongeveer 1200 kilometer lank
   (noord-suid) en 650 kilometer wyd (oos-wes), met 'n oppervlak van
   797 700 km². Die gemiddelde diepte daarvan is 870 meter, en die
   maksimum diepte is 3 777 meter.

   By die see se suidoostelike punt word dit nouer om die Straat van
   Malakka te vorm wat die Malei Skiereiland van die eiland Sumatra skei.

   Die Andaman See is biologies ryk aan diversiteit en veelheid. Thailand
   se bes bewaarde en mees ekstensiewe koraalriwwe kom in die Andamanse
   See voor, veral in die Surineilande. Hoewel die see slegs 'n derde van
   Thailand se kuslyn beslaan, kom meer as die helfte van die land se
   koraalriwee daarin voor. Meer as 210 koraal spesies en 100
   rifvisspesies is in die see aangeteken.^[1]

   Inhoud

        * 1 Seebodem Tektonika
        * 2 Vulkaan aktiwiteit
        * 3 Kyk ook
        * 4 Verwysings

[wysig] Seebodem Tektonika

   Die Andamanse See met die tektoniese plaatgrense sigbaar
   Die Andamanse See met die tektoniese plaatgrense sigbaar

   Die grens tussen twee tektoniese plate, die Birmaplaat en die
   Sundaplaat loop in 'n noord-suid lyn op die seebodem van die Andamanse
   See. Daar word gegelo dat die plate (of mikroplate) vroeër deel gevorm
   het van die groter Eurasiese Plaat, maar dat dit gevorm is toe
   transformasiefoutaktiwiteit vererger het soos die Indiese Plaat se
   substantiewe botsing met die Eurasiese kontinent begin het.

   As gevolg hiervan is 'n seebodemuitspreding sentrum geskep wat die
   marginale bekken begin vorm het wat tot die Andamanse See ontwikkel
   het. Die huidige stadoium het ongveer 3-4 miljoen jaar gelede begin.

[wysig] Vulkaan aktiwiteit

   Die Barren-Eilande is 'n aktiewe vulkaan in die Andamanse See oos van
   die hoof Groot Andaman eiland groep. Dit is die enigste tans aktiewe
   vulkaan geassosieer met die Indiese subkontinent. Die vulkaan
   aktiwiteit is te wyte aan die volgehoue subduksie van die India-Plaat
   onder die Andaman eilandboog wat magma dwing om in die omgewing van die
   Birmaplaat te styg. Die vulkaniese eiland Narcondam, wat verder noord
   geleë is, is ook deur die proses geskep, maar dit was nie onlangs
   aktief nie.

[wysig] Kyk ook

     * Andamaneilande
     * Andaman en Nicobareilande

[wysig] Verwysings

    1. ^ WWF, The Andaman Sea ecoregion is biologically rich in both
       diversity and abundance, Besoek op 15 Julie 2007

   Kategorieë: Seë van die Indiese Oseaan • Geografie van Thailand •
   Geografie van Mianmar • Indiese Oseaan

