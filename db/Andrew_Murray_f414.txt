Andrew Murray


   Andrew Murray is in 1828 op Graaff-Reinet in die Oos-Kaap gebore, seun
   van ds. Andrew Murray sr. Saam met sy broer, John, op vroeë leeftyd
   Skotland toe gestuur om in teologie te studeer. Ontvang in 1845 op 17
   sy graad van Universiteit van Aberdeen. Keer na verdere studie terug na
   Suid-Afrika en word predikant van die NG gemeente Bloemfontein, tans
   die sogenaamde Tweetoringkerk. Lank feitlik enigste predikant in
   Vrystaat, maar bou doeltreffende kerkorganisasie op om Republiek te
   dek. Neem ses jaar later beroep na Worcester aan. Skryf reeks boeke na
   aanleiding van betrokkenheid by vurige teologiese polemiek oor beweerde
   liberale neigings van di. A.J. Kotze en T.F. Burgers. Verhuis na tyd in
   Kaapstad in 1871 na Wellington, waar hy steeds 'n leidende rol in
   kerksake speel, onder meer as moderator, en steun verleun aan stigting
   van Hugenote-Kweekskool. Het groot leserspubliek gehad, veral in
   Engeland en die Verenigde State, waar Engelse vertalings van sy boeke
   nou nog verkoop word. In 1917 op byna 90-jarige ouderdom oorlede.
   Standbeeld van hom voor NG kerk op Wellington opgerig. Talle
   Engelssprekende gemeentes van die NG Kerk dra sy naam, byvoorbeeld
   Andrew Murray-gemeente Bloemfontein en Edenvale, asook Engelse of
   andertalige wyke in Afrikaanse NG gemeentes soos in Pretoria en
   Windhoek.

[wysig] Eksterne skakels

     * Uit die Geskiedenis van die NG Kerk en Ds Andrew Murray's Die
       moderne Teologie in die Tasmaniese studeerkamer van Dr.
       B.A.Zuiddam.

   Kategorieë: Suid-Afrikaanse predikante • Suid-Afrikaanse teoloë

