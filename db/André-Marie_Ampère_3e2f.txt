André-Marie Ampère


   André-Marie Ampère (1775-1836)
   André-Marie Ampère (1775-1836)

   André-Marie Ampère (20 Januarie 1775 - 10 Junie 1836) was 'n Franse
   fisikus en word algemeen beskou as een van die hoofontdekkers van
   elektromagnetisme. Die eenheid van elektriese stroomsterkte, die
   ampère, en die wet van Ampère is na hom vernoem.

[wysig] Vroeë dae

   Ampère is gebore in Lyon (Frankryk), naby sy vader se landhuis in
   Poleymieux-au-Mont-d'Or. As 'n jong kind het hy reeds 'n liefde
   ontwikkel vir kennis, en dit word gesê dat hy groot wiskundige
   bewerkings gemaak het met klein spoelklippe voor hy nog enige syfers
   geken het. Sy vader het hom Latyn begin leer, maar daarmee gestaak
   nadat hy Ampère se groter talente vir wiskundige studies ontdek het.
   Die jong Ampère het tog gou weer begin Latyn leer wat hom in staat
   gestel het om die werk van Euler en Bernoulli te bemeester.

   In 1796 het hy Julie Carron ontmoet en 'n verbintenis het tussen hulle
   ontstaan. Hulle is in 1799 getroud. Vanaf om en by 1796 het Ampère
   privaatlesse by Lyon in wiskunde, chemie en tale aangebied; en in 1801
   het hy verhuis na Bourg, as professor van fisika en chemie en los sy
   vrou en seun (Jean Jacques Ampère) agter in Lyon. Sy is oorlede in 1804
   en hy het nooit herstel van haar dood nie. Hy is in die selfde jaar
   aangewys as professor van wiskunde by 'n hoërskool in Lyon.

[wysig] Bydrae tot fisika en ander studies

   Ampère se roem lê hoofsaaklik in sy bydrae tot die wetenskap met die
   verhoudings tussen wetenskap en elektromagnetisme, of, soos hy dit
   genoem het, elektrodinamika. Op 11 September 1820 hoor hy van H. C.
   Ørsted se ontdekking dat 'n voltaïse 'n reaksie op 'n magnetise naald
   veroorsaak. Slegs 'n week later op 18 September lê hy 'n voorstel voor
   wat 'n veel meer volledige verklaring gee aan hierdie buitengewone
   gebeurtenis.
   Kategorie: Fisici

