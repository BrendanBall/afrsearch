Andy Warhol


   CAPTION: Andy Warhol

   Andy Warhol in 1977
            Gebore          6 Augustus 1928
                            Pittsburgh, Pennsilvanië,VSA
           Oorlede          22 Februarie 1987
                            New York Stad, New York, VSA
            Titel
           Salaris
        Termyn in amp
          Voorganger
           Opvolger
       Politieke party
   Godsdienstige Oortuiging
         Huweliksmaat
           Kinders
   Webwerf:

   Andy Warhol (6 Augustus 1928 — 22 Februarie 1987) was 'n Amerikaanse
   kunstenaar, avant-garde filmmaker, skrywer, en sosiale figuur. Warhol
   het ook gewerk as 'n tydskrifuitgewer, musiekprodusent en akteur. Met
   sy agtergrond in die kommersiële kuns was Warhol een van die stigters
   van die Popkuns-beweging in die Verenigde State in die 1950's.

   Warhol is veral bekend vir sy eenvoudige dog groter as lewensgroot,
   kleurkontrasterende skilderye (sifdrukwerke) van verbruikersitems,
   alledaagse voorwerpe soos Campbell se geblikte sop, papawerblomme en 'n
   piesang wat op die omslag van die musiekalbum The Velvet Underground
   and Nico (1967) verskyn het. Hy is ook bekend vir sy gestileerde
   portrette van twintigste eeuse ikone soos Marilyn Monroe, Elvis
   Presley, Jacqueline Kennedy Onassis, en Elizabeth Taylor.

   Inhoud

        * 1 Begin
        * 2 Die 1960's
             + 2.1 Skietvoorval
        * 3 Die 1970's
        * 4 Die 1980's
        * 5 Seksualiteit
        * 6 Geloofsoortuigings
        * 7 Dood
        * 8 Werke
             + 8.1 Skilderye
             + 8.2 Rolprente
                  o 8.2.1 Filmografie
             + 8.3 Musiek
             + 8.4 Boeke en ander publikasies
             + 8.5 Ander media
        * 9 Vervaardiger en produk
        * 10 Museums
        * 11 Rolprente oor Warhol
        * 12 Verwysings
        * 13 Bronnelys
        * 14 Eksterne skakels

[wysig] Begin

   Andy Warhol was as Andrew Warhola in Pittsburgh (VSA) gebore en is van
   Slowaakse afkoms. Sy pa het in die steenkoolmyne in Pennsilvanië gewerk
   en die Bisantyns-Katolieke gesin het in die Oakland-buurt van Pittsburg
   gewoon. Andy het twee broers gehad: John en Paul.

   In Graad 3 het Warhol Chorea opgedoen, 'n aandoening van die
   senuweestelsel wat onwillekeurige bewegings van Warhol se ledemate
   veroorsaak het. Die siekte het 'n vlekkerigheid in die pigmentasie van
   sy vel veroorsaak en, as 'n kind, het Warhol ietwat aan ipekonders gely
   en 'n vrees vir hospitale en dokters ontwikkel. As gevolg van sy
   bedlêendheid, was hy nie baie gewild op skool nie en het hy 'n sterk
   band met sy moeder gevorm (Guiles, 1989). Terwyl hy in sy bed gelê het,
   het hy geteken, radio geluister en prentjies van rolprentsterre om sy
   bed versamel. Tydens 'n terugblik het Warhol hierdie periode beskryf as
   baie belangrik in die ontwikkeling van sy persoonlikheid en in die
   vorming van sy vaardighede en voorkeure.

   Reeds vroeg in sy lewe blyk dit dat hy oor 'n besonderse tekentalent
   beskik. Hy bestudeer kommersiële kuns aan die "Carnegie Institute of
   Technology" (tans die Carnegie-Mellon Universiteit) in Pittsburgh. In
   1949 verhuis hy na New York Stad, waar hy 'n suksesvolle loopbaan begin
   in die illustrering van tydskrifte en reklame. Hy word veral bekend vir
   sy inktekeninge van skoene gedoen in 'n los krapstyl. Hierdie tekeninge
   was ook deel van van sy vroegste vertonings in New York by die Bodley
   Galery.

[wysig] Die 1960's

   Warhol het bekendheid verwerf deur skilderye van massageproduseerde
   produkte soos hierdie Campbell-sopblikkies.
   Warhol het bekendheid verwerf deur skilderye van massageproduseerde
   produkte soos hierdie Campbell-sopblikkies.

   Baie van Warhol se werk gaan oor die konsep van Amerikana en
   Amerikaanse kultuur. In die 1960's begin hy portrette van
   persoonlikhede soos Marilyn Monroe, Troy Donahue en Elizabeth Taylor
   verf. Hy begin ook in die tyd met die maak van skilderye op groot skaal
   van bekende Amerikaanse produkte soos Campbell's-sopblikkies en
   Coca-Cola-bottels. Sodoende maak hy kuns van alledaagse massaprodukte
   en maak vervolgens van kuns self 'n massaproduk.

   Hy het populêre beelde en metodes gebruik om die Amerikaanse kulturele
   identiteit van die 20ste eeu te visualiseer. Hierdie populêre
   herdefinisie van Amerikaanse kultuur is 'n tema en gevolg van Warhol se
   kuns. Aangesien Amerikaanse kultuur internasionale invloed het, het
   Warhol se kuns ook internasionale invloed.
   "Wat puik is van ons land is dat Amerika die tradisie begin het waar
   die rykste verbruikers essensieel dieselfde items koop as die armstes.
   Jy kan televisie kyk en Coca-Cola sien, en jy weet dat die President
   Coke drink, Liz Taylor drink Coke, en dink net, jy kan ook Coke drink.
   'n Coke is 'n Coke en geen bedrag geld kan vir jou 'n beter Coke laat
   kry as die een wat deur die boemelaar op die hoek gedrink word nie.
   Alle Cokes is dieselfde en al die Cokes is goed. Liz Taylor weet dit,
   die President weet dit, die boemelaar weet dit, en jy weet dit."^[1]
   The Philosophy of Andy Warhol: (From A to B and Back Again)

   Buite die kunswêreld is Warhol bekend vir die aanhaling, "In die
   toekoms sal almal bekend wees vir 15 minute." Hy het later aan
   joernaliste gesê, "My nuwe lyn is, 'In 15 minute, sal almal bekend
   wees.'"

   Warhol stig ook die sogenaamde Fabriek ("Factory") geleë by Union
   Square in New York. Dit was 'n ateljee waarin hy onder andere honderde
   (ondergrondse) films maak. Die "Factory" ontwikkel tot 'n
   ontmoetingsplek vir 'n groot verskeidenheid kunstenaars, skrywers en
   musikante. Die oorspronklike "Factory" is gevestig in 'n ou
   hoedefabriek. Na 'n aantal jare verskuif Andy Warhol sy aanhangers na
   'n ruimte aan die oorkant van die straat. In hierdie tweede "Factory"
   was nie alleen 'n ateljee gevestig nie, maar ook die redaksie van die
   deur Warhol gestigte blad Interview Magazine. Hy word gedurende die
   tydperk besonder bekend weens sy sifdrukwerk. Hy maak sifdrukwerke van
   onder andere Elvis Presley en beweer dat hy nie meer kuns uit
   massa-geproduseerde artikels wil skep nie, maar om kuns self in massa
   te produseer.

   New York se Museum of Modern Art het 'n simposium vir popkuns gehou in
   Desember 1962, waartydens kunstenaars soos Warhol aangeval is omdat
   hulle "oorgegee" het aan die verbruikerskultuur. Die kritici was geskok
   deur Warhol se openlike aanvaarding van markkultuur. Die simposium het
   ook die toon aangegee vir Warhol se ontvangs deur die kunswêreld: deur
   die dekade het dit duidelik geword dat 'n diepsinnige verandering in
   die kultuur van die kunswêreld besig is om plaas te vind en dat Warhol
   in die middelpunt van hierdie verandering staan.

   'n Beslissende gebeurtenis was die 1964-uitstalling, "The American
   Supermarket": 'n vertoning wat in Paul Bianchini se Upper East Side
   galery gehou was. Die uitstalling was vertoon as 'n tipiese klein
   supermarktoneel, behalwe dat alles binne-in die toneel - die
   varsprodukte, geblikte goedere, vleis, plakkate op die mure, ens. -
   deur ses prominente kunstenaars van daardie tyd geskep was, waaronder
   ook die omstrede Billy Apple, Mary Inmad en Robert Watts. Warhol se
   skildery van 'n blikkie van Cambell's-sop het $1500 gekos, terwyl elke
   blikkie met sy handtekening daarop vir $6 verkooop het. Die uitstalling
   was een van die eerste massagebeurtenisse wat die publiek direk
   gekonfronteer het met popkuns en die ewige vraag oor wat kuns eintlik
   is.
   Billy Name, hier afgeneem in 2007, het nou met Warhol meegewerk tydens
   die 1960's.
   Billy Name, hier afgeneem in 2007, het nou met Warhol meegewerk tydens
   die 1960's.

   Tydens sy werk in die 1950's as 'n illustreerder vir advertensies, het
   Warhol assistente gebruik om sy produktiwiteit te verhoog. Alhoewel
   hierdie samewerking 'n kenmerkende (en omstrede) aspek van sy metodes
   deur sy loopbaan sou bly, was dit veral opmerklik in die 1960's. Een
   van Warhol se belangrikste medewerkers van hierdie periode was Gerard
   Malanga. Malanga het Warhol bygestaan in die produksie van
   sifdrukwerke, rolprente, beeldhouwerk en ander werke by die "Factory".
   Ander gereelde besoekers aan Warhol se "Factory" het Freddie Herko,
   Ondine, Ronald Tavel, Mary Woronov, Pietro Psaier, Billy Name en Brigid
   Berling in gesluit. Gedurende hierdie dekade het Warhol ook 'n aantal
   onkonvensionele aktrises touwys gemaak en aan hulle die titels
   "Supersterre" toegeken, waaronder Edie Sedgwick, Viva en Ultra Violet.
   Hierdie gereelde besoekers aan die Factory het ook aan Warhol se
   Factory-rolprente deelgeneem en sommige, soos Berlin, was tot Warhol se
   dood met hom bevriend. Belangrike figure in New York se ondergrondse
   rolprent- en kunswêreld (soos skrywer John Giorno en
   rolprentvervaardiger Jack Smith) het ook in Warhol se rolprente in die
   1960's verskyn, wat bygedra het tot die groot verskeidenheid kunstonele
   waaraan Warhol in hierdie periode deelgeneem het. Teen die einde van
   die dekade was Warhol self beroemd en het hy dikwels in koerante en
   tydskrifte langs ander Factory-lede soos Sedgwick verskyn.

   Warhol ontdek ook die latere invloedryke rock-groep "The Velvet
   Underground" en gaan saam met hulle op toer. Hy het ook die omslag vir
   hulle 1967-debuutalbum, The Velvet Underground and Nico, ontwerp.

[wysig] Skietvoorval

   Op 3 Junie 1968 het Valerie Solanas die kunskritikus en kurator, Mario
   Amaya, en Warhol by sy studio geskiet.

   Solanas het vroeër 'n groep genaamd die "Society for Cutting Up Men"
   (S.C.U.M.) gestig en die manifes van S.C.U.M geskryf, 'n radikale
   feministiese werk wat sedertdien 'n volgelingskap opgebou het, beide
   van diegene wat dit ernstig bejeën sowel as diegene wat dit snaaks
   vind. Solanas het in die 1968-rolprent, "I, A Man", verskyn. Vroeër op
   die dag van die aanval is Solanas die deur gewys nadat sy by die
   Factory opgedaag het, op soek na 'n draaiboek wat sy voorheen aan
   Warhol gegee het (die draaiboek was blykbaar verlê).^[2]

   Warhol was in die bors geraak en het 'n ernstige wond opgedoen. Hy het
   die insident skaars oorleef: dokters het sy borskas oopgemaak en sy
   hart masseer om die hart se beweging te help stimuleer. Warhol is
   ernstig verwond in die aanval en het die fisiese gevolge daarvan vir
   die res van sy lewe ervaar aangesien hy 'n korset moes dra om hom te
   ondersteun. Die skietvoorval het ook 'n ingrypende invloed op Warhol se
   lewe en kuns gehad.^[3]

   Tydens die voorval was Solanas die enigste lid van S.C.U.M.. Sy is 'n
   dag na die aanval gearresteer en het haar aksies probeer verduidelik
   deur te sê "Hy het te veel beheer oor my lewe." Ná die voorval het die
   aktiwiteite by die Factory heelwat meer gekontroleerd geraak en vir
   baie het hierdie gebeurtenis 'n einde aan die "Factory 60's"
   gebring.^[4]

[wysig] Die 1970's

   Andy Warhol (links) en Tennessee Williams (regs) tydens 'n praatjie op
   S.S. France / World Journal Tribune.
   Andy Warhol (links) en Tennessee Williams (regs) tydens 'n praatjie op
   S.S. France / World Journal Tribune.

   Warhol het gewoonlik gesosialiseer in Serendipity 3 en Studio 54,
   nagklubs in New York Stad. Hy is algemeen beskou as stil, skaam en as
   'n uiters oplettende waarnemer. Meer as een persoon het grappenderwys
   na hom verwys as "death warmed over." Hy het egter ook 'n reputasie
   gehad vir 'n skerp tong en is as manipulerend beskryf. Warhol se
   uiteenlopende persoonlikhede het daartoe aanleiding gegee dat sy
   vriende hom die bynaam gee van Drella ('n kombinasie van Dracula en
   Cinderella).

   Warhol het gereeld as vrywilliger uitgehelp by veilige huise vir
   haweloses in New York, veral gedurende die besiger tye van die jaar. Hy
   beskryf homself as 'n godsdienstige persoon, alhoewel hy nie deur die
   tradisionele godsdienstiges aanvaar word nie weens sy homoseksualiteit.
   Baie van sy latere werke bevat byna verskuilde godsdienstige temas of
   onderwerpe. Na sy dood is werke met godsdienstige temas tussen sy
   privaat dokumente gevind. Warhol het ook gedurende sy lewe gereeld die
   mis in die Rooms-Katolieke Kerk bygewoon.

   In vergelyking met die sukses en skandaal van Warhol se werk in die
   1960's was die 1970's 'n baie stiller dekade. In hierdie dekade het
   Warhol egter meer van 'n entrepreneur geword. Volgens Bob Colacello,
   het Warhol baie van sy tyd bestee om nuwe ryk kliënte te werf vir
   portretkommissies insluitende Mick Jagger, Brigitte Bardot en Michael
   Jackson. Hy stig ook Interview Magazine en publiseer The Philosophy of
   Andy Warhol (1975). In hierdie boek stel hy sy idees oor die aard van
   kuns as volg: "Die maak van geld is kuns, en om te werk is kuns en
   goeie besigheid is die beste kuns."

[wysig] Die 1980's

   "Ek is lief vir Los Angeles. Ek is lief vir Hollywood. Hulle is so
   pragtig. Alles is plastiek, maar ek is lief vir plastiek. Ek wil
   plasties wees."^[5]
   - Andy Warhol

   Warhol het 'n herlewing van finansiële en kritiese sukses gehad in die
   1980's. Dit was deels toe te skryf aan sy affiliasie en vriendskappe
   met 'n aantal produktiewe jonger kunstenaars wat die "bul-" of
   "stygmark" van '80's New York-kuns gedomineer het, soos: Julian
   Schnabel, David Salle en die sogenaamde Neo-Ekspressioniste, sowel as
   Francesco Clemente, Enzo Cucchi en lede van die
   Transavantguardia-beweging, wat teen die tyd invloedryk geword het. Van
   besonderse belang was Warhol se noue vriendskap met Jean-Michel
   Basquiat. Warhol het met Basquiat saamgewerk om 'n reeks werke te
   produseer.

   Warhol het ook 'n waardering vir die intense verleidelikheid van
   Hollywood gehad.

[wysig] Seksualiteit

   Baie mense dink aan Warhol as "aseksueel" of slegs 'n loervink. Hierdie
   nosies was deur lewensbeskrywers (soos Victor Bockris) ontluister, deur
   ander Factory-lede verken (soos Bob Colacello in sy boek Holy Terror:
   Andy Warhol Close Up) en bestudeer deur geleerdes soos die
   kunsgeskiedkundige, Richard Meyer (in sy boek, Outlaw Representation).
   Die mate waarin Warhol se seksualiteit sy werk beïnvloed het en sy
   verhouding met die kunswêreld gevorm het, bly 'n groot onderwerp in
   studies oor die kunstenaar. Warhol het self die kwessie geadresseer in
   onderhoude, in besprekings met sy tydgenote en sy publikasies (bv.
   Popism: The Warhol Sixties).

   Gedurende sy loopbaan het Warhol erotiese foto's en sketse van naak
   mans geskep. Baie van sy bekendste werke - portrette van Liza Minnelli,
   Judy Garland, Elizabeth Taylor; rolprente soos Blow Job, My Hustler en
   Lonesome Cowboys is beïnvloed deur ondergrondse gay kultuur of verken
   op 'n openlike manier die ingewikkeldheid van seksualiteit en begeerte.
   Baie van sy rolprente het hul première in gay bioskope gehad. Die
   eerste werke wat hy na 'n galery ingestuur het (in 'n strewe om sy
   loopbaan as kunstenaar te loods) was homo-erotiese tekeninge van
   manlike naakfigure. Die tekeninge was afgekeur omdat hulle te openlik
   gay was.^[6] In Popism onthou die kunstenaar 'n gesprek met die
   rolprentvervaardiger Emile de Antonio oor die moeilikheid wat Warhol
   ervaar het om sosiale aanvaarding te verkry van die destyds bekender
   gay kunstenare Jasper Johns en Robert Rauschenberg (hulle
   homoseksualiteit was in hierdie tyd egter nog nie geopenbaar nie).
   Warhol skryf dat De Antonio verduidelik het dat Warhol te "swierig" was
   en dat dit hulle ontstel het. In antwoord hier op het Warhol geskryf:
   "Daar was niks wat ek daarteen kon sê nie. Dit was al te waar. So ek
   het besluit dat ek bloot nie gaan omgee nie, want dit was al die dinge
   wat ek in elk geval nie wou verander nie, en wat ek nie gedink het ek
   'moet' verander nie ... Ander mense kon hulle houdings verander, maar
   nie ek nie."^[4] Tydens 'n beskouing van Warhol se lewe verwys baie na
   hierdie periode, die laat 1950's en vroeë 1960's, as 'n deurslaggewende
   oomblik in die ontwikkeling van sy persona. Sommige het voorgestel dat
   sy gereelde weiering om sy werke (of homself) te bespreek (soos die
   beperking van sy opmerkings tot "Uhm, nee" en "Uhm, ja") en die
   ontwikkeling van sy Popstyl afkomstig blyk te wees van die jare toe
   Warhol eers deur die binnekringe van New York se kunswêreld
   verontagsaam was.^[7]

[wysig] Geloofsoortuigings

   Warhol was 'n belydende Bisantynse Rite-Katoliek. Hy het dikwels as
   vrywilliger uitgehelp by toevlughuise vir haweloses, veral tydens
   besige tye van die jaar, en het homself as 'n gelowige persoon
   beskryf.^[8] Baie van sy latere werke bevat half weggesteekte
   godsdienstige temas of onderwerpe en 'n versameling werke met
   godsdienstige tema was postuum in sy boedel gevind.^[8] Warhol het ook
   reëlmatig die mis bygewoon en die priester by Warhol se kerk, St.
   Vincent's, het genoem dat die kunstenaar die kerk byna daagliks besoek
   het.^[8]

   Volgens Warhol se broer was die kunstenaar "regtig gelowig, maar hy wou
   nie dat mense moes weet nie, want dit was privaat. Ten spyte van die
   private karakter van sy geloof, het John Richardson tydens Warhol se
   lofrede sy geloof as toegewyd beskryf: "Tot my sekere kennis was hy
   verantwoordelik vir ten minste een bekering. Hy het aansienlike trots
   gehad in sy finansiering van sy nefie se studies vir die
   priesterdom."^[8]

[wysig] Dood

   Warhol se graf in St. John the Baptist Catholic Cemetery in
   Pennsylvanië.
   Warhol se graf in St. John the Baptist Catholic Cemetery in
   Pennsylvanië.

   Warhol sterf op vroeg die oggend op 22 Februarie 1987 in New York Stad
   aan 'n hartaanval, terwyl hy aan't herstel was na 'n roetine
   galblaasoperasie. Hy was 58 jaar oud. Warhol was bang vir hospitale en
   het nie graag dokters gaan besoek nie. Hy het dus nagelaat om die
   kroniese galblaasprobleme betyds te laat ondersoek. Warhol se advokate
   het die hospitaal, New York Hospital, gedagvaar vir nalatigheid: hulle
   beweer dat die hospitaalpersoneel Warhol se toestand nie goed genoeg
   gemonitor het nie en dat hulle hom te veel vloeistowwe gegee het na sy
   operasie, wat tot 'n noodlottige geval van watervergiftiging gelei het.

   Warhol se liggaam was deur sy broers terug na Pittsburgh geneem. Hy is
   begrawe in die St. John the Baptist Catholic Cemetery in Bethel Park,
   Pennsilvanië, suid van Pittsburgh. Sy graf is langs die van sy ouers.
   Mede kunstenaar Yoko Ono was onder die sprekers tydens sy
   begrafnisdiens.
   Die Royal Scottish Academy in Edinburg, Skotland, het 'n Andy
   Warhol-uitstalling aangebied met die twintigste herdenking van Warhol
   se dood. Die pilare aan die voorkant is as Campbell-sopblikkies
   versier.
   Die Royal Scottish Academy in Edinburg, Skotland, het 'n Andy
   Warhol-uitstalling aangebied met die twintigste herdenking van Warhol
   se dood. Die pilare aan die voorkant is as Campbell-sopblikkies
   versier.

   Warhol het soveel besittings gehad dat dit Sotheby afslaers nege dae
   geneem het om sy eiendom te verkoop na sy dood. Die vendusie het 'n
   totale inkomste van oor die VSA$20 miljoen gegenereer.

   Op die twintigste herdenking van sy dood het die Gershwin Hotel in New
   York 'n weeklange reeks geleenthede aangebied, ter nagedagtenis aan
   Warhol se kuns en sy supersterre. Daar was 'n toekenningseremonie, 'n
   modeskou en die musiekgroep Blondie het tydens die sluitingspartytjie
   opgetree. Op dieselfde tyd het die Carrozzini von Buhler Galery, ook in
   New York, 'n uitstalling gehad met die titel Andy Warhol: In His Wake.
   Die uitstalling het die kuns van Warhol se supersterre Ultra Violet,
   Billy Name, Taylor Mead en Ivy Nicholson vertoon, asook 'n versameling
   kunswerke deur 'n jonger generasie kunstenaars wat deur Warhol
   geïnspireer was. Een interaktiewe beeldhouwerk in die uitstalling, The
   Great Warhola (deur Cynthia von Buhler) het Warhol uitgebeeld as 'n
   winkelarkade-waarsêermasjien. Die galery was vervorm om soos Warhol se
   silwer "factory" te lyk. Die rolprent Factory Girl, oor die lewe van
   Edie Sedgwick, was ook 'n week voor dié herdenking van Warhol se dood
   uitgereik.

[wysig] Werke

[wysig] Skilderye

   Teen die begin van die 1960's was Warhol 'n baie suksesvolle
   kommersiële illustreerder. Sy gedetailleerde en elegante tekening vir
   I. Miller-skoene was besonders gewild. Hierdie illustrasies het
   hoofsaaklik bestaan uit gekladde inktekeninge (of "monodrukwerke"), 'n
   tegniek wat hy in baie van sy vroeë kuns gebruik het. Baie kunstenaars
   het in hierdie periode kommersiële kuns beoefen, maar hulle het dit in
   die stilligheid gedoen. Warhol was egter so suksesvol dat sy profiel as
   illustreerder sy pogings om as 'n ernstige kunstenaar gesien te word,
   blyk te ondermyn het.

   In die vroeë 1960's het Warhol probeer om sommige van sy tekeninge, wat
   van hierdie kladtegniek gebruik maak, in 'n uitstalling te vertoon,
   maar was deur die galery afgekeur. Hy het die verhouding tussen sy
   kommersiële werk en die res van sy kuns heroorweeg, en, in plaas
   daarvan om hierdie dele van sy werk as teenoorgesteldes te beskou, het
   hy hulle saamgesmelt en begin om kommersiële kultuur en popkultuur meer
   uitdruklik as onderwerp vir sy kunswerke te gebruik.
   "Victor... was Andy se spookpisser op die Oksidasies. Hy sou na die
   Factory kom om te urineer op die doeke wat reeds met 'n koperbaseerde
   grondverf voorberei was deur Andy of Ronnie Cutron, wat 'n tweede
   spookpisser was, wie Andy baie waardeer het, hy het gesê dat die
   vitamine B wat Ronnie geneem het 'n baie mooier kleur gegee het wanneer
   die suur in die urine die koper groen gekleur het. Het Andy ooit sy eie
   urine gebruik? My dagboek wys dat, toe hy die eerste in die reeks begin
   het, in Desember 1977, hy dit wel gebruik het, en daar was baie ander:
   seuns wat vir middagete gekom het en te veel wyn gedrink het en gedink
   het dis snaaks, of gevlei gevoel het om gevra te word om Andy te help
   'verf'. Andy het altyd 'n klein huppel in sy stap gehad soos hy hulle
   na sy studio gelei het..."^[9]
   Bob Colacello: Holy Terror - Andy Warhol Close Up

   Popkuns was 'n eksperimentele vorm wat selfstandig deur verskeie
   kunstenaars aangeneem was: sommige van hierdie baanbrekers, soos Roy
   Lichtenstein, se name sou later sinoniem met die beweging word. Warhol,
   wat later as die "Pous van Pop" bekend sou staan, het ook hierdie nuwe
   styl verken, waarin gewilde onderwerpe deel van die kunstenaar se palet
   kon vorm. Sy vroeë skildery het beelde uit strokiesprente en
   advertensies geneem, wat Warhol met druppende verf geskep het. Hierdie
   verfdruppels het die styl van suksesvolle abstrakte ekspressioniste
   nageboots. Warhol het later egter gestreef om alle spore van die
   kunstenaar se aandeel in die produksie van sy skilderye te verwyder.

   Vir Warhol was die definiëring van sy onderwerp deel van die
   definiëring van sy nis. Tekenprente was reeds deur Lichtenstein
   gebruik, Jasper Johns het reeds tipografie as sy kenmerk gebruik, en so
   voorts; Warhol wou 'n kenmerkende onderwerp hê. Sy vriende het
   voorgestel dat hy die dinge skilder wat hy die meeste lief het. Sy
   kenmerkende manier om alles letterlik op te neem het beteken dat hy,
   vir sy eerste belangrike kunsuitstalling, sy beroemde blikkies
   Campbell-sop geverf het. Volgens Warhol het hy hierdie sop as middagete
   vir die grootste deel van sy lewe geniet.

   Hy was mal oor beroemde persone, so het hulle ook geverf. Vanuit
   hierdie beginpunt het hy sy latere styl ontwikkel en sy idees vir
   onderwerpe. In plaas daarvan om 'n kenmerkende onderwerp te hê, soos hy
   oorspronklik beplan het, het hy meer en meer 'n kenmerkende styl
   ontwikkel, deur stadigaan die spore van sy handewerk uit die
   kunssinnige proses te verwyder. Warhol het gereeld sifdrukking gebruik
   en sy latere tekeninge was vanaf skyfie-afbeeldings nagetrek. Hy het
   ontwikkel vanaf 'n skilder tot 'n ontwerper van skilderye. Op die kruin
   van sy beroemdheid as skilder het Warhol verskeie assistente gehad wat
   sy sifdrukkopieë geskep het en sy instruksies gevolg het om
   verskillende weergawes en variasies te skep.

   Warhol het beide komiese en ernstige werke geskep: sy onderwerp kon 'n
   sop of 'n elektriese stoel wees. Hy het dieselfde tegnieke bly gebruik
   (sifdrukkings, in reekse herhaal) en het dikwels met baie heldere
   kleure geverf, of dit nou bekende persone was, of alledaagse voorwerpe
   of beelde van selfmoord, karongelukke en rampe (as deel van 'n 162-1963
   reeks getiteld Death and Disaster). Die Death and Disaster-skilderye
   (soos die Red Car Crash, Purple Jumping Man en Orange Disaster) het
   persoonlike tragedies in publieke spektakels verander en die gebruik
   van ramptonele in die destyds ontwikkelende massa media aangekondig.

   Die bindende element in Warhol se werk is sy uitdrukkinglose styl:
   sonder kunssinnige of persoonlike aanstellery. Dié styl was dikwels
   weerspieël in Warhol se eie houding: hy het hom gereeld "dom" gehou in
   gesprekke met die media en geweier om sy werke te verduidelik.

   Warhol se werk as 'n Popkunstenaar het altyd konseptuele aspekte gehad.
   Sy reeks doen-dit-self-skilderye en -inkkladblaaie was bedoel as
   kommentaar oor wat kuns is en wat dit kan wees uit 'n
   Popkunsperspektief. Sy koeimuurpapier (letterlik muurpapier met 'n
   koeimotief) en sy redoksskildery (doeke wat met koperverf voorberei is
   en dan met urine geöksideer was) is ook noemenswaardig in hierdie
   konteks. Ook belangrik is die manier waarop hierdie werke (en die
   manier waarop hulle voorberei is) die atmosfeer in Warhol se New Yorkse
   "Factory" weerspieël het.

[wysig] Rolprente

   Warhol het met 'n wye verskeidenheid media geëksperimenteer:
   skilderkuns, fotografie, tekenkuns en beeldhouwerk. Hy was ook 'n hoogs
   produktiewe rolprentvervaardiger. Tussen 1963 en 1968 het hy meer as 60
   rolprente gemaak. Een van sy bekendste rolprente, Sleep, monitor die
   digter John Giorno vir ses ure, terwyl hy slaap. Die 35-minute
   rolprent, Blow Job, is 'n aanhoudende skoot van die gesig van Deveren
   Bookwalter wat kwansuis orale seks van die rolprentvervaardiger Willard
   Maas ontvang, alhoewel die kamera nooit na benede draai om te wys wat
   gebeur nie. 'n Ander rolprent, Empire, bestaan uit agt ure
   filmmateriaal van die Empire State-gebou in New York Stad tydens
   sonsondergang. 'n Ander 45-minute rolprent, Eat, wys 'n man wat
   sampioene eet vir 45 minute.

   Batman Dracula is 'n 1964-rolprent wat deur Warhol geproduseer en
   geregisseer was sonder die toestemming van DC Comics. Dit was slegs by
   sy kunsuitstallings vertoon. Warhol was 'n aanhanger van die
   Batman-reeks en sy rolprent was 'n eerbetoning aan die reeks. Dit word
   ook beskou as die eerste verskyning van 'n blatant oordrewe,
   kitscherige Batman. Daar was geglo dat die rolprent verlore was, maar
   tonele daaruit was onlangs in die 2006-dokumentêre rolprent, Jack Smith
   and the Destruction of Atlantis, getoon. Dié rolprent handel oor die
   rolprentvervaardiger Jack Smith, wat 'n groot invloed op Warhol se eie
   rolprente gehad het. Smith verskyn ook self in die rolprent Camp.

   Warhol se 1965-rolprent, Vinyl, is 'n verwerking van Anthony Burgess se
   gewilde roman, A Clockwork Orange. Ander rolprente wys geïmproviseerde
   ontmoetings tussen Factory-lede soos Brigid Berlin, Viva, Edie
   Sedgwick, Candy Darling, Holly Woodlawn, Ondine, Nico en Jackie Curtis.

   Sy gewildste en krities suksesvolste rolprent was Chelsea Girls uit
   1966. Die rolprent was hoogs innoverend, siende dat dit bestaan het uit
   twee 16mm films wat terselfdertyd geprojekteer was, met twee
   verskillende verhale wat in tandem vertoon was. Uit die kraam van die
   filmoperateur sou die klank met tye harder gestel word vir een film, om
   die verhaal te beklemtoon, en sagter gestel word vir die ander. Die
   vermenigvuldiging van beelde het Warhol se sifdrukwerke van die vroeë
   sestigerjare herroep. Die invloed van die rolprent se gesplitste skerm
   en dubbel-verhalende styl kan gesien word in moderne werke soos Mike
   Figgis se rolprent Timecode en selfs, indirek, in gewilde reekse soos
   die vroeë seisoene van die televisiereeks 24.

   Ander belangrike rolprente sluit in Bike Boy, My Hustler en Lonesome
   Cowboys, 'n wellustige skyn-Wilde Weste-prent. Hierdie rolprente en
   ander titels dokumenteer die gay ondergrondse kultuur van die tyd en
   bly 'n prominente deel van studies oor seksualiteit en kuns.^[10]
   Warhol se laaste rolprent as regisseur was Blue Movie, waarin Warhol se
   superster, Viva, geslagsgemeenskap hê en rond speel met 'n man vir 33
   minute van die rolprent se speeltyd. Die rolprent was in die tyd
   skandalig vir sy reguit benadering van 'n seksuele daad. Die aktrise,
   Viva, het vir baie jaar geweier dat die rolprent vertoon word. Die was
   in 2005 vir die eerste keer in meer as dertig jaar aan die publiek in
   New York vertoon.

   Na die skietvoorval op 3 Junie 1968 het 'n afgesonderde Warhol sy
   persoonlike betrokkenheid in rolprentvervaardiging laat vaar. Sy
   volgeling en assistent-regisseur, Paul Morrissey, het sy take as
   rolprentvervaardiger vir die Factory-lui oorgeneem en rolprente wat die
   Warhol-naam dra was van toe af meer gemik op die hoofstroom en meer
   verhalende, uitbuitende ("exploitation") B-films, soos Flesh, Trash en
   Heat. Al hierdie rolprente, insluitende die latere Blood for Dracula en
   Andy Warhol's Frankenstein was baie meer op die hoofstroom gemik as
   enige iets wat Warhol as regisseur self aangepak het.

   In 'n poging om die sukses van hierdie Warhol-getitelde,
   Morrissey-geregisseerde rolprente te verseker, was die uitreiking en
   vertoning van Warhol se vroeër avant-garde rolprente stopgesit teen
   1972.

   'n Ander rolprent wat impak as 'n "Warhol"-rolprent gemaak het, was
   Andy Warhol's Bad. Die regisseur van die rolprent was Jed Johnson en
   het Carroll Baker, Susan Blond en 'n jong Perry King in die hoofrolle
   gehad.

[wysig] Filmografie

     * Sleep (1963)
     * Andy Warhol Films Jack Smith Filming Normal Love (1963)
     * Sarah-Soap (1963)
     * Denis Deegan (1963)
     * Kiss (1963)
     * Naomi and Rufus Kiss (1964)
     * Rollerskate/Dance Movie (1963)
     * Jill and Freddy Dancing (1963)
     * Elvis at Ferus (1963)
     * Taylor and Me (1963)
     * Tarzan and Jane Regained... Sort of (1963)
     * Duchamp Opening (1963)
     * Salome and Delilah (1963)
     * Haircut No. 1 (1963)
     * Haircut No. 2 (1963)
     * Haircut No. 3 (1963)
     * Henry in Bathroom (1963)
     * Taylor and John (1963)
     * Bob Indiana, Etc. (1963)
     * Billy Klüver (1963)
     * John Washing (1963)
     * Naomi and John, F U to steele (1963)
     * Screen Test (1964-66)
     * Jill Johnston Dancing (1964)
     * Shoulder (1964)
     * Eat (1964)
     * Dinner At Daley's (1964)
     * Soap Opera aka The Lester Persky Story (1964)
     * Batman Dracula (1964)
     * Three (1964)
     * Jane and Darius (1964)
     * Couch (1964)
     * Empire (1964)
     * Henry Geldzahler (1964)
     * Taylor Mead's Ass (1964)
     * Six Months (1964)
     * Mario Banana (1964)
     * Harlot (1964)
     * Mario Montez Dances (1964)
     * Isabel Wrist (1964)
     * Imu and Son (1964)
     * Allen (1964)
     * Philip and Gerard (1964)
     * 13 Most Beautiful Women (1964)
     * 13 Most Beautiful Boys (1964)
     * 50 Fantastics and 50 Personalities (1964-66)
     * Pause (1964)
     * Messy Lives (1964)
     * Lips (1964)

     * Apple (1964)
     * The End of Dawn (1964)
     * John and Ivy (1965)
     * Screen Test #1 (1965)
     * Screen Test #2 (1965)
     * The Life of Juanita Castro (1965)
     * Drink aka Drunk (1965)
     * Suicide aka Screen Test #3 (1965)
     * Horse (1965)
     * Vinyl (1965)
     * Bitch (1965)
     * Poor Little Rich Girl (1965)
     * Face (1965)
     * Restaurant (1965)
     * Kitchen (1965)
     * Afternoon (1965)
     * Beauty No. 1 (1965)
     * Beauty No. 2 (1965)
     * Space (1965)
     * Factory Diaries (1965)
     * Outer and Inner Space (1965)
     * Prison (1965)
     * The Fugs and The Holy Modal Rounders (1965)
     * Paul Swan (1965)
     * My Hustler (1965)
     * My Hustler II (1965)
     * Camp (1965)
     * More Milk, Yvette, ook bekend as Lana Turner (1965)
     * Lupe (1965)
     * The Closet (1965)
     * Ari and Mario (1966)
     * 3 Min. Mary Might (1966)
     * Eating Too Fast, ook bekend as Blow Job #2 (1966)
     * The Velvet Underground and Nico: A Symphony of Sound (1966)
     * Hedy (1966)
     * Rick (1966, nie uitgereik nie)
     * Withering Heights (1966, nie uitgereik nie)
     * Paraphernalia (1966)
     * Whips (1966)
     * Salvador Dalí (1966)
     * The Beard (1966)
     * Superboy (1966)
     * Patrick (1966, nie uitgereik nie)
     * Chelsea Girls (1966)
     * Bufferin ook bekend as Gerard Malanga Reads Poetry (1966)
     * Bufferin Commercial (1966)
     * Susan-Space (1966)
     * The Velvet Underground Tarot Cards (1966)
     * Nico/Antoine (1966)

     * Marcel Duchamp (1966)
     * Dentist: Nico (1966)
     * Ivy (1966)
     * Denis (1966)
     * Ivy and Denis I (1966)
     * Ivy and Denis II (1966)
     * Tiger Hop (1966)
     * The Andy Warhol Story (1966)
     * Since, ook bekend as The Kennedy Assassination (1966)
     * The Bob Dylan Story (1966)
     * Mrs. Warhol, ook bekend as The George Hamilton Story (1966)
     * Kiss the Boot (1966)
     * Nancy Fish and Rodney (1966)
     * Courtroom (1966)
     * Jail (1966)
     * Alien in Jail (1966)
     * A Christmas Carol (1966)
     * ****, ook bekend as Four Stars of The 25 Hour Movie of The 24 Hour
       Movie (1966)
     * Imitation of Christ (1967)
     * Ed Hood (1967)
     * Donyale Luna (1967)
     * I, a Man (1967)
     * The Loves of Ondine (1967)
     * Bike Boy (1967)
     * Tub Girls (1967)
     * The Nude Restaurant (1967)
     * Construction-Destruction-Construction (1967)
     * Sunset (1967)
     * Withering Sighs (1967)
     * Vibrations (1967)
     * Lonesome Cowboys (1968)
     * San Diego Surf (1968)
     * Flesh (1968)
     * Blue Movie (1969)
     * Trash (1969)
     * Women in Revolt, ook bekend as P.I.G.S (1970-71)
     * L'Amour, ook bekend as Beauties (1970)
     * Heat (1972)
     * Factory Diaries (1971-78)
     * Water (1971)
     * Flesh for Frankenstein, ook bekend as Andy Warhol's Frankenstein
       (1973)
     * Blood for Dracula, ook bekend as Andy Warhol's Dracula (1974)
     * Vivian's Girls (1973)
     * Phoney, ook bekend as Phonies (geen datum)
     * Nothing Special footage (1975)
     * Fight (1975)
     * Andy Warhol's Bad (1976)

[wysig] Musiek

   Lou Reed, voorsanger van die groep, The Velvet Underground, se
   onderonsies met Warhol het gelei tot Warhol se onttrekking van die
   groep. Reed het egter in 1990 die musiekalbum Songs for Drella
   uitgereik, waarop Warhol om verskoning vra. ("Drella" was 'n bynaam vir
   Warhol.
   Lou Reed, voorsanger van die groep, The Velvet Underground, se
   onderonsies met Warhol het gelei tot Warhol se onttrekking van die
   groep. Reed het egter in 1990 die musiekalbum Songs for Drella
   uitgereik, waarop Warhol om verskoning vra. ("Drella" was 'n bynaam vir
   Warhol.

   In die middel van die sestigerjare het Warhol die musiekgroep, The
   Velvet Underground aangeneem en hulle 'n sleutelelement in die
   Exploding Plastic Inevitable-multimedia kunsfees gehad, wat Warhol
   tussen 1966 en 1967 aangebied het. Die kunsfees het opvoerings deur die
   groep ingesluit, sowel as vertonings van Warhol se rolprente en
   dansvertonings en ander opvoerings deur lede van die Factory. Warhol
   het saam met Paul Morrissey as die groep se bestuurder opgetree en hy
   het hulle ook aan die Duitse sangeres Nico voorgestel; sy sou later
   saam met die groep optree op versoek van Warhol. In 1966 was hy die
   "produksieleier" van hulle eerste album, The Velvet Underground and
   Nico. Hy het ook die omslagkuns vir die album verskaf. Sy eintlike
   betrokkenheid by die produksie van die album was egter beperk tot die
   finansiering vir studio tyd. Na die groep se eerste album het Warhol en
   die groep se leier, Lou Reed, oneens geraak oor die rigting wat die
   groep sou inslaan en die kontak tussen hulle het vervaag.

   In 1990 het Reed die album Songs for Drella opgeneem saam met mede
   Underground-lid, John Cale. "Drella" was 'n naam uit die Factory-era:
   'n mengnaam uit Dracula en Cinderella wat aan Warhol gegee was. Op die
   album vra Reed om verskoning en berus hy hom by sy deel in hul konflik.

   Warhol het baie albumomslae vir verskeie kunstenare ontwerp, beginnende
   met die fotografiese omslag vir John Wallowitch se debuutalbum, This is
   John Wallowitch!!!' (1964). Warhol het ook die omslagkuns vir twee van
   die Rolling Stones se albums ontwerp: Sticky Fingers (1971) en Love You
   Live (1977). In 1975 het Warhol 'n opdrag onderneem om 'n aantal
   portrette van die voorsanger van die groep, Mick Jagger, te maak.

   Hy het ook vriendskappe met baie musikante gesluit, insluitende Bob
   Dylan, Deborah Harry en John Lennon. Die omslag vir Lennon se
   1986-album, Menlove Ave. (postuum uitgereik) was deur Warhol ontwerp.
   Warhol het ook as 'n kroegman verskyn in die musiekvideo Hello Again
   van die musiekgroep The Cars, asook in die musiekvideo vir "Misfit" van
   die groep Curiosity Killed The Cat. Beide hierdie videos, en 'n aantal
   ander, was deur die Warhol se videoproduksiemaatskappy geproduseer.

   Warhol het 'n sterk invloed gehad op David Bowie en die new wave- en
   punkrockgroep, Devo. Bowie het 'n liedjie getiteld "Andy Warhol"
   opgeneem vir sy 1971-album, Hunky Dory. Lou Reed het die liedjie
   "Andy's Chest" geskryf wat gehandel het oor Valerie Solanas, die vrou
   wat Warhol in 1969 in die bors geskiet het. Reed het die liedjie saam
   met die Velvet Underground opgeneem, maar dit was eers in 1985 amptelik
   uitgereik op die album VU. Hy het egter 'n ander weergawe van die
   liedjie vir sy 1972-solo album, Transformer opgeneem (David Bowie en
   Mick Ronson was die produsente van die album).

[wysig] Boeke en ander publikasies

   Sedert die vroeë 1950's het Warhol verskeie ongebinde portfolio's van
   sy werke uitgegee.

   Die eerste van verskeie gebinde, self-gepubliseerde boeke deur Warhol
   was 25 Cats Name Sam and One Blue Pussy, wat in 1954 deur Seymour
   Berlin uitgegee was met Warhol se gekladte lyntegnieke vir die
   litografe. Die oorspronklike weergawe was tot 190 beperk en was
   genommer en met die hand ingekleur. Meeste van hierdie was geskende
   deur Warhol aan sy vriende en kliënte gegee. Die 4de kopie, met die
   inskrywing "Jerry" op die voorste omslag; die kopie was aan Geraldine
   Stutz gegee, wat op die tyd by I. Miller skoene werksaam was. Later het
   Stutz die president van die vrouenswinkelketting, Henri Bendel, en hoof
   van Panache Press geword. Terwyl sy hierdie posisies bkelee het, het sy
   in 1981 haar kopie gebruik om dupliate te druk.^[11] Haar boedel het
   later die oorspronklike kopie aan die vendusiehuis, Doyle New York,
   oorgelewer, waar dit in Mei 2006 vir VS$35 000 verkoop het.^[12]

   Ander self-gepubliseerde boeke deur Warhol sluit in Gold Book, Wild
   Raspberries en Holy Cats.

   Warhol het later 'n aantal boeke ge"skryf" wat kommersieel beskikbaar
   gestel is.
     * a, A Novel (1968, ISBN 0-8021-3553-6) is 'n letterlike afksrywing -
       insluitende spelfoute en foneties geskrewe agtergrond geraas en
       gemompel - van oudio-opnames van die aktrise Ondine en 'n aantal
       van Warhol se vriende wat gesellig verkeer by die Factory.
     * The Philosophy of Andy Warhol (From A to B & Back Again) (1975,
       ISBN 0-15-671720-4); volgens Pat Hackett se inleiding tot The Andy
       Warhol Diaries, het Hackett die afskrywings en teks vir die boek
       gebaseer op daaglikse telefoongesprekke; somtyds (terwyl Warhol op
       reis was) het sy oudiokassette gebruik wat Warhol aan haar gegee
       het. Die kassette het gesprekke met die kunstenares en
       Warhol-superster Brigid Berlin bevat, asook die voormalige
       redakteur van die tydskrif Interview, Bob Colacello.
     * Popism: The Warhol Sixties (1980, ISBN 0-15-672960-1), geskryf deur
       Warhol en Pat Hackett. Die boek is 'n terugblik oor die jare sestig
       en die rol van popkuns.
     * The Andy Warhol Diaries (1989, ISBN 0-446-39138-7, redigering deur
       Pat Hackett) is 'n geredigeerde dagboek wat aan Hackett gedikteer
       was tydens daaglikse telefoongesprekke met Warhol. Warhol het
       hierdie telefoniese dagboek begin om rekening te hou met sy
       onkostes na sy boeke geouditeer was. Dit het egter gou ontwikkel om
       ook persoonlike en kulturele waarnemings in te sluit.

   Warhol het die modetydskrif Interview gestig wat vandag steeds
   gepubliseer word.

[wysig] Ander media

   Alhoewel Andy Warhol bekendheid verwerf het met sy skilderye en
   rolprente, was hy ook die outeur van werke in verskillende ander media.
   "Ek sal eerder 'n rok koop en dit aan die muur hang, as 'n skildery."
   - Andy Warhol
     * Tekeninge: Warhol het sy loopbaan begin met kommersiële
       illustrasies in gekladte-ink-styl vir tydskrifte en pakhuise. Sy
       prente van skoene is die bekendste. Sommige van sy tekeninge was in
       klein boekies gepubliseer, soos Yum, Yum, Yum (oor kos), Ho, Ho, Ho
       (oor Kersfees) en Shoes, Shoes, Shoes. Sy mees aangeslane boek is
       moontlik The Gold Book: 'n versameling persoonlike tekeninge van
       jong mans. Die boek verkry sy naam van die bladgoud waarmee die
       bladsye in die boek versier is.
     * Beeldende kuns: Warhol se bekendste beeldhouwerk is moontlik sy
       Brillo Boxes sifgedrukte brons replika van Brillo-seepdose. And
       bekende werke sluit die Silver Clouds in: helium-gevulde, silwer
       kussingvormige balonne.
     * Oudio: Op 'n stadium het Warhol 'n draagbare bandopnemer oral met
       hom saamgeneem en almal se uitinge opgeneem. Hy het na die opnemer
       as sy "vrou" verwys. Sommige van hierdie opnames was die basis vir
       sy letterkundige werk. Een van Warhol se ander oudiowerke was sy
       Invisible Sculpture: a vertoning waarin alarms sou af gaan sodra 'n
       persoon die kamer binnegekom het. Sy samewerking met die musikante
       van The Velvet Underground het gedui op sy begeerte om 'n
       musiekprodusent te word.
     * Tydkapsules: Deur sy lewe het Warhol baie van sy briewe gespaar,
       asook artikels oor hom en diegene waarin hy belang gestel het en
       verskeie ander items (van kos tot gay pornografie). Baie van
       hierdie items was in dose geplaas en genommer. Die Warhol Museum
       huisves tans die dosyne dose wat op hierdie manier deur Warhol
       geskep is en is besig op hulle oop te maak en te sorteer. Met die
       ingang van 2007 was daar steeds dose wat nog nie oopgemaak was nie.

   Hierdie BMW M1 wat deur Warhol geverf was, was tydens 'n 24-uur wedren
   by Le Mans in 1979 gebruik.
   Hierdie BMW M1 wat deur Warhol geverf was, was tydens 'n 24-uur wedren
   by Le Mans in 1979 gebruik.
     * Televisie: Warhol het 'n idee vir 'n televisieprogram gehad wat The
       Nothing Special sou heet. Dit sou handel oor sy gunsteling
       onderwerp: niks. Hy het later in sy loopbaan twee
       kabeltelevisieprogramme geskep: Andy Warhol's TV (in 1982) en Andy
       Warhol's Fifteen Minutes (in 1986 vir MTV). Hy het ook gasrolle in
       ander programme gehad, insluitende 'n rol as homself in The Love
       Boat. Hy was ook die produsent vir 'n televisie advertensie vir
       Shrafft-restaurante in New York, vir 'n roomys getiteld
       "Underground Sundae".
     * Mode: Warhol het eens gesê: "Ek sal eerder 'n rok koop en dit aan
       die muur hang, as 'n skildery."^[13] Een van sy bekendste
       Supersterre, Edie Sedgwick, het daarna gestreef om 'n
       mode-ontwerpster te word en hy was ook bevriend met Halston, een
       van die ikoniese mode-ontwerpers van die sewentigerjare. Warhol se
       eie werk in die modewêreld sluit sifgedrukte rokke in, 'n kort
       tweede loopbaan as 'n loopgangmodel en boeke oor mode. Sommige van
       sy skildery het ook mode (veral skoene) as onderwerp gehad.
     * Vertoonkuns: Warhol en sy vriende het gebeurtenisse aangebied:
       multimedia toneelvertonings tydens partytjies. Die vertoning het
       ingesluit (onder andere) musiek, rolprente, skyfievertonings en die
       digter Gerard Malanga in 'n S&M uitrusting en 'n sweep. Die
       kunsfees, Exploding Plastic Inevitable, is die hoogtepunt in
       hierdie afdeling van sy werk.
     * Fotografie: Vir sy sifdrukwerke het Warhol foto's geneem (of laat
       neem deur sy vriende en assistente). Hierdie foto's was meesal
       geneem deur 'n spesifieke Polaroid-kamera wat spesiaal deur
       Polaroid in produksie gehou is vir Warhol se gebruik. Die
       fotografiese benadering aan sy skilderwerk en sy fotografiese styl
       het 'n groot invloed op kunssinnige fotografie gehad. Warhol was 'n
       bekwame fotograaf en het 'n reuse aantal foto's geneem van
       besoekers aan die Factory.
     * Rekenaar: Warhol het Amiga-rekenaars gebruik om digitale kuns te
       skep.

[wysig] Vervaardiger en produk

   Warhol het die idee van kunstenaar wees op baie maniere verfyn en
   uitgebrei. Hy het dikwels die rol van vervaardiger, eerder as skepper,
   aangeneem; dit is nie slegs waar rakende sy werk as skilder nie (hy het
   assistente gehad wat baie van sy take as vervaardiger van skilderye
   gedoen het), maar ook waar omtrent sy rolprentvervaardiging en
   kommersiële ondernemings. Hy het daarvan gehou om 'n idee te kry en dan
   toesig te hou oor die uitvoering daarvan. Soos hy aan hierdie element
   van sy werk geskaaf het, het die Factory ontwikkel uit 'n ateljee tot
   'n kantoor. Hy het die publieke gesig van 'n maatskappy en handelsnaam
   geword.

   Hy het die skinderblad, Interview, gestig: die tydskrif was 'n platform
   vir bekende persone wat hy goedgekeur het en 'n besigheid wat deur sy
   vriende beman was. Hy het aan al sy boeke met ander mense saamgewerk.
   Hy het die jong skilder Jean-Michel Basquiat en die musiekgrop, The
   Velvel Underground, aangeneem en aan die publiek voorgestel as sy
   nuutste belangstelling en met hulle saamgewerk aan "produkte". Hy het
   verbruikersprodukte aanbeveel, in advertensies verskyn en dikwels in
   gasrolle (as homself) verskyn in televisieprogramme en rolprente
   (byvoorbeeld Love Boat, Saturday Night Live en die Richard
   Pryor-rolprent, Dynamite Chicken).

   In hierdie sin was Warhol 'n aanhanger van "kunsbesigheid" en
   "besigheidskuns": in die boek, The Philosophy of Andy Warhol from A to
   B and Back Again, het hy uitgebreid oor sy belangstelling in kuns as 'n
   besigheid geskryf. Dit was 'n radikale nuwe standput, siende dat
   kunstenaars gewoonlik teen die handelsgees was. Warhol en ander
   popkunstenaars het die kunstenaar se posisie herdefinieer as
   professioneel, kommersieel en gewild. Warhol het dit bereik deur
   metodes, beelde en talente te gebruik wat vir almal beskikbaar was. Op
   hierdie manier het Popkuns bygedra tot 'n filosofiese en praktiese
   opneming van kuns in popkultuur en die samelewing en kuns as 'n produk
   van die samelewing aan te bied.

[wysig] Museums

   Die Andy Warhol-museum in Pittsburgh in die VSA.
   Die Andy Warhol-museum in Pittsburgh in die VSA.

   Daar is twee museums wat aan Andy Warhol toegwy is. Die Andy
   Warhol-museum, een van die Carnegie Museums in Pittsburgh, is geleë by
   Sanduskystraat 117 in Pittsburgh, Pennsilvanië. Dit is die grootste
   Amerikaanse museum wat aan 'n enkele kunstenaar toegewy is en bevat
   meer as 12 000 werke deur die kunstenaar self.

   Die ander musem is die Andy Warhol-museum van Moderne Kuns (Slowaaks:
   Múzeum Andyho Warhola Medzilaborce) wat in 1991 gestig is deur Andy se
   broer, John Warhola, die Slowaakse Departement van Kultuur en die
   Warhol-stigting in New York. Dit is geleë in die klein dorpie
   Medzilaborce, Slowakye. Andy se ouers was 15 km vanaf hierdie dorpie
   gebore in 'n ander klein dorpie, Miková. Die museum huisves verskeie
   oorspronklike werke wat hoofsaaklik deur die Andy Warhol-stigting
   geskenk is, asook 'n aantal persoonlike items wat deur Andy se
   familielede geskenk is.

[wysig] Rolprente oor Warhol

   Andy Warhol word deur Crispin Glover uitgebeeld in Oliver Stone se
   1991-rolprent, The Doors. Hy word ook gespeel deur David Bowie in die
   rolprent, Basquiat, deur Julian Schnabel. In die 1996-rolprent, I Shot
   Andy Warhol, deur Mary Harron, word Warhol deur die akteur Jared Harris
   uitgebeeld. Akteur Mark Bringleson het 'n kamee as Warhol in die
   rolprent Austin Power: Internation Man of Mystery. Baie rolprente deur
   Jonas Mekas bevat uittreksels uit Warhol se lewe wat op film vasgevang
   is, (bv. Super 8 films en Scenes From The Life Of Andy Warhol). Sean
   Gregory Sullivan het Warhol vertolk in die 1998-rolprent 54. Die mees
   onlangse akteur wat die kunstenaar vertolk het, is die Guy Pearce, in
   die 2007-rolprent, Factory Girl.

   Andy Warhol: A Documentary Film is 'n vier uur-lange dokumentêre
   rolprent deur Ric Burns. 'n Dokumentêre program, Absolut Warhol (2001)
   deur Stanislaw Mucha, wys Warhol se familietuiste en -dorp in Slowakye.

   Gus Van Sant het 'n rolprent oor Warhol se lewe beplan, met River
   Phoenix in die hoofrol, soos blyk uit 'n onderhoud met die twee wat in
   die gepubliseerde draaiboek vir die rolprent, My Own Private Idaho,
   ingesluit is. Phoenix het egter kort daar gesterf (1993).

[wysig] Verwysings

    1. ^ Uit The Philosophy of Andy Warhol: (From A to B and Back Again).
       1975, ISBN 0-15-671720-4. Oorspronklike aanhaling: "What's great
       about this country is that America started the tradition where the
       richest consumers buy essentially the same things as the poorest.
       You can be watching TV and see Coca Cola, and you know that the
       President drinks Coca Cola, Liz Taylor drinks Coca Cola, and just
       think, you can drink Coca Cola, too. A coke is a coke and no amount
       of money can get you a better coke than the one the bum on the
       corner is drinking. All the cokes are the same and all the cokes
       are good. Liz Taylor knows it, the President knows it, the bum
       knows it, and you know it."
    2. ^ Jobey, Liz. "Solanas and Son". The Guardian (Manchester, England)
       24 Augustus 1996: bl. T10 en die daaropvolgende.
    3. ^ Harding, James, "The Simplest Surrealist Act: Valerie Solanas and
       the (Re)Assertion of Avantgarde Priorities" TDR: The Drama Review,
       Volume 45, Nommer 4, Winter 2001, bl. 142-162.
    4. ^ ^4,0 ^4,1 Warhol, Andy and Pat Hacket, Popism: The Warhol Sixties
       (New York: Harvest Books, 1980), pp. 287-295.
    5. ^ Andy Warhol aanhaling by thinkexist.com. Last accessed on 5
       December 2007. Oorspronklike Engelse aanhaling: "I love Los
       Angeles. I love Hollywood. They're so beautiful. Everything's
       plastic, but I love plastic. I want to be plastic."
    6. ^ Warhol's closet - Andy Warhol - We're Here: Gay and Lesbian
       Presence in Art and Art History deur Michael Lobel. Art Journal.
       Winter, 1996.
    7. ^ Fairbrother, Trevor, "Tomorrow's Man" in Success Is a Job in New
       York: the Early Art and Business of Andy Warhol, Donna De Salvo,
       red. (New York: Grey Art Gallery and Study Center, 1989), bl.
       55-74.
    8. ^ ^8,0 ^8,1 ^8,2 ^8,3 Transubstantiating The Culture: Andy Warhol's
       Secret deur Romaine, James. Godspy, 12 November 2003. (Verkry op 27
       April 2007.)
    9. ^ Holy Terror—Andy Warhol Close Up deur Bob Colacello. New York,
       Harper/Collins, 1990, vl. 343. Oorspronklike Engelse aanhaling:
       Victor... was Andy's ghost pisser on the Oxidations. He would come
       to the Factory to urinate on canvases that had already been primed
       with copper-based paint by Andy or Ronnie Cutrone, who was a second
       ghost pisser, much appreciated by Andy, who said that the vitamin B
       that Ronnie took made a prettier color when the acid in the urine
       turned the copper green. Did Andy ever use his own urine? My diary
       shows that when he first began the series, in December 1977, he
       did, and there were many others: boys who'd come to lunch and drink
       too much wine, and find it funny or even flattering to be asked to
       help Andy 'paint.' Andy always had a little extra bounce in his
       walk as he led them to his studio...
   10. ^ Sien, byvoorbeel, Mathew Tinkom se Working Like a Homosexual
       (Duke University Press, 2002) of Juan Suarez se Bike Boys, Drag
       Queens, and Superstars (Indiana University Press, 1996).
   11. ^ "Art", deur John Russell, 6 Desember 1987, in die New York Times.
   12. ^ Auction on May 3, 2006, by Doyle New York se webwerf. Verkry op
       14 Augustus 2006.
   13. ^ The Warhol of fame deur Chitra Ramaswamy in die Scotland on
       Sunday. 22 Julie 2007. Verkry op 21 Desember 2007. Oorspronklike
       Engelse aanhaling: "I'd rather buy a dress and put it up on the
       wall, than put a painting."

[wysig] Bronnelys

     * "A symposium on Pop Art." Arts Magazine, April 1963, bl.36-45. Die
       simposium was in 1962 gehou by die Museum of Modern Art en die
       uitgawe was die volgende jaar gepubliseer.
     * Callie Angell. Andy Warhol Screen Tests: The Films of Andy Warhol,
       Catalogue Raisonne, Volume One. (Andy Warhol Catalogue Raisonnee.
       New York: Henry Abrams. 2006.
     * Victor Bockris. Warhol: The Biography. New York: Da Capo Press.
       1997.
     * Butt, Gavin (2006). Between You and Me: Queer Disclosure in the New
       York Art World, 1948-1963. Durham: Duke University Press.
     * Bob Colacello. Holy Terror: Andy Warhol Close Up. New York:
       HarperCollins. 1990.
     * Jane Daggett Dillenberger. The Religious Art of Andy Warhol. New
       York: Continuum International Publishing Group. 2001.
     * Doyle, Jennifer, Jonathan Flatley, en José Esteban Muñoz red.
       (1996). Pop Out: Queer Warhol. Durham: Duke University Press.
     * Fred Lawrence Guiles. Loner at the Ball: The Life of Andy Warhol.
       New York: Bantam. 1989.
     * James, James, "Andy Warhol: The Producer as Author", in Allegories
       of Cinema: American Film in the Sixties (1989), bl. 58-84.
       Princeton: Princeton University Press.
     * Wayne Koestenbaum. Andy Warhol. New York: Penguin. 2003
     * Lobel, Michael. We're Here: Gay and Lesbian Presence in Art and Art
       History, Art Journal. (Winter 1996).]
     * Richard, Meyer. Outlaw Representation. New York: Beacon. 2003.
     * Suarez, Juan Antonio (1996). Bike Boys, Drag Queens, & Superstars:
       Avant-Garde, Mass Culture, and Gay Identities in the 1960s
       Underground Cinema. Indianapolis: Indiana University Press.
     * Steven Watson. Factory Made: Warhol and the Sixties. New York:
       Pantheon. 2003. }}
     * John Yau. In the Realm of Appearances: The Art of Andy Warhol.
       1993.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Andy Warhol
     * Kuns van Andy Warhol
     * Warhol Foundation in New York, New York.
     * The Andy Warhol Museum in Pittsburgh, Pennsilvanië.
     * Warhol Family Museum in Medzilaborce, Slowakye
     * Time Capsules: the Andy Warhol collection
     * Andy Warhol at the Museum of Modern Art (MoMA)


   Hierdie artikel is gekies as 'n voorbladartikel. Klik gerus hier vir
   meer inligting.
   Kategorie: Amerikaanse skilders

