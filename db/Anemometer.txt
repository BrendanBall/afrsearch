Anemometer


   'n Anemometer is 'n instrument wat gebruik word om windsnelheid te
   meet. Die mees algemene soort bestaan uit drie klein bakkes wat op 'n
   vertikale draaispil gemonteer word. Hoe groter die windsnelheid, hoe
   vinniger roteer die bakkies. Ervare waarnemers kan die windsnelheid
   taamlik akkuraat skat sonder die gebruik van instrumente. Sulke
   skattings word gewoonlik aangedui as punte op die Beaufortskaal, wat
   wissel van windsterkte 0 (kalm) tot windsterkte 12 (orkaan).

   Die sterkte van die wind hang af van die derde mag van die windsnelheid
   (v³), en dit beteken dat geringe fluktuasies in die windsnelheid groot
   veranderinge ten opsigte van die beskikbare energie sal veroorsaak. 'n
   Twintigpersent-afname in die windsnelheid sal byvoorbeeld die
   windenergie met ongeveer die helfte verminder. Ligte winde is nie in
   staat om die generators te draai nie, terwyl skade aangerig kan word
   indien die masjien in winde sterker as 30 m·s^-1 gebruik word.

[wysig] Sien ook

     * Wind
     * Windenergie

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Fisika

