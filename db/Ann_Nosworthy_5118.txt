Ann Nosworthy


   Ann Nosworthy op amper 80
   Ann Nosworthy op amper 80

   Ann Nosworthy (gebore Anna Margareta Uys) is 'n Suid-Afrikaanse
   Impressionistiese skilder wat in Constantia, Kaapstad, woon. Sy is twee
   keer deur die Suid-Afrikaanse Kunstenaarsvereniging as olieverfskilder
   van die jaar genomineer.

   In 1936 was sy die sewende inskrywing op die dag dat die Laerskool
   Groote Schuur in Rondebosch, Kaapstad, gestig is, nadat haar moeder,
   wat 'n lidmaat van die NG gemeente Rondebosch was, te hore gekom het
   van die stigting van 'n Afrikaansmediumskooltjie in die onafrikaanse
   suidelike voorstede. Na sy haar laerskoolopleiding eers in die NG
   kerksaal en daarna in die skool se tweede tuiste, die herehuis Forest
   Lodge, voltooi het, was sy 'n jaar lank 'n leerling aan die Hoërskool
   Jan van Riebeeck tot sy na die Hoër Meisieskool La Rochelle op
   Stellenbosch gegaan het.

   Haar eerste solo-uitstalling was byna uitverkoop en dié wat daarop
   gevolg almal so te sê ook. Sy word geïnspireer deur plattelandse tonele
   en die see. Buiten haar huis in Constantia, het sy ook jare lank al 'n
   vakansiehuis op Blouwaterbaai, Saldanha, waar sy baie van haar werk
   doen.

[wysig] Eksterne skakels

     * Voorbeelde van haar werk en 'n kort profiel

   Kategorieë: Suid-Afrikaanse skilders • Suid-Afrikaanse kunstenaars •
   Weskus

