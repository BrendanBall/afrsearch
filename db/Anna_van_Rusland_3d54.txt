Anna van Rusland


                                                                      Anna
                                             Keiserin van die hele Rusland

   Keiserin Anna
   Keiserin Anna

                      Gebore                             28 Februarie 1693
                     Oorlede                               28 Oktober 1740
                  Vorstehuis                                       Romanof
                      Regeer                                   1730 – 1740
                Ander titels                Tsarina, Hertogin van Koerland
                  Volle naam                                Anna Ioannowna
                  Voorganger                                     Pieter II
                    Opvolger                                       Iwan VI
                    Eggenoot Frederik Willem Kettler (Hertog van Koerland)
                       Vader                                        Iwan V
                      Moeder                Praskowja Fjodorowna Saltikowa
                                                          {{{Voetnotas}}}

   Anna Iwanowna (Russies: Анна Иоанновна; Anna Ioannowna) (Moskou, 28
   Februarie 1693 – Moskou, 28 Oktober 1740) was die dogter van Pieter I
   van Rusland se halfbroer, Iwan V. Sy het ná haar man, Frederik Willem
   Kettler, se dood in 1711 hertogin van Koerland en Semgallen geword en
   was van 1730 tot 1740 keiserin van Rusland.

[wysig] Troonkrisis

   Na Pieter die Grote se dood in 1725, sterf die volgende twee leiers,
   Katharina I en Pieter II, kort ná mekaar. Met laasgenoemde se dood was
   die manlike Romanof-lyn uitgesterf en ’n opvolger moes dus uit die
   vroulike lyn gekies word.

   Drie lede van Rusland se Opperste Geheime Raad, Aleksandr Mensjikof,
   Heinrich Johann Friedrich Ostermann en prins Dmitri Golitsin, verkry in
   dié tyd ál meer mag, maar Mensjikov word in 1727 deur die adellike
   families Glitsin en Dolgoroekof verban omdat hy te veel mag wou hê. Die
   raad hou ná Pieter II se dood ’n beraad om te besluit wie hom moet
   opvolg.

   Hulle kies Iwan V se tweede oudste dogter, Anna, wat toe oor Koerland
   regeer. Om te verseker hulle behou hulle mag, stel hulle ’n lys van agt
   eise op wat sy moet onderteken. Sy moet ook beloof om nie haar minnaar,
   Ernst Johann von Biron, saam te bring Rusland toe nie. Anna aanvaar die
   eise en gaan in Januarie 1730 na Sint Petersburg.

[wysig] Outokrasie

   Een van die adellikes wat Anna as keiserin steun, is die wetenskaplike
   en mynbou-ingenieur Wasili Tatisjtsjef. Hy wil egter ook die herstel
   van die outokrasie bewerkstellig.

   Op 15 Februarie gaan ’n groep van 150 soldate na die Kremlin en eis ’n
   gesprek met Anna. Hier lê Tatisjtsjef ’n dokument met nuwe eise voor
   waarin hy onder meer beweer dat die meerderheid van die volk die eise
   van die Opperste Geheime Raad verwerp. Volgens sy plan kan Anna as ’n
   outokraat regeer, maar met ’n raadgewende liggaam. Anna aanvaar die
   gewysigde voorstel en beloof om ’n senaat aan te stel, maar van dié
   belofte kom niks. Sy hef kort daarna die Opperste Geheime Raad op, maar
   laat die regering tog oor aan iemand anders: haar oud-minnaar Biron
   (wat intussen met iemand anders getrou het), Ostermann en die militêre
   politikus Burkhard von Münnich.

[wysig] Dood

   In November 1740 sterf Anna. Biron het intussen toegesien dat hy
   aangestel word as regent terwyl Anna se opvolger, Iwan VI, nog klein
   is. Sy teenstander Von Münnich sorg egter dat hy ná net drie weke van
   sy amp onthef en deur ’n hof ter dood veroordeel word. Die vonnis word
   nie voltrek nie, maar hy word wel verban na ’n dorpie in Siberië. Hy
   keer ’n jaar later terug toe Elisabeth I, dogter van Pieter die Grote,
   die bewind oorneem en Iwan VI en sy ma en regent, Anna Leopoldowna, van
   die troon afskop.
   Tsare en keisers van Rusland

   Tsare Iwan IV (Iwan die Verskriklike) • Fjodor I • Boris Godoenof •
   Fjodor II • Vals Dmitri I • Vals Dmitri II • Wasili IV • Michail •
   Aleksei • Fjodor III • Iwan V saam met Pieter I
   Keisers Pieter I (Pieter die Grote) • Katharina I • Pieter II • Anna •
   Iwan VI • Elisabeth • Pieter III • Katharina II (Katharina die Grote) •
   Paul • Aleksander I • Nikolaas I • Aleksander II • Aleksander III •
   Nikolaas II
   Kategorieë: Russiese tsare • Huis van Romanof

