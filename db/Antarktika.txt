Antarktika


                                                       CAPTION: Antarktika

                                                    Ligging van Antarktika
     Oppervlak 14 000 000 km² (280 000 km² ysvry, 13 720 000 km² met ys
                                                                    bedek)
                                         Bevolking ~1,000 (geen permanent)
               Regering Geen, bestuur onder die Antarktiese Verdragstelsel
                                Gedeeltelike gebiedsaansprake  Argentinië
                                                                Australië
                                                                     Chile
                                                                  Frankryk
                                                              Nieu-Seeland
                                                                  Noorweë
                                                       Verenigde Koninkryk
                                                          Internet TLD .aq
                                                           Skakelkode +672

   Tipiese Antarktiese gletser waar dit by die see aankom aan die weskus
   van die Antarktikaskiereiland
   Tipiese Antarktiese gletser waar dit by die see aankom aan die weskus
   van die Antarktikaskiereiland

   Antarktika is 'n kontinent by die Suidpool van die Aarde, omring deur
   die Suidelike Oseaan en in twee verdeel deur die Transantarktiese
   Berge. Antarktika is die koudste plek op aarde (die laagste temperatuur
   ooit gemeet was op die suidpool: -88°C) en die kontinent is byna
   volledig met ys bedek. Dit is ook die kontinent met die laagste
   gemiddelde lugvogtigheid en dit is die winderigste en hoogste
   (gemiddeld) kontinent op aarde. Die kontinent se 14 miljoen km²
   oppervlak maak dit die vyfde grootste kontinent, ná Asië, Afrika,
   Noord-Amerika en Suid-Amerika, en die grootste woestyn ter wêreld. Daar
   is geen permanente menslike inwoners nie en slegs plante en diere wat
   aangepas is tot die koue oorleef daar. Dit sluit in pikkewyne,
   pelsrobbe, mosse, korsmosse, en honderde soorte alge. Die naam
   "Antarktika" kom van die Grieks antarktikos, "teenoor Arktika, die
   Noordpoolstreek, wat verwys na die Groot Beersterrebeeld wat slegs in
   die Noordelike halfrond sigbaar is. "^[1])

   Van al die ys op die wêreld lê 90% op Antarktika. Die gemiddelde dikte
   van die yskap bedra 2200 meter en op die dikste punt is die ys 4776
   meter dik. Die meeste ys is miljoene jare oud, maar nie hele Antarktika
   was die heeltyd onder die ys nie. 'n Brits-Sweedse ekspedisie het in
   1949 ontdek dat groot dele van Antarktika, soos Koningin Maudland, tot
   ongeveer 10 000 v.C. nog ysvry was.

   Alhoewel mites en spekulasie oor 'n Terra Australis ("Suidelike Land")
   tot die oudheid teruggespoor kan word, word algemeen aanvaar dat die
   kontinent vir die eerste keer in 1820 deur die Russiese ekspedisie van
   Mikhail Lazarew en Fabian Gottlieb von Bellingshausen waargeneem is. In
   die 19de eeu is die kontinent grootliks geïgnoreer as gevolg van die
   ongunstige omgewing, gebrek aan doeltreffende hulpbronne en die afgeleë
   ligging.

   Antarktika is nie onder die politieke soewereiniteit van enige nasie
   nie. Sewe lande, Argentinië, Australië, Chili, Frankryk, Noorweë,
   Nieu-Seeland en die Verenigde Koninkryk, handhaaf egter
   gebiedsaansprake. Meeste ander lande erken nie die aansprake nie, en
   die aansprake van Argentinië, Chili en die Verenigde Koninkryk
   oorvleuel mekaar. Menslike aktiwiteit op die kontinent is onderworpe
   aan die Antarktiese Verdrag wat in 1959 deur 12 lande geteken is. Dit
   verbied enige militêre aktiwiteite, ondersteun wetenskaplike navorsing,
   en beskerm die kontinent se ekogebied. Volgehoue eksperimente word deur
   meer as 4000 wetenskaplikes met baie verskillende nasionaliteite en
   navorsingsbelange uitgevoer.

   Inhoud

        * 1 Verkenning
        * 2 Geografie
             + 2.1 Definisie
        * 3 Geologie
             + 3.1 Geologiese geskiedenis en paleontologie
             + 3.2 Geologie van hedendaagse Antarktika
        * 4 Klimaat
        * 5 Bevolking
        * 6 Flora en fauna
             + 6.1 Flora
             + 6.2 Fauna
        * 7 Politiek
             + 7.1 Antarktiese gebiede
             + 7.2 Vroëre eise
        * 8 Ekonomie
        * 9 Navorsing
        * 10 Voetnotas
        * 11 Eksterne skakels

[wysig] Verkenning

   Port Lockroy Museum
   Port Lockroy Museum
   Waarneming by die Suidpool deur Roald Amundsen
   Waarneming by die Suidpool deur Roald Amundsen

   Die opvatting dat daar 'n Terra Australis is —'n uitgestrekte kontinent
   geleë in die verre suide van die aardbol om die noordelike gebiede van
   Europa, Asië en Noord-Afrika te "balanseer" — het bestaan sedert
   Ptolomeus voorgestel het dat dit nodig was om die simmetrie van
   landmassa in die wêreld te bewaar. Selfs in die laat 17de eeu, nadat
   ontdekkingsreisigers bevind het dat Suid-Amerika en Australië nie deel
   van "Antarktika" was nie, het geograwe geglo dat die kontinent baie
   groter was as wat in werklikheid die geval is.

   Europese kaarte het aangehou om om die land aan te toon totdat Kaptein
   James Cook en die bemanning van sy ekspedisie se skepe, Resolution en
   Adventure, die Antarktiese Sirkel op 17 Januarie 1773 en weer in 1774
   oorkruis het.^[2]

   Die eerste bevestigde waarneming van Antarktika kan nie met sekerheid
   aan 'n enkele persoon toegeskryf word nie. Dit kan egter tot drie
   individue beperk word. Volgens verskeie organisasies (die NSF,^[3]
   NASA,^[4] die University of California, San Diego,^[5] en ander
   bronne^[6]^[7]), het drie mans Antarktika in 1820 waargeneem: Fabian
   von Bellingshausen ('n kaptein in die Russiese Keiserlike Vloot),
   Edward Bransfield ('n kaptein in die Britse Vloot), en Nathaniel Palmer
   ('n Amerikaanse robjagter afkomstig uit Stonington, Connecticut).
   Bellingshausen het Antarktika glo op 27 Januarie 1820, drie dae voor
   Bransfield land gesien het, en tien maande voor Palmer dit in November
   1820 gedoen het. Dit is bekend dat dat op die dag wat die ekspedisie
   gelei deur Fabian von Bellingshausen en Mikhail Petrowich Lazarew se
   twee skepe 'n punt binne 32 km (20 myl) van die Antarktiese vasteland
   was en ysvelde daar gesien het.

   In 1841 het die ontdekkingsreisiger James Clark Ross deur wat nou as
   die Ross See bekend staan geseil en Rosseiland ontdek. Hy het langs 'n
   reuse muur van ys wat later die Rossysbank gedoop is geseil. Erebusberg
   en Terrorberg is vernoem na die twee skepe van die ekspedisie: HMS
   Erebus en HMS Terror.^[8]
   Die Endurance vasgevang in pakys tydens Ernest Shackleton se Imperial
   Trans-Antarktiese Ekspedisie in 1915.
   Die Endurance vasgevang in pakys tydens Ernest Shackleton se Imperial
   Trans-Antarktiese Ekspedisie in 1915.

   Tydens 'n ekspedisie deur Ernest Shackleton word geselskappe gelei deur
   T. W. Edgeworth David die eerste om Mount Erebus te klim en die
   Magnetiese Suid-Pool te bereik.^[9] Op 14 Desember 1911 word 'n span
   gelei deur Noorweegse poolverkenner Roald Amundsen van die skip Fram
   die eerste om die Suidpool te bereik deur 'n roete van die Baai van
   Walvisse en teen Axel Heiberg Gletser op te gebruik.^[10]

   Na Robert Falcon Scott se reis lei Richard Evelyn Byrd in die 1930's en
   1940's verskeie togte na die Antarktiese vlakte. Die implementering van
   gemeganiseerde landvervoer en die uitvoer van uitgebreide geologiese en
   biologiese navorsing word aan hom toegeskryf.^[11] Eers op 31 Oktober
   1956 betree iemand weer die Suidpool; op die dag land 'n VSA Vloot
   groep gelei deur Skout Admiraal George Dufek suksesvol daar in 'n
   vliegtuig.^[12]

[wysig] Geografie

   'n Saamgestelde satellietbeeld van Antarktika
   'n Saamgestelde satellietbeeld van Antarktika

   Die Antarktika kontinent is meestal suid van die Antarktiese Sirkel
   geleë en word omring deur die Suidelik Oseaan (sommige bronne, onder
   andere die National Geographic Society verwys nog na die omringende see
   as die Indiese, Atlantiese en die Stille Oseaan). Nuwe bevindinge
   omtrent die seestrome bevestig egter dat ons hier met die vierde
   grootste oseaan op aarde te doen het. Antarktika is die mees suidelike
   landmassa op Aarde en beslaan meer as 14 million km² wat dit die 5de
   grootste kontinent maak. Die kuslyn is 17,968 km lank. Fisies word
   Antarktika in twee verdeel deur die Transantarktiese Berge naby die nek
   tussen die Ross See en die Weddell See. Die gedeelte van die kontinent
   wes van die Weddell See en oos van die Ross See word Westelike
   Antarktika genoem en die res Oostelike Antarktika, omdat hulle rofweg
   met die Oostelike en Westelike Halfronde met betrekking tot die
   Greenwichmeridiaan ooreenkom. Omtrent 98% van Antarktika word bedek
   deur die Antarktiese ysplaat. Die ysplaat is gemiddeld 2,5 kilometer
   dik. Ondanks die nul reënvalsyfer in sommige dele het die kontinent
   ongeveer 90% van die wêreld se varswater - as ys.^[13] Westelike
   Antarktika word bedek deur die Westelike Antarktiese Ysplaat. Die
   Westelike Antarktiese Ysplaat is in die afgelope tyd 'n saak van kommer
   as gevolg van die moontlike ineenstorting daarvan. As dit wel sou
   meegee sou seevlakke met 'n paar meter in 'n betreklik kort tydperk
   styg.
   Mt. Erebus, 'n aktiewe vulkaan in Rosseiland.
   Mt. Erebus, 'n aktiewe vulkaan in Rosseiland.

   Vinson Massif, die hoogste piek in Antarktika teen 4 892 meter, is in
   die Ellsworthberge geleë. Alhoewel Antarktika baie vulkane het is slegs
   Deceptioneiland en Mt. Erebus aktief. Erebusberg, geleë op Rosseiland,
   is die mees suidelike vulkaan op Aarde. Klein uitbarstings kom gereeld
   voor en lawavloei is in die afgelope aantal jare waargeneem. Ander
   sluimerende vulkane mag moontlik aktief wees.^[14] In 2004 is 'n
   onderwater vulkaan in die Antarktiese Skiereiland deur Amerikaanse en
   Kanadese navorsers ontdek. Onlangse waarnemings dui aan dat die vulkaan
   moontlik aktief mag wees.^[15]

   Antarktika het meer as 70 mere wat duisende meter onder die oppervlak
   van die kontinentale ysplaat lê, insluitend een reg onder die Suid-Pool
   self. Vostokmeer wat in 1996 onder Rusland se Vostokstasie ontdek is,
   is die grootste van die ondergletserse mere. Daar word geglo dat die
   meer 35 miljoen jaar gelede verseël is. Daar is aanduidings dat Vostok
   se water mikroörganismes kan bevat. As gevolg van die meer se
   ooreenkoms met Europa, 'n maan van Jupiter kan die bevestiging dat lewe
   in Vostokmeer kan oorleef argumente vir die teenwoordigheid van lewe op
   Europa versterk.^[16]^[17]

[wysig] Definisie

   Antarktika word gedefinieer as die antarktiese vasteland, die eilande
   op die antarktiese kontinentale plaat en eilande wat nie op die
   antarktiese kontinentale plaat lê nie, maar gewoonlik beskou word as
   deel van Antarktika: Suidelike Orkneyeilande, Suidelike
   Shetlandeilande, Suid-Georgië en die Suidelike Sandwich-eilande,
   Bouvet-eiland en die Heard- en MkDonaldeilande

[wysig] Geologie

[wysig] Geologiese geskiedenis en paleontologie

   Meer as 170 miljoen jaar gelede (Mjg) was Antarktika deel van die die
   superkontinent Gondwana. Met die verloop van tyd het Gondwana opgebreek
   en is Antarktika gevorm soos ons dit vandag ken omtrent 25 Mjg.

   Paleosoïkum (540-250 Mjg)

   Survey roete
   Survey roete

   Gedurende die Kambriese tydperk het Gondwana 'n matige klimaat gehad.
   Wes-Antarktika was gedeeltelik in die noordelike halfrond, en in die
   periode is groot sandsteen, kalksteen en skalie neerslae is gedeponeer.
   Oos-Antarktika was by die ewenaar geleë waar seebodem invertebrate en
   trilobiete in die tropiese see floreer het. Teen die begin van die
   Devoontydperk (416 Mjg) was Gondwana in 'n meer suidelike ligging en
   was die klimaat koeler. Daar is egter fossiele van landplante uit die
   tydperk. Sand en slikke is in wat nou die Ellsworth, Horlick- en
   Pensacolaberge neergelê. Vergletsering het aan die einde van die Devoon
   tydperk (360 Mjg) begin toe Gondwana om die Suidpool gesenteer begin
   word het en die klimaat verder afgekoel het – plantlewe het egter
   behoue gebly. Gedurende die Permiese tydperk is plantegroei al hoe meer
   deur varingagtige plante soos Glossopteris wat in moerasse gegroei het
   oorheers. Met die verloop van tyd het die moerasse steenkoolneerslae in
   die Transantarktiese Berge geword. Aan die einde van die Permiese
   tydperk het volgehoue verwarming gelei tot 'n droë warm klimaat oor
   groot dele van Gondwana.^[18]

   Mesosoïkum (250-65 Mjg)

   Bransfield straat
   Bransfield straat

   As gevolg van volgehoue verwarming het die poolkappe gesmelt en groot
   dele van Gondwana 'n woestyn geword. In Oos-Antarktika het die seed
   fern gevestig geraak, en groot hoeveelhede sandsteen en skalies is op
   daardie stadium neergelê. Die Antarktiese Skiereiland het gedurende die
   Jurassies tydperk (206-146 Mjg) begin vorm, soos eilande geleidelik uit
   die oseaan begin reis. Ginkgobome en broodbome en reptiele soos die
   lystrosaurus was volop in die tydperk. In Wes-Antarktika het
   keëldraende plantekeël woude oorheers deur die hele Kryt tydperk
   (146-65 Mjg), Suidelike beukehout het teen die einde van die tydperk
   begin oorneem. Ammonietes het algemeen in sie see rondom Antarktika
   voorgekom, en dinosouruse was ook teenwoordig, slegs twee Antarktiese
   dinosourusspesies (Cryolophosaurus en Antarctopelta) is tot dusver
   beskryf. Dit was in die tydperk wat Gondwana begin opbreek het.

   Opbreek van Gondwana (160-23 Mjg)

   Afrika het omtrent 160 Mjg van Antarktika geskei gevolg deur Indië in
   die vroë Kryt (omtrent 125 Mya). Omtrent 65 Mjg het Antarktika (toe
   steeds aan Australië verbind) steeds 'n tropiese tot subtropiese
   klimaat gehad, met buideldiere inkluis, maar teen omtrent 40 Mjg het
   Australië-Nieu-Guinee van Antarktika geskei en het die eerste ys begin
   verskyn. Teen ongeveer 23 Mjg het die ys vinnig begin versprei en het
   dit die woude wat die kontinent bedek het begin verdring as gevolg van
   die die oopgaan van die Drakedeurgang tussen Antarktika en Suid-Amerika
   en die gevolglike Antarktiese Sirkumpolpolêre Stroom. Sedert omtrent 15
   Mjg is die kontinent meestal deur ys bedek.^[19]

[wysig] Geologie van hedendaagse Antarktika

   So sou die kontinent sonder enige ys lyk. Die beeld hou nie rekening
   met die styging van die seevlak a gevolg van yssmelting nie en ook nie
   met die feit dat die landmassa sou styg as die ys nie meer daarop rus
   nie
   So sou die kontinent sonder enige ys lyk. Die beeld hou nie rekening
   met die styging van die seevlak a gevolg van yssmelting nie en ook nie
   met die feit dat die landmassa sou styg as die ys nie meer daarop rus
   nie

   Geologiese studie van Antarktika word erg ingeperk deur die feit dat
   byna die hele kontinent permanent deur 'n dik laag ys bedek is. Nogtans
   het nuwer tegnieke soos afstandswaarneming begin om die strukture onder
   die ys te ontbloot.

   Sonder die ysskild sou die kontinent se vorm aansienlik anders wees as
   hoe dit op meeste kaarte uitgebeeld word. Wes-Antarktika sou ontbind in
   drie hoof dele: die Antarktiese skiereiland, Marie Byrd Land, en Vinson
   massief. Oos-Antarktika sou bestaan as 'n landmassa met reuse baaie
   (bv.. Aurora Subgletserse Bekken en Wilkes Subgletserse Bekken) en
   fjorde (bv. By die ligging van Amerygletser en om die Suidpool). Die
   Oos-Antarktiese landmassa sou besaai gewees het met mere en endorheic
   seë, met grondgebiede wat in plekke ver onder seevlak sou wees.
   Oos-Antarktika sou lyk amper soos Kanada of Finland nou lyk.

   Wes-Antarktika lyk baie soos die Andes van Suid-Amerika .^[20] Die
   Antarktiese Skiereiland is deur die oplig en metamorfose van seebodem
   afsetting gedurende die laat Paleosoïkum en die vroeë Mesosoïkum era
   gevorm. Die sediment opheffing het gepaard gegaan met
   stollingsintrusies en vulkanisme.
   Legerplaats Academia, Huron-Gletsjer
   Legerplaats Academia, Huron-Gletsjer

   Die mees algemene rotse in Wes-Antarktika is andesiet en rioliet
   volcanics wat tydens die Jurassiese Tydperk gevorm is. Daar is ook
   aanduidings van vulkaanaktiwiteit, selfs na die ysplaat gevorm het, in
   Marie Byrd Land en Alexandereiland. Die enigste afwykende gebied van
   Wes-Antarktika is die Ellsworth Berge gebied, waar die stratigrafie
   meer soortgelyk aan die oostelike deel van die kontinent is.

   Oos-Antarktika is geologies baie oud en dateer uit die Prekambrium, met
   sommige rotse wat meer as 3 biljoen jaar gelede gevorm is. Dit is
   saamgestel uit 'n metamorfiese en stollingsplatform wat die basis van
   die kontinentale skild vorm. Bo-op die basis word meer moderne rotse,
   soos sandsteen, kalksteen, steenkool en skalie aangetref wat in die
   Devoonse en Jurassiese tydperke neergelê is om die Transantarktiese
   Berge te vorm. In kusgebiede het 'n mate van foutvorming plaasgevind,
   byvoorbeeld in die Shackletonbergreeks en in Victoria Land.

   Die hoof bekende mineraalbron op die kontinent is steenkool .^[21] Dit
   is vir die eerste keer opgeneem naby die Beardmoregletser deur Frank
   Wild op die Nimrod Ekspedisie, en nou is lae-graad steenkool oor groot
   dele van die Transantarktiese Berge bekend. Die Prince Charles Berge
   bevat beduidende ystererts neerslae. Die mees waardevolle hulpbronne
   van Antarktika lê in der waarheid langs die kus, naamlik die olie en
   aardgasvelde wat in 1973 in die Ross See ontdek is. Ontginning van alle
   mineraal hulpbronne word egter tot 2048 deur die Protocol on
   Environmental Protection to the Antarctic Treaty verbied.

[wysig] Klimaat

   Ysdop. Let wel dat al vertoon die foto en baie ander in die artikel
   interessante landmerke, sou 'n "tipiese" beeld van Antarktika niks
   anders as 'n plat wit sneeuveld sou wys nie
   Ysdop. Let wel dat al vertoon die foto en baie ander in die artikel
   interessante landmerke, sou 'n "tipiese" beeld van Antarktika niks
   anders as 'n plat wit sneeuveld sou wys nie
   Die aurora australis by die Amundsen-Scott Suidpoolstasie.
   Die aurora australis by die Amundsen-Scott Suidpoolstasie.
   Ligkrans om die son by die Suidpoolstasie veroorsaak deur diamantpoeier
   Ligkrans om die son by die Suidpoolstasie veroorsaak deur diamantpoeier

   Antarktika is die koudste plek op Aarde. Dit het min neerslag, met die
   Suidpool wat byna geen neerslag ontvang nie wat veroorsaak dat dit 'n
   yswoestyn is. Temperature bereik 'n minimum van tussen −85 en −90 grade
   Celsius (−121 en −130 grade Fahrenheit) in die winter en omtrent
   30 grade hoër in die somer. Sonbrand is baiekeer 'n gesondheidsprobleem
   aangesien die sneeu meer as 90% van die sonlig wat daarop val
   weerkaats.^[22] Oostelike Antarktika is kouer as die gebied se
   westelike eweknie as gevolg van die hoër ligging daarvan. Weerfronte
   dring selde diep in die kontinent wat die middelpunt koud en droog
   laat. Daar is min neerslag oor die sentrale gedeelte van die kontinent,
   maar ys kan daar vir uitgerekte tydperke voortbestaan. Swaar
   sneeuneerslae is egter nie ongewoon langs die kusgebied daarvan, waar
   sneeuvalle van tot 1,22 meter (48 duim) in 48 uur al waargeneem is,
   nie. Op die rand van die kontinent, waai daar gereeld stormsterkte
   katabatiese winde afkomstig van die polêre plato. In die binneland is
   windspoed egter baie keer matig. Gedurende die somer bereik meer sonlig
   die oppervlak by die Suidpool as wat die ewenaar in 'n ekwivalente
   tydperk ontvang.^[13]

   Antarktika is om twee redes kouer as die Noorpoolstreek (Arktika).
   Eerstens is dit baie hoër – groot dele van die kontinent is meer as 3
   km bo seespieël – en temperatuur daal met hoogte. Tweedens omdat die
   [[Arktiese Oseaan oorgedra en verhoed dat temperature in die
   Noordpoolstreek die uiterstes tipies van die landgebied van Antarktika
   bereik.

   Afhangende van die breedtegraadligging beteken die lang tydperke van
   algehele donkerte of konstante daglig dat klimate waaraan mense gewoond
   is in die algemeen nie op die kontinent beskikbaar is nie. Die
   suiderlig, aurora australis, is 'n gloed wat naby die Suidpool in die
   naghemel waargeneem word. 'n Ander unieke skouspel is diamantpoeier.
   Diamantpoeier verwys na 'n grondvlak wolk wat uit piepklein yskristalle
   bestaan. Dit vorm gewoonlik onder 'n andersins helder hemel wat daartoe
   lei dat mense ook daarna verwys as helderlugneerslag . 'n Byson, 'n
   gereelde atmosferiese optiese verskynsel, is 'n helder "kol" langs die
   ware son.^[22]
   Tafelberg ysberge in Antarktika
   Tafelberg ysberge in Antarktika

[wysig] Bevolking

   Alhoewel Antarktika geen permanente inwoners het nie, handhaaf 'n
   aantal regerings permanente navorsingstasies oral op die kontinent. Die
   bevolking van mense wat wetenskap op die kontinent en die nabygeleë
   eilande verrig en ondersteun wissel van ongeveer 4 000 in die somer tot
   1 000 in die winter. Baie van die stasies word deur die jaar beman.
   Twee Amerikaanse navorsers wat plankton deur mikroskope bestudeer.
   Twee Amerikaanse navorsers wat plankton deur mikroskope bestudeer.

   Die eerste settelaars in Antarktika (die gebied suide van die Antarctic
   Convergence) was Engelse en Amerikaanse robjagters wat van 1786 af 'n
   jaar of meer op Suid-Georgië spandeer het. Gedurende die walvisjagera
   wat tot 1966 geduur het, het die bevolking van die eiland tussen meer
   as 1000 in die somer (meer as 2000 in sommige jare) tot sowat 200 in
   die winter gewissel. Meeste van die walvisjagters was Nore, met 'n al
   hoe meer Britte. Die nedersettings het Grytviken, Leith Harbour, King
   Edward Point, Stromness, Husvik, Prince Olav Harbour, Ocean Harbour en
   Godthul ingesluit. Bestuurders en senior offisiere van die walvisstasie
   het baie keer saam met hulle gesinne op die eiland gebly. Onder hulle
   was die stigter van Grytviken Kaptein Carl Anton Larsen, 'n
   vooraanstaande Noorweegse walvisjagter en verkenner wat in 1910 Britse
   burgerskap aanvaar het. Sy gesien het sy vrou, drie dogters en twee
   seuns ingesluit.
   McMurdostasie, Ob Hillhang in die agtergrond November 2003
   McMurdostasie, Ob Hillhang in die agtergrond November 2003

   Die eerste kind wat in Antarktika gebore is is 'n Noorweegse meisie,
   genaamd Solveig Gunbjörg Jacobsen, wat op Britse grond gebore is. Sy is
   op 8 Oktober 1913 in Grytviken gebore, en is deur die Britse magistraat
   van Suid-Georgië geregistreer. Solveig was 'n dogter van Fridthjof
   Jacobsen, die hulpbestuurder van die walvisstasie, en Klara Olette
   Jacobsen. Fridthjof Jacobsen het in 1904 op die eiland aangekom om die
   bestuurder van Grytviken te word tussen 1914 en 1921; twee van sy
   kinders is op die eiland gebore^[23].

   Emilio Marcos Palma was die eerste persoon wat in 1978 op die
   Antarktika Kontinent (Esperanzabasis ) gebore is. Sy ouers is saam met
   sewe ander gesinne deur die Argentynse regering soontoe gestuur om te
   bepaal of die kontinent geskik is vir gesinslewe. In 1984 is Juan Pablo
   Camacho by die Presidente Eduardo Frei Montalva Basis gebore om die
   eerste Chileense kind te word wat in Antarktika gebore is. Verskeie
   basisse bied nou tuiste aan gesinne met kinders wat skole by die stasie
   bywoon.^[24]

[wysig] Flora en fauna

[wysig] Flora

   Meer as 200 korsmos spesies is in Antarktika bekend.
   Meer as 200 korsmos spesies is in Antarktika bekend.

   Die klimaat in Antarktika laat nie toe dat veel plantegroei bestaan
   nie. 'n Kombinasie van ysige temperatuur, grondkwaliteit, gebrek aan
   vog en sonlig beperk platnte se bestaansmoontlikhede. As gevolg hiervan
   is plantegroei meestal beperk tot mosse en lewermosse. Die outotrowe
   word hoofsaaklik deur protists verteenwoordig. Die flora van die
   kontinent bestaan meestal uit korsmosse, briofiete, alge, en fungi.
   Groei vind meestal in die somer plaas en op die meeste slegs vir 'n
   paar weke.

   Daar is meer as 200 korsmosspesies en omtrent 50 briofietspesies soos
   mosse. Sewe-honderd algespesies kom voor, waarvan meeste fitoplankton
   is. Veelkleurige sneeualge en kristalwiere (diatomee) is veral volop in
   die kusgebiede in die somer. Daar is twee spesies blommende plantewat
   in die Antarktiese Skiereiland aangetref word: Antarktiese smele
   (Deschampsia antarctica) en Antarktiese pêrelkruid (Colobanthus
   quitensis).^[25]

[wysig] Fauna

   Keiserpikkewyne in die Ross See, Antarktika.
   Keiserpikkewyne in die Ross See, Antarktika.

   Land fauna is deurgans ongewerweld. Die ongewerwelde lewensvorme sluit
   in mikroskopiese miete, luise, en springsterte. Die muggie, slegs 12 mm
   groot, is die grootste landdier in Antarktika. Die sneeustormvoël is
   een van slegs drie voëls wat eksklusief in Antarktika broei en is al by
   die Suidpool waargeneem.

   'n Verskeideneheid seediere bestaan wat meestal direk of indirek
   afhanklik is van die fitoplankton. Antarktiese seelewe sluit pikkewyne,
   blouwalvisse, en pelsrobbe in. Meer spesifiek is die Keiserpikkewyn die
   enigste pikkewyn wat gedurende die winter in Antarktika broei. Die
   Adéliepikkewyn broei verder suid as enige ander pikkewyn. Die
   Geelkuifpikkewyn het kenmerkende vere om hulle oë; amper soos oordadige
   ooghare. Koningspikkewyne kom ook algemeen in Antarktika voor. Die
   Antarktiese pelsrob is in die 18de en 19de eeue swaar gejag vir hulle
   pelse deur robjagters uit die VSA en die Verenigde Koninkryk.
   Antarktiese kril, wat in groot skole versamel, is die keystone species
   van die ekostelsel in die Suidelike Oseaan, en is 'n belangrike
   voedselbron vir walvisse, robbe, luiperdrobe, pelsrobbe, pylinkvis,
   ysvis, pikkewyne, malmokke (albatros) en baie ander voëls.^[26]

   Die aanvaarding van die Antarktiese Bewaringswet het verskeie
   beperkings op die kontinent meegebring. Die invoer van uitheemse plante
   en diere kan lei tot kriminele vervolging. Nets o kan die uitvoer van
   inheemse spesies. Die oorbevissing van kril, wat 'n belangrike rol in
   die Antarktiese ekostelsel speel, het daartoe gelei dat amptenare
   regulasies oor vissery in plek gestel het. Die Konvensie vir die
   Bewaring van Antarktiese Mariene Lewendehulpbronne (CCAMLR), 'n verdrag
   wat in 1980 van krag geword het, vereis dat regulasies wat alle
   Suidelike Oseaan visserye bestuur die potensiële gevolge op die hele
   Antarktiese ekostelsel in ag neem.^[13] Ondanks die nuwe wette bly
   ongereguleerde en onwettige vissery, veral van die Patagoniese tandvis,
   'n ernstige probleem. In besonder het die onwettige vang van tandvis
   vermeerder met skattings van 32 000 ton in 2000.^[27]^[28]
     * Underwater Field Guide to Ross Island & McMurdo Sound, Antarctica

[wysig] Politiek

   Antarktika word as 'n neutrale gebied ten opsigte van politiek beskou.
   Die Antarktiese Verdrag en verwante ooreenkomste wat in 1959 geteken is
   gesamentlik bekend as die Antarktiese Verdragstelsel, reguleer
   internasionale betrekkinge ten opsigte van Antarktika, die aarde se
   enigste onbewoonde kontinent. Vir die doeleindes van die verdragstelsel
   word Antarktika gedefinieer as alle land en ysbanke suid van die 60ste
   breedtegraad. Die verdrag is deur 12 lande insluitend die Sowjetunie en
   die VSA onderteken en hou Antarktika eenkant as 'n wetenskaplike
   wildbewaringsgebied, het vryheid van wetenskaplike ondersoek,
   omgewingsbewaring gevestig en militêre aktiwiteit op die kontinent
   verban. Dit was die eerste wapenbeheerooreenkoms wat tydens die Koue
   Oorlog geteken is. Die Antarktiese Verdrag verbied enige maatreëls van
   'n militêre aard in Antarktika, soos die vestiging van militêre basisse
   en fortifikasies, die uitvoer van militêre maneuvers, en die toets van
   enige soort wapen. Dit laat die gebruik van militêre personeel en
   toerusting vir wetenskaplike navorsing of vir enige ander vreedsame
   doeleindes toe.^[29]
   Logistieke steun deur die Vloot
   Logistieke steun deur die Vloot

   Antarktika het geen regering nie. Verskeie lande maak aanspraak op dele
   daarvan, maar meeste lande erken nie die aansprake nie. Die gebied
   tussen die 90 grade wes en 150 grade wes is die enigste grond op Aarde
   wat nie deur 'n land opgeëis is nie.^[13]

   Die enigste gedokumenteerde grootskaalse militêre maneuver was
   "Operación 90" wat 10 jaar voor die ondertekening van die Antarktiese
   Verdrag deur die Argentynse weermag onderneem is.^[30]

   Die Amerikaanse weermag ken die Antarktiese Diensmedalje (Engels:
   Antarctica Service Medal) toe aan weermagslede of burgerlikes wat
   navorsingsdiens op die Antarktika kontinent uitvoer. Die medalje kan 'n
   oorwinter balkie insluit vir die wat vir twee volledige ses-maande
   seisoene vertoef.^[31]

[wysig] Antarktiese gebiede

   Verskillende lande, veral die wat digby die kontinent lê, het in die
   eerste helfte van die 20e eeu verskillende dele opgeëis. Hierdie eise
   het weinig praktiese relevansie, maar word aangedui deur kartograwe
   sodat die kontinent op 'n staatkundige kaart na 'n enorme opgesnyde
   "ystert" lyk. Die meeste lande het waanemings- of studieposte op
   Antarktika binne hul opgeëiste gebiede. Die Antarktiese Verdrag het
   hierdie eise egter afgewys en die meeste nasies erken nie hierdie
   gebiede nie. Ander lande het geen gebied opgeëis nie, maar die
   Verenigde State en Rusland behou hulself die reg voor om dit in die
   toekoms te doen.
   Gebiedsaansprake van Antarktika
   Gebiedsaansprake van Antarktika
   Vlag Gebied Aanspraakmaker Anspraak grense Datum
   Adélieland Frankryk 142°2′E tot 136°11′E 1924
   Argentyns-Antarktika Argentinië 25°W′ tot 74°W′ 1943
   Australies-Antarktiese Gebied Australië 160°E′ tot 142°2′W en 136°11′W
   tot 44°38′E 1933
   Antártica Chilena Provinsie Chile 53°W′ tot 90°W′ 1940
   Brits-Antarktiese Gebied Verenigde Koninkryk 20°W′ tot 80°W′ 1908
   Dronning Maudland Noorweë 44°38′E tot 20°W′ 1939
   Peter I-Eiland 68°50′S 90°35′W 1929
   Ross-Afhanklikheid Nieu-Seeland 150°W′ tot 160°E′ 1923

   Die Argentynse, Britse en Chileense aansprake oorvleuel mekaar. Die
   gebied tussen 90° W en 150° W is nog nie opgeëis nie.

[wysig] Vroëre eise

     * Duitsland: 20° O tot 10° W; die oorgeneemde Noorse gebied; het
       tussen 1939 tot 1945 bekend gestaan as Neuschwabenland.
     * Suid-Afrika: tussen 1963 tot 1994.
     * Brasilië: 28° W tot 53° W; oorvleuel Argentynse, Britse en
       Chileense gebied; informeel opgeëeis in 1986.

[wysig] Ekonomie

   Die onwettige vang en verkoop van Patagoniese tandvis het gelei tot
   verskeie arrestasies.
   Die onwettige vang en verkoop van Patagoniese tandvis het gelei tot
   verskeie arrestasies.

   Alhoewel steenkool, koolwaterstowwe, ystererts, platinum, kope, chroom,
   nikkel, goud en ander minerale gevind is bestaan dit in te klein
   hoeveelhede om te ontgin. Die 1991 Protocol aangaande Omgewingsbewaring
   tot die Antarktiese Verdrag verhoed 'n stryd om sulke hulpbronne. In
   1998 is 'n kompromisooreenkoms rebereik wat 'n 50-jaar vebod op mynbou
   tot die jaar 2048 in plek gestel het, wat ekonomiese ontwikkeling en
   ontginning verder aan bande lê. Die primêre landbou aktiwiteit is die
   vang van en handel van vis. Antarktiese visserye het in 2000-01
   gerapporteer dat 112 934 metrieke ton vis in die jaar gevang is.^[13]
   Antarktiese posdienste
   Antarktiese posdienste

   Toerisme vind op 'n klein skaal bestaan sedert 1957 en is tans
   selfreëlend deur die Internasionale Vereniging van Antarktiese
   Toerorganiseerders (IAATO). Nie alle vaartuie is egter lede van IAATO
   nie. Verskeie skepe vervoer mense na Antarktika om spesifieke plekke te
   besoek. 'n Totaal van 27 950 toeriste het die kontinent in die 2004-05
   Antarktiese somer besoek – byna almal van kommersiële skepe. Die getal
   gaan oënskynlik tot meer as 30 000 styg en self tot meer as 80 000 teen
   2010.^[32]^[33] Besorgdheid is onlangs uitgespreek oor die nadelige
   gevolge op die omgewing en die ekostelsel deur die instroming van
   besoekers. 'n Beroep op strenger regulasie vir skepe en 'n toerisme
   kwotas is deur beide omgewingsgesindes en wetenskaplikes gemaak.^[34]
   Antarktiese vlugte het toeriste van Australië en Nieu-Seeland gebring
   tot 'n noodlottige ongeluk van Air New Zealand Vlug 901 in 1979 naby
   Mount Erebus.

[wysig] Navorsing

   'n volmaan en 25 sekondes beligtingstyd het genoeg lig verskaf om die
   foto by die Amundsen-Scott Suidpoolstasie tydens die lang Antarktiese
   nag te neem. Die nuwe stasie is verlink, die power plant in die middel
   en die ou meganikawerkswinkel regs-onder.
   'n volmaan en 25 sekondes beligtingstyd het genoeg lig verskaf om die
   foto by die Amundsen-Scott Suidpoolstasie tydens die lang Antarktiese
   nag te neem. Die nuwe stasie is verlink, die power plant in die middel
   en die ou meganikawerkswinkel regs-onder.

   Elke jaar voer wetenskaplikes van 27 verskillende lande eksperimente
   wat nie op enige ander plek as in Antarktika uitgevoer kan word nie. In
   die somer bedryf meer as 4000 wetenskaplikes navorsingstasies; die
   getal verminder na omtrent 1000 in die winter.^[13] Die McMurdostasie
   kan meer as 'n duisend wetenskaplikes, besoekers en toeriste huisves.

   Navorsers sluit bioloë, geoloë, oseanograwe, fisici, sterrekundiges,
   gletserkundiges en meteoroloë. Geoloë bestudeer meestal plaattektonika
   in die Antarktiese gebied, meteoriete uit die buitenste ruimte, en
   hulpbronne wat voortspruit uit die opbreek van die superkontinent
   Gondwanaland. Gletserkundiges in Antarktika bestudeer die geskiedenis
   en dinamika van drywende ys, sneeu, gletsers, en usplate. Bioloë is,
   benewens die studie van wildlewe, geïnteresseerd in hoe vel temperatuur
   en die teenwoordigheid van mense aanpassing en oorlewing strategieë in
   'n verskeidenheid van organismes beïnvloed. Astrofisici in
   Amundsen-Scott Suidpoolstasie kan die hemelkoepel en kosmiese
   mikrogolfagtergrondstraling as gevolg van die osoongat en die gebied se
   droë, koue omgewing. Mediese dokters het ontdekkings oor die
   verspreiding van virusseen die liggaam se reaksie tot uiterste
   seisoenale temperature gemaak.^[35]

   Sedert die 1970's is 'n belangrike fokus die studie van die osoonlaag
   in die atmosfeer bo Antarktika. In 1998 het NASA satellietdata
   aangetoon dat die Antarktiese osoongat die grootste op rekord was -
   27 miljoen vierkante kilometer. In 2002 het beduidende dele van ysbanke
   gedisintegreer in reaksie op streeksverwarming.^[13]
   Antarktiese meteoriet, genaamd ALH84001, vanMars.
   Antarktiese meteoriet, genaamd ALH84001, vanMars.

   Meteoriete uit Antarktika is 'n betreklik onlangse hulpbron vir die
   studie van materiaal wat in die vroeë sonnestelsel gevorm is; daar word
   gemeen dat meeste van asteroïdes afkomstig is, maar sommige daarvan kan
   moontlik van groter planete afkomstig wees. Die eerste meteoriete in
   Antarktika is 1912 gevind. In 1969 het Japannese wetenskaplikes nege
   meteoriete in Antarktika ontdek. Meeste van die meteoriete het in die
   laaste een-miljoenjaar op die ysplaat neergestort. Beweging van die
   ysplate neig om die meteoriete by versperrings soos bergreekse te laat
   versamel met winderosie wat hulle na die oppervlak bring na eeue onder
   opgehoopte sneeuvalle. In vergelyking met meteoriete wat in meer
   gematigde gebiede op Aarde versamel word is die Antarktiese meteoriete
   relatief goed bewaar.^[36]

   Die groot versameling meteoriete maak 'n beter begrip van die voorkoms
   van meteoriet tipes in die sonnestelsel en hoe meteoriete verwant is
   aan asteroïds en komete. Nuwe tipes meteoriete en skaars meteoriete is
   al gevind. Onder die meteoriete is stukkies wat van die maan, en
   waarskynlik Mars, afgeskiet is deur botsings. Die voorbeelde, spesifiek
   ALH84001 deur ANSMET ontdek, is die middelpunt van 'n twispunt oor
   moontlike getuienis van mikrobiese lewe op vroeë Mars. Omdat meteoriete
   die ruimte kosmiese straling absorbeer en opneem, kan die tyd wat
   verloop het sedert die meteoriet die aarde getref het uit
   laboratoriumstudies bepaal word. Die tydsverloop sedert die
   neerstorting van 'n meteoriet bevat meer inligting wat moontlik nuttig
   kan wees in omgewingstudies van Antarktiese ysplate.^[36]

[wysig] Voetnotas

   Miniatuurvel van 'n spesiale seël wat 10 jaar van Bulgaarse kartografie
   in Antarktika herdenk
   Miniatuurvel van 'n spesiale seël wat 10 jaar van Bulgaarse kartografie
   in Antarktika herdenk
   'n Gerestoureerde voertuig van die Argentynse ekspedisie, wat die
   Suidpool in 1965 bereik het, tydens 'n parade in 2006
   'n Gerestoureerde voertuig van die Argentynse ekspedisie, wat die
   Suidpool in 1965 bereik het, tydens 'n parade in 2006
    1. ^ Henry George Liddell, Robert Scott, A Greek-English Lexicon
       "antarktikos". Besoek op 12 Februarie 2006.
    2. ^ The Mariners' Museum Age of Exploration - James Cook. Besoek op
       12 Februarie 2006.
    3. ^ National Science Foundation. History of Antarctica Besoek op 6
       Februarie 2006.
    4. ^ NASA, U.S. Government Palmer biography Besoek op 6 Februarie
       2006.
    5. ^ University of California, San Diego Palmer Station Besoek op 5
       Februarie 2006.
    6. ^ South-Pole An Antarctic Time Line : 1519 - 1959. Besoek op 12
       Februarie 2006
    7. ^ Polar Radar for Ice Sheet Measurements. Antarctic Explorers
       Timeline: Early 1800s. Besoek op 12 Februarie 2006.
    8. ^ James Clark Ross South-Pole - Exploring Antarctica. Besoek op 12
       Februarie 2006.
    9. ^ Australian Antarctic Division. Tannatt William Edgeworth David
       Besoek op 7 Februarie 2006.
   10. ^ South-pole Roald Amundsen South-Pole - Exploring Antarctica.
       Besoek op 9 Februarie 2006.
   11. ^ 70South. Richard Byrd. Besoek op 12 Februarie 2006.
   12. ^ U.S. Navy. Dates in American Naval History: October. Besoek op 12
       Februarie 2006.
   13. ^ ^13,0 ^13,1 ^13,2 ^13,3 ^13,4 ^13,5 ^13,6 Central Intelligence
       Agency Factbook Besoek op 6 Februarie 2006.
   14. ^ British Antarctic Survey. Volcanoes. Besoek op 13 Februarie 2006.
   15. ^ National Science Foundation. Scientists Discover Undersea Volcano
       Off Antarctica. Besoek op 13 Februarie 2006
   16. ^ National Science Foundation Lake Vostok Retrieved February 6,
       2006.
   17. ^ NASA Lake Vostok may teach us about Europa Besoek op 4 Februarie
       2006.
   18. ^ B. Stonehouse, editor, Encyclopedia of Antarctica and the
       Southern Oceans, Wiley, New York, 2002. ISBN 0-471-98665-8.
   19. ^ Antarctica: An Encyclopedia from Abbot Ice Shelf to Zooplankton,
       Firefly, 2002. ISBN 1-55297-590-8.
   20. ^ B. Stonehouse, editor, Encyclopedia of Antarctica and the
       Southern Oceans, Wiley, New York, 2002. ISBN 0-471-98665-8.
   21. ^ Antarctica: An Encyclopedia from Abbot Ice Shelf to Zooplankton,
       Firefly, 2002. ISBN 1-55297-590-8.
   22. ^ ^22,0 ^22,1 British Antarctic Survey. Weather in the Antarctic
       Besoek op 9 Februarie 2006.
   23. ^ R.K. Headland, The Island of South Georgia, Cambridge University
       Press, 1984.
   24. ^ The Antarctic Sun Questions and answers Besoek op 9 Februarie
       2006.
   25. ^ Australian Antarctic Division Antarctic Wildlife Retrieved
       February 5, 2006.
   26. ^ Creatures of Antarctica Besoek op 6 Februarie 2006.
   27. ^ BBC News. Toothfish at risk from illegal catches. Besoek op 11
       Februarie 2006.
   28. ^ Australian Antarctic Division. Toothfish. Besoek op 11 Februarie
       2006.
   29. ^ Scientific Committee on Antarctic Research. Antarctic Treaty
       Besoek op 9 Februarie 2006.
   30. ^ Antarctica Institute of Argentina. Argentina in Antarctica Besoek
       op 9 Februarie 2006.
   31. ^ U.S. Navy Antarctic Service Medal Besoek op 9 Februarie 2006.
   32. ^ International association of Antarctica Tour Operators. Tourism
       Statistics. Besoek op 4 Maart 2006.
   33. ^ Politics of Antarctica Besoek op 5 Februarie 2006.
   34. ^ Telegraph UK. Tourism threatens Antarctic. Besoek op 4 Maart
       2006.
   35. ^ Antarctic Connection Science in Antarctica besoek op 4 Februarie
       2006.
   36. ^ ^36,0 ^36,1 NASA Meteorites from Antarctica Besoek op 9 Februarie
       2006.

[wysig] Eksterne skakels

   Sjabloon:Sisterlinks
     * Mieliestronk artikel oor Antarktika
     * Antarktiese Verdrag Sekretariaat
     * ANetStation - radiostasie in Antarktika
     * Die Antarktika Digitale Databasis – 'n bron van digitale
       topografiese kaart data vir Antarktika
     * Australiese Antarktiese Afdeling
     * Britse Antarktiese Opname
     * Biodiversiteit by Ardleyeiland, Suid-Shetlandargipel, Antarktika
     * Raad van Bestuurders van Nasionale Antarktiese Programme (COMNAP),
       amptelike webwerf.
     * Duitse Antarktiese Skepe en Stasies
     * Portals on the World - Antarctica van die Library of Congress
     * Die Russiese Staatsmuseum van die Arktiese Gebied en Antarktika
     * Die Wetenskaplike Kommittee vir Antarktiese Navorsing -
       koördinerende liggaam vir Antarktiese Wetenskap
     * Die World Factbook – Antarktika van die CIA
     * Jongste Antarktiese nuus en inligtingdeur 70South
     * Internasionale Vereniging van Antarktiese Toerorganiseerders
       (IAATO)
     * Die VSA Antarktiese Program
     * Antarktiese Pleknaam kommissie van Bulgarye
     * Kennislink: Antarktiese flora en fauna (in Nederlands)
     * Een van baie joernale deur 'n toeris aan Antarktika
     * South African National Antarctic Programme (SANAP)
     * SANAE IV
     * L.L. Ivanov et al, Topografische kaart van Livingston eiland en
       Greenwich eiland
     * Bulgariese comissie voor Antarktiese toponimie

   Kommersieel

     * Antarctic Connection (inligting afdeling)
     * South Pole Observatory met onder andere 'n Suidpoolwebkam
     * Kidcyber Topics - Antarktika (Engels)

   Kontinente van die wêreld
       _______________________________________________________________

                               Afrika-Eurasië
                                  Amerikas
                                  Eurasië
                                  Oseanië
       _______________________________________________________________

                                   Afrika
                                 Antarktika
                                    Asië
                                 Australië
                                   Europa
                                Noord-Amerika
                                Suid-Amerika
       _______________________________________________________________

   Geologiese superkontinente : Gondwana · Laurasië · Pangaea · Rodinia
       _______________________________________________________________

                           Gebiede van die wêreld
          Afrika: Midde-Afrika | Oos-Afrika | Groot Mere | Guinee |
    Horing van Afrika | Noord-Afrika | Magreb | Noordwes-Afrika | Sahel |
      Suider-Afrika | Afrika, Suid van die Sahara | Soedan | Wes-Afrika
       Amerikas: Andes-state | Karibiese Eilande | Sentraal-Amerika |
   Groot Mere | Groot  Vlaktes | Guianas | Latyns-Amerika | Noord-Amerika
     | Noordelike-Amerika | Patagonië | Suid-Amerika | Suidelike  Keël
  Eurasië: Anatolië | Arabië | Asië | Balkan | Baltiese gebied | Benelux
      | Britse-Eilande | Kaukasië | Sentraal-Asië | Sentraal-Europa |
        Oos-Asië | Oos-Europa | Oos-Indies | Europa | Verre-Ooste |
    Indiese-subkontinent | Levant | Mediterreense gebied | Midde-Ooste |
  Nabye-Ooste | Noord-Asië | Noord-Europa | Na-Sowjet state | Skandinawië
         | Suidoos-Asië | Suid-Europa | Suidwes-Asië | Wes-Europa
   Oseanië: Australasië | Melanesië | Mikronesië | Polinesië | Stille
                                 Oseaan-Rand
                 Poolgebied: Noord-Pool gebied | Antarktika


   Hierdie artikel is gekies as 'n voorbladartikel. Klik gerus hier vir
   meer inligting.

   Kategorieë: Antarktika • Kontinente

