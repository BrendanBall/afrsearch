Antibes


   Antibes in die winter, met die Vooralpe in die agtergrond
   Antibes in die winter, met die Vooralpe in die agtergrond

   Antibes is 'n stad in die département Alpes-Maritimes in die suid-ooste
   van Frankryk, aan die voet van die Alpe en langs die Côte d'Azur tussen
   Cannes in die ooste en Nice in die weste, met sowat 75 000 inwoners.

   Antibes is saam met die vakansieoord Juan-les-Pins en sy see- en
   jaghawe Port Vauban (die grootste jaghawe in Europa) 'n gewilde
   toeristebestemming. Die stad lê naby die grootpad Autoroute 8 ("La
   Provençale"), die spoorweg tussen Marseille en Monaco en die lughawe
   van Nice.

[wysig] Geskiedenis

   Antibes word omtrent 340 v.C. deur Griekse koloniste gestig, en die
   huidige naam is afgelei van die Griekse Antipolis ("die stad teenoor"
   Nice). In die Romeinse tydperk vorm Antipolis 'n municipium (Romeinse
   stad).

   Tussen 400 en 1244 is Antibes die setel van 'n biskop; die setel word
   later na Grasse verskuif. In die jaar 1481 word Antibes as 'n deel van
   die graafskap Provence by Frankryk ingelyf en speel 'n belangrike rol
   as grensstad met Savoie. In die 17de eeu word die stad en sy hawe deur
   die argitek Vauban versterk. Napoléon I Bonaparte land na sy terugkeer
   van die eiland Elba in die stadswyk Golfe-Juan. Die vakansieoord
   Juan-les-Pins word in 1882 gestig.

[wysig] Besienswaardighede

   'n Klein straatjie ("ruelle") in die ou stadskern van Antibes
   'n Klein straatjie ("ruelle") in die ou stadskern van Antibes

   Die strande en die jaghawe is die belangrikste besienswaardighede. Die
   Musée Picasso in die Château Grimaldi vertoon kunswerke van Pablo
   Picasso, wat hy tydens sy verblyf in Antibes geskep het - keramiek,
   sketse, tekeninge en skilderye. Sy ligging vlak by die Middellandse See
   maak van hierdie museum een van die mooiste instellings van sy soort in
   Frankryk.

[wysig] Eksterne skakels

     * Die amptelike webwerf van Antibes

   Kategorieë: Stede in Frankryk • Provence-Alpes-Côte d'Azur

