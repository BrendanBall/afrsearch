Antidepressant


   'n Antidepressant is 'n geneesmiddel wat die simptome van 'n kliniese
   depressie behandel of verlig. Sommige antidepressante, veral die
   trisikliese antidepressante, word gebruik vir ander nie-amptelike
   indikasies, soos die pyn veroorsaak deur neuropatie. Heelwat van die
   antidepressante is ook aangedui in die behandeling van
   angsversteurings.

   Alle antidepressante is min of meer ewe effektief, maar dié wat later
   ontwikkel is, het meestal minder newe-effekte, en 'n kleiner kans om
   dodelik te wees in oordosering.

   Inhoud

        * 1 Geskiedenis
        * 2 Klasse en soorte
        * 3 Hoe werk dit?
        * 4 Toleransie en afhanklikheid
        * 5 Newe-effekte
             + 5.1 Algemene newe-effekte
             + 5.2 Seksuele newe-effekte
        * 6 Eksterne skakels

[wysig] Geskiedenis

   Die antidepressante werking van hierdie geneesmiddels is toevallig
   ontdek. Die middel wat alles begin het in die 1950s was iproniasied, 'n
   middel vir die behandeling van tering. Iproniasied was 'n
   mono-amienoksidaseblokkeerders (MAOIs).

[wysig] Klasse en soorte

   Sien die lys van antidepressante.

[wysig] Hoe werk dit?

   Antidepressante se geneeskundige effek vind waarskynlik plaas op die
   neuro-oordragstofvlak. Die meeste antidepressante veroorsaak 'n
   verhoging van serotonien en noradrenalien. Nuwe getuienis toon dat dié
   verhogings die verhoogde produksie intra-sellulêr van 'n neurotrofiese
   groeifaktor veroorsaak, en dit op sy beurt die hergenerering van
   senuweeselle in die hippokampus tot gevolg het.[1][2]. Verdere onlangse
   navorsing dui daarop dat antidepressante 'n uitwerking het op
   sogenaamde "klokgene" (transkripsiefaktore) wat op hul beurt betrokke
   is by die meganismes van substansmisbruikmiddels en moontlik ook
   vetsug. [3], en [4][5].

[wysig] Toleransie en afhanklikheid

   Die middels veroorsaak nie toleransie nie, maar skielike ontrekking kan
   fisiese newe-effekte veroorsaak.

[wysig] Newe-effekte

   Die gebruik van antidepressante kan newe-effekte veroorsaak. 'n
   Onvermoë om dit te kan verduur is die mees algemene rede tot staking
   van die geneesmiddels.

[wysig] Algemene newe-effekte

     * Veral die serotonienheropnameblokkeerders (SSRIs), en veral dié met
       'n korter halfleeftyd, kan fisiese onttrekkingsimptome veroorsaak.
     * MAOIs kan 'n dodelike verhoging in bloeddruk veroorsaak as dit
       ingeneem word met kosse ryk aan tiramien, soos kaas en wyn.
     * Antidepressante kan die maniese komponent van 'n bipolêre
       gemoedsversteuring vererger.
     * Ander newe-effekte, soos droeë mond, naarheid, hoofpyn ensovoorts,
       hang af van die tipe antidepressant wat voorgeskryf word. (Sien die
       artikels wat oor hierdie antidepressante spesifiek handel).

[wysig] Seksuele newe-effekte

   Seksuele disfunksie is 'n baie algemene newe-effek van die
   antidepressante, veral die SSRIs.

[wysig] Eksterne skakels

     * Die farmakologiese behandeling van gemoedsversteurings
     * Die behandeling van depressie -- Antidepressante
     * Amerikaanse Psigiatriese Vereniging -- 2000 Praktyksriglyne vir die
       behandeling van pasiënte met major depressiewe gemoedsversteuring

   Hierdie artikel is in sy geheel of gedeeltelik vanuit die Engelse
   Wikipedia vertaal.

   Klik vir info oor hierdie sjabloon.
   Kategorieë: Geneeskunde • Geneesmiddels • Farmakologie • Sielkunde

