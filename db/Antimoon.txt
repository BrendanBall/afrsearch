Antimoon



   51                        tin ← antimoon → telluur
   As
   ↑
   Sb
   ↓
   Bi

                                                             periodieke tabel

                                                                  Algemeen
                                     Naam, Simbool, Getal antimoon, Sb, 51
                                              Chemiese reeks metaalagtiges
                                             Groep, Periode, Blok 15, 5, p
                                         Voorkoms silwerige glansende grys
                                              Atoommassa 121.760 (1) g/mol
                                 Elektronkonfigurasie [Kr] 4d^10 5s^2 5p^3
                                        Elektrone per skil 2, 8, 18, 18, 5
                                                        Fisiese Eienskappe
                                                        Toestand vastestof
                                         Digtheid (naby k.t.) 6.697 g/cm³
                                  Vloeistof digtheid teen s.p. 6.53 g/cm³
                                                        Smeltpunt 903.78 K
                                                              (630.63 °C)
                                                           Kookpunt 1860 K
                                                                (1587 °C)
                                              Smeltingswarmte 19.79 kJ/mol
                                           Verdampingswarmte 193.43 kJ/mol
                                Warmtekapasiteit (25 °C) 25.23 J/(mol·K)

   CAPTION: Dampdruk

                                       P/Pa    1  10  100  1 k  10 k 100 k
                                     teen T/K 807 876 1011 1219 1491 1858

                                                           Atoomeienskappe
                                             Kristalstruktuur rombohedraal
                                             Oksidasietoestande −3, 3, 5
                              Elektronegatiwiteit 2.05 (Skaal van Pauling)
                                                       Ionisasie energieë
                                                   (meer) 1ste: 834 kJ/mol
                                                        2de: 1594.9 kJ/mol
                                                         3rde: 2440 kJ/mol
                                                        Atoomradius 145 pm
                                                 Atoomradius (ber.) 133 pm
                                                   Kovalente radius 138 pm
                                                                   Diverse
                                         Magnetiese rangskikking geen data
                                  Elektriese weerstand (20 °C) 417 nΩ·m
                          Termiese geleidingsvermoë (300 K) 24.4 W/(m·K)
                              Termiese uitsetting (25 °C) 11.0 µm/(m·K)
                             Spoed van klank (dun staaf) (20 °C) 3420 m/s
                                                   Young se modulus 55 GPa
                                                       Skuifmodulus 20 GPa
                                                       Massamodulus 42 GPa
                                                      Mohs se hardheid 3.0
                                                  Brinell hardheid 294 MPa
                                              CAS-registernommer 7440-36-0
                                                        Vernaamste isotope

                 CAPTION: Hoofartikel: Isotope van antimoon

                              iso     NV   halfleeftyd VM  VE (MeV)   VP
                             ^121Sb 57.36% Sb is stabiel met 70 neutrone
                             ^123Sb 42.64% Sb is stabiel met 72 neutrone
                             ^125Sb sin    2.7582 j    β^- 0.767    ^125Te

                                                                Verwysings

   Antimoon is 'n chemiese element met die simbool Sb met 'n atoomgetal
   van 51. Antimoon is 'n metaalagtige element met vier allotropiese
   vorms. Die stabiele vorm van antimoon is 'n blouwit metaalagtige stof.
   Geel en swart antimoon is onstabiele nie-metale. Antimoon word gebruik
   vir brandwerende bedekkings, verwe, keramieke, emaljes, 'n wye
   verskeidenheid legerings, elektroniese komponente en rubber.

   Inhoud

        * 1 Eienskappe
        * 2 Gebruike
        * 3 Geskiedenis
        * 4 Ontginingsbronne
        * 5 Voorsorgmaatreëls
        * 6 Verwysings
        * 7 Bibliografie

[wysig] Eienskappe

   Antimoon
   Antimoon

   Antimoon in sy elementêre vorm is 'n silwerige wit, bros,
   laagsmeltende, kristallyne vastestof wat oor swak elektriese- en
   termiese geleidingsvermoë beskik en by lae temperature verdamp.
   Antimoon is 'n metaalagtige wat ooreenkomste met 'n metaal toon ten
   opsigte van sy voorkoms en in baie van sy fisiese eienskappe, maar
   reageer nie chemies soos 'n metaal nie. Dit word ook aangeval deur
   oksiderende sure en halogene. Antimoon en sommige van sy legerings is
   ongewoon in die opsig dat hulle uitsit wanneer hulle verkoel word.
   Antimoon is geochemies gekategoriseer as 'n kalsofiel en kom voor saam
   met swael en die swaarmetale lood, koper en silwer.

   Ramings oor die hoeveelheid antimoon in die Aarde se kors wissel van
   0.2 tot 0.5 dele per miljoen.

[wysig] Gebruike

   Antimoon word toenemend in die halfgeleierbedryf gebruik vir die
   vervaardiging van diodes, infrarooisensors en Hall-effek toestelle. As
   'n legering dra hierdie element baie by tot lood se hardheid en
   meganiese sterkte. Die belangrikste gebruik van Antimoon is as 'n
   verharder in lood opgaarbatterye. Ander gebruike sluit in:
     * Lae wrywing legerings
     * Drukkersmetaal
     * Kleingeweer en Ligspoorammunisie
     * Kabelskede
     * Vuurhoutjies
     * Soldeersels - sommige "loodvrye" soldeersels bevat sowat 5% Sb
     * Laers in binnebrandenjins

   Antimoonverbindings in die vorm van oksiede, sulfiede,
   natriumantimonaat en antimoontrichloried word gebruik in die
   vervaardiging van brandbestande materiale, keramiekemaljes, glas, verwe
   en pottebakkery. Antimoontrioksied is die belangrikste
   antimoonverbinding en word hoofsaaklik gebruik in brandbestande
   toepassings. Dit word ook gebruik in die veselglasnywerheid as 'n
   bymiddel tot poli-ester harse. Die harse sal brand terwyl dit aan 'n
   vlam blootgestel word maar sal onmiddelik geblus word as die vlam
   verwyder word. Antimoonsulfied is ook een van die bestandele van
   veilige vuurhoutjies.

[wysig] Geskiedenis

   Antimoon se sulfiedverbindings, antimoontrisulfied, Sb[2]S[3] is al so
   vroeg as 3000 jaar v.C. gebruik. Mengsels van Sb[2]S[3] poeier in
   vet^[1] of ander materiale is sedert hierdie vroeë datum gebruik as
   grimeermiddel. 'n Kunswerk wat uit antimoon vervaardig is rondom 3000
   v.C. is naby Tello, Chaldea in die teenswoordige Irak gevind en 'n
   kopervoorwerp wat met antimoon bedek is en rondom 2500 v.C. tot 2200
   v.C. vervaardig is, is in Egipte gevind.^[2]

   Volgens metallurgiese geskiedkundiges kom die eerste beskrywing vir 'n
   prosedure om antimoon te skei voor in die Italiaanse boek De la
   pirotechnia wat dateer uit 1540 en deur Vannoccio Biringuccio geskryf
   is. Hierdie boek het die meer bekende boek van Agricola, De re
   metallica vooruitgeloop, al word die ontdekking verkeerdelik aan
   Agricola toegeskryf. Ander persone word ook soms aangehaal as sou hulle
   antimoon voor Biringuccio ontdek het maar die bewyse ter stawing
   daarvan word bevraagteken.

[wysig] Ontginingsbronne

   Antimoonproduksie in 2005
   Antimoonproduksie in 2005
   Wêreldneiging ten opsigte van antimoonontginning
   Wêreldneiging ten opsigte van antimoonontginning

   Alhoewel hierdie element nie volop is nie, word dit in meer as 100
   mineraalspesies aangetref. Antimoon word soms in suiwer vorm aangetref
   maar meer dikwels word dit as die sulfied stibniet (Sb[2]S[3]) wat die
   belangrikste ertsbron is. Kommersiële vorme van antimoon is gewoonlik
   stawe, gebreekte stukkies, korrels of gegote koek. Ander vorms is
   poeier, skerwe en enkele kristalle.

   In 2005 was Sjina die top produsent van antimoon met ongeveer 84% van
   die wêreldmark gevolg deur Suid-Afrika, Bolivië en Tajikistan alvorens
   die British Geological Survey.
             Land           Tonnemaat  % van totaal
   Volksrepubliek van Sjina  126 000      84,0
         Suid-Afrika          6 000        4,0
           Bolivië            5 225        3,5
          Tajikistan          4 073        2,7
           Rusland            3 000        2,0
            Top 5            144 298      96,2
         Wêreldtotaal        150 000      100,0

   Chiffres de 2003, métal contenue dans les minerais et concentrés, Bron:
   L'état du monde 2005

   Die grootste myn in Sjina is die Xikuangshan myn in die Hunan
   provinsie.

[wysig] Voorsorgmaatreëls

   Antimoon en baie van sy verbindings is giftig. Klinies is
   antimoonvergiftiging baie soortgelyk aan arseenvergiftiging. In klein
   hoeveelhede veroorsaak antimoon hoofpyn, duiseligheid en depressie.
   Groter toedienings veroorsaak heftige en gereelde braking en lei tot
   die dood binne 'n paar dae.

[wysig] Verwysings

    1. ^ Priesner en Figala
    2. ^ Kirk-Othmer, inskrywing "Antimony"

[wysig] Bibliografie

     * W. F. Albright "Notes on Egypto-Semitic Etymology. II", The
       American Journal of Semitic Languages and Literatures, Vol. 34, No.
       4. (Jul., 1918), pp. 215-255. JSTOR link. esp p.230
     * Endlich, F.M. "On Some Interesting Derivations of Mineral Names",
       The American Naturalist, Vol. 22, No. 253. (Jan., 1888), pp. 21-32.
       JSTOR link. p.28
     * Kirk-Othmer Encyclopedia of Chemical Technology, 5th ed. 2004.
       Entry for antimony.
     * Lippmann, E O von [Edmund Oscar]. 1919. Entstehung und Ausbreitung
       der Alchemie, teil 1. Berlin: Julius Springer. In German.
     * Moorey, PRS. 1994. Ancient Mesopotamian Materials and Industries:
       the Archaeological Evidence. New York: Clarendon Press.
     * Priesner, Claus and Figala, Karin, eds. 1998. Alchemie. Lexikon
       einer hermetischen Wissenschaft. München: C.H. Beck. 412 p. In
       German.
     * Sarton, George. 1935. Review of Al-morchid fi'l-kohhl, ou Le guide
       d'oculistique, translated by Max Meyerhof. Isis (Feb. 1935),
       22(2):539-542 (The journal Isis is in the JSTOR archive.) In
       French.
     * Shotyk, William; Krachler, Michael; Chen, Bin. Contamination of
       Canadian and European bottled waters with antimony from PET
       containers J. Environ. Monit 2006, 8:288-292 DOI: 10.1039/b517844b
     * Los Alamos National Laboratory – Antimony
     * Public Health Statement for Antimony
     * Wakayama, Hiroshi, "Revision of Drinking Water Standards in Japan",
       Ministry of Health, Labor and Welfare (Japan), 2003

   Kategorie: Chemiese elemente

