Apostoliese Kerk - Aposteleenheid


   'n Kerk wat in 1955 in Suid Afrika ontstaan het as gevolg van 'n
   skeuring met die Nuwe Apostoliese Kerk, maar wat ook verbind kan word
   met die Australiese kerk The Apostolic Church of Queensland, en die
   Suid Afrikaanse Ou Apostoliese Kerk.

   Inhoud

        * 1 Geskiedenis van die Velde groep
        * 2 Geskiedenis van die Erasmus Groep
        * 3 Vereniging
        * 4 Huidige Situasie
        * 5 Eksterne Skakels

[wysig] Geskiedenis van die Velde groep

   In ongeveer 1925 word Hendrik Velde, die skoonseun van Apostel Carl
   George Klibbe uit die Ou Apostoliese Kerk geekskommunikeer. Hy sluit
   aan by The Apostolic Church of Queensland wat hom as Apostel vir Afrika
   aanstel. Op 27 September 1956 sterf Velde in 'n motor ongeluk in
   Wynberg, Kaapstad.

   Sy volgelinge kontak Apostel Zilke van The Apostolic Church of
   Queensland wat hulle beopdrag om in te skakel by die Erasmus groep.

[wysig] Geskiedenis van die Erasmus Groep

   In 1913 verbreek Apostel Klibbe kontak met die Nuwe Apostoliese Kerk,
   en word hy in 1915 geekskommunikeer deur die Hoof Apostel, Hermann
   Niehaus. In Klibbe se plek word George Heinrich Wilhelm Schlaphoff
   aangestel as Apostel. Schlaphoff word die Apostel van die lede van die
   kerk wat besluit het om nie Klibbe te volg nie.

   Met die dood van Hoof Apostel Niehaus word hy opgevolg deur Johann
   Gottfried Bischoff. In die 1950's ontvang Bischoff 'n openbaring dat hy
   nie sou sterf voordat die wederkoms plaasvind nie. Hierdie leerstelling
   het gou bekend geword as Bischoff se "boodskap". Alle ampsdraers en
   nuwe lidmate van die kerk moes die lering aanvaar. Verskeie Apostels
   onder leding van die Assistent Hoof Apostel Peter Kuhlen het geweier om
   die lering te aanvaar en hulle is uit hulle poste onthef.

   In Suid Afrika is Apostels Philippus Jacobus Erasmus (1904-1960) en
   Daniel Carel Smuts Malan (1918-1968) asook Assistent Hoof Apostel
   Heinrich Franz Schlaphoff (1894-1968) onthef en geekskommunikeer.
   Tesame met 60 000 lidmate stig Apostels Erasmus en Malan die
   Apostoliese Kerk. Schlaphoff het terug gekeer na die Nuwe Apostoliese
   Kerk toe.

[wysig] Vereniging

   As gevolg van die skielike dood van Apostel Velde kon die ooreengekome
   vergadering nie meer plaasvind nie. Apostel Zilke van Australie het
   Oudste Petersen van die Velde groep versoek om in te skakel by die
   Erasmus groep. Op 23 November 1956 is 'n ooreenkoms bereik in Kaapstad
   om die kerke te inkorpereer. In Julie 1956 het die Erasmus groep
   alreeds saam met ander groepe wat afgestig het van die Nuwe Apostoliese
   Kerk af ingeskakel en die Verenigde Apostoliese Kerk (United Apostolic
   Church) gestig.

   In Mei 1972 word twee nuwe Apostels verordeneer. Johannes Philippus
   Erasmus (*1943) en Joshua Jeremia Joubert (*1932). In 1978 tree PJ
   Erasmus af. Hy sterf op 26 Oktober 1826. In 1989 word 'n sendingstasie
   in Venda geopen. Aan die einde van 1997 tree Apostel Joubert af.

[wysig] Huidige Situasie

   Die kerk is in agt distrikte verdeel met 34 gemeentes wat hoofsaaklik
   in die Wes-Kaap en Gauteng gevestig is. Die hoofkantoor is in
   Johannesburg.

[wysig] Eksterne Skakels

     * http://www.apostleunity.co.za/home.htm
     * http://www.united-apostolic.org/

   Kategorie: Christendom

