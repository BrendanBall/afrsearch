Arachnofobie


   Arachnofobie (vanaf die Grieks Αραχνοφοβία , wat 'n vrees vir
   spinnekoppe beteken ), is die abnormale vrees vir spinnekoppe; 'n baie
   algemene fobie. Die vrees lyk ontoepaslik vir andere (en voel soms so
   vir die lyer self ook). Diegene met die vrees is geneig om ongemaklik
   te voel in 'n area waar spinnekoppe waarskynlik kan voorkom.

   Inhoud

        * 1 Teorieë van oorsake
        * 2 Behandeling
        * 3 Sien ook
        * 4 Eksterne skakel
        * 5 Bron

[wysig] Teorieë van oorsake

   'n Spinnekop op sy web
   'n Spinnekop op sy web
     * Vroeëre spekulasie was dat die fobie onstaan weens die graadverskil
       in voorkoms tussen die mens en die spinnekop, maar dit is bewys dat
       hierdie teorie nie water hou nie, deurdat daar baie ander
       lewensvorme is wat baie meer verskil van die menslike vorm en nie
       dieselfde graad of frekwensie van fobiese reaksie ontlok nie.
     * Nog 'n teorie het hom bemoei met die groot verskil in
       liggaamsgroote tussen mens en spinnekop; en die vinnige en
       onvoorspelbare manier waarop spinnekoppe beweeg. Daar is ook nie
       goeie navorsing om dié teorie te steun nie.
     * Nog 'n ander teorie behels dat die gevaarlikheid van sekere
       spinnekopspesies die rede vir die fobie is. 'n Probleem met die
       teorie is byvoorbeeld dat, tussen 1000 en 5000 persone per jaar
       sterf as gevolg van die steek van 'n skerpioen en ten spyte daarvan
       is 'n fobie vir skerpioene nie so algemeen is nie.
     * Die sterkste getuienis bestaan rondom die teorie dat die fobie 'n
       vorm van aangeleerde gedrag is. Die blootstelling aan 'n spinnekop
       (die neutrale gebeure) gaan gepaard met 'n kondisioneringsgebeure
       (soos die aanskoue dat 'n ouer daaroor ontsteld is) wat 'n
       gekondisioneerde emosionele effek tot gevolg het (in dié geval
       vrees en vermyding). Die volgende keer wat daar blootstelling is
       aan die spinnekop, wek die eens neutrale blootstelling nou vrees
       op, ten spyte daarvan dat die ouer afwesig kan wees en nie daar is
       om die onsteltenis te toon nie.

[wysig] Behandeling

     * Die mees effektiewe behandeling teen arachnofobie is
       blootstellingsterapie, gebaseer op die beginsel dat blootstelling
       stadigaan die angs verminder (en die teenoorgestelde is ook waar:
       vermyding vermeerder die angs geassosieerd met die fobie)

[wysig] Sien ook

     * Angsversteurings
     * Fobies

[wysig] Eksterne skakel

     * Arachnofobie: Hoe om dit te behandel

[wysig] Bron

   Die artikel is losweg geskoei op
     * Arachnophobie vanuit die Duitse Wikipedia, met 'n geringe bydrae
       vanaf
     * Arachnophobia vanuit die Engelse Wikipedia.

   Kategorieë: Fobies • Psigiatrie • Insekte

