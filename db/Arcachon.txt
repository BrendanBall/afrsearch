Arcachon


   Le Moulleau, die westelike gedeelte van Arcachon, met die sandduin Dune
   du Pyla in die agtergrond
   Le Moulleau, die westelike gedeelte van Arcachon, met die sandduin Dune
   du Pyla in die agtergrond

   Arcachon (in Gaskoniese Oksitaans Arcaishon) is 'n dorp en strandoord
   in die Suidwes-Franse département Gironde (région Akwitanië) met 'n
   oppervlak van 7,56 vierkante kilometer en 11 454 inwoners (1999). Die
   dorp in die historiese gewes Gascogne maak deel uit van die
   arrondissement Bordeaux en vorm sy eie kanton. Sy inwoners word in
   Frans les Arcachonnais genoem.

[wysig] Geografie

   Die sanndduin Dune du Pyla
   Die sanndduin Dune du Pyla

   Arcachon lê teen die suidelike oewer van die Bassin d'Arcachon, in die
   bosgebied van Landes. Die dorp staan onder meer bekend vir sy
   oesterteelt. Suid van die luukse voorstede Pilat-Plage en Pyla lê die
   Dune du Pyla (dikwels ook Dune du Pilat genoem), die grootste sandduin
   in Europa met 'n hoogte van sowat 110 meter, 'n lengte van meer as twee
   kilometer en 'n voetwydte van sowat 500 meter. Die sandduin bevat sowat
   sestig miljoen kubieke meter sand en beweeg tussen een en vyf meter per
   jaar landinwaarts.

   Arcachon bestaan uit 'n aantal dorpswyke, waaronder vier sogenaamde
   "Villes" (Ville d'Hiver of Winterdorp, Ville de Printemps of Lentedorp,
   Ville d'Été of Somerdorp, en Ville d'Automne of Herfsdorp), en Les
   Abatilles en Le Moulleau.

[wysig] Demografie

   Teenoor die sensus van 1990 (47 141 inwoners) het die bevolking van die
   agglomerasie van Arcachon volgens die sensus van 1999 met 15 persent
   gegroei tot 54 204. Naas Arcachon is La Teste de Buch met 22 970,
   Gujan-Mestras met 14 958 en Le Teich met 4 822 inwoners die grootste
   dorpe in die agglomerasie. Terwyl Arcachon se inwonertal weens die
   gebrek aan beskikbare erwe in die laaste jare gekrimp het, het die
   ander dorpe sterk gegroei.
   Kategorieë: Dorpe in Frankryk • Akwitanië

