Arcadia, Pretoria


   Arcadia is 'n voorstad in Pretoria, Suid-Afrika. Dit is oos van die
   stadskern geleë met Beatrixstraat wat die westelike grens met Pretoria
   Middestad vorm, Kerkstraat die noordelike grens, Hillstraat die
   Oostelike grens met Hatfield en Parkstraat die suidelike grens met
   Sunnyside

   Arcadia is die oudste voorstad van Pretoria en is in 1889 by Pretoria
   ingelyf. Arcadia is bekend vir die historiese geboue, ambasades en
   hotelle. Die Uniegebou is op die grens van die voorstad geleë. Pretoria
   het die tweede meeste ambassades ter wêreld, na Washington, D.C.,
   waarvan meeste in of naby Arcadia geleë is.

   Kerkstraat, die eenrigting strate Pretorius- en Schoemanstraat en
   Parkstraat loop in Oos-Wes rigting deur die voorstad. Landmerke in
   Arcadia sluit in die Pretoriase Kunsmuseum in Parkstraat, die Gerard
   Moerdyk Restaurant, in 'n gebou wat deur Gerard Moerdijk ontwerp is, en
   Venningpark.
   Kategorieë: Voorstede van Pretoria • Arcadia, Pretoria

