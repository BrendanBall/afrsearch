Archimedes


   Archimedes, soos voorgestel deur die Italiaanse skilder, Domenico
   Fetti, in 1620.
   Archimedes, soos voorgestel deur die Italiaanse skilder, Domenico
   Fetti, in 1620.

   Archimedes van Syracuse (Grieks: Άρχιμήδης) was ’n antieke Griekse
   wiskundige, fisikus en ingenieur. Alhoewel min oor sy lewe bekend is,
   word hy beskou as een van die leidende wetenskaplikes in die klassieke
   oudheid. Benewens sy ontdekkings in die veld van wiskunde en meetkunde,
   word die vervaardiging van masjiene wat hul tyd ver vooruit was aan hom
   toegeskryf.

   Hy het die fondamente van hidrostatika gelê en die beginsel van die
   hefboom verklaar, die toestel waarop meganika gebaseer is. Sy vroeë
   vorderings in wiskundige analise sluit in die eerste bekende
   samevatting van ’n oneindige reeks, met 'n metode wat vandag gebruik
   word. Die geskiedkundiges van Antieke Rome het 'n sterk belangstelling
   in Archimedes getoon en verslae van sy lewe en werk geskryf, terwyl die
   relatief min kopieë van sy verhandelings wat deur die Middeleeue
   oorleef het 'n invloedryke bron van idees was vir wetenskaplikes tydens
   die Renaissance.

   Die dood van Archimedes het plaasgevind tydens die beleg van Syracuse,
   toe hy vermoor is deur 'n Romeinse soldaat, ten spyte van bevele dat hy
   nie leed aangedoen moes word nie.
   Kategorieë: Fisici • Wiskundiges • Ingenieurs

