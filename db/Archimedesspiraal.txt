Archimedesspiraal


   Drie 360° draaie van een arm van 'n Archimedesspiraal
   Drie 360° draaie van een arm van 'n Archimedesspiraal

   'n Archimedeanspiraal (ook rekenkundige spiraal), is 'n spiraal wat
   vernoem is na die 3de eeu v.C. Griekse wiskundige Archimedes; dit is
   die lokus van punte wat ooreenkom met die ligging oor tyd van 'n punt
   wat weg van 'n vaste punt beweeg teen 'n konstante spoed langs 'n lyn
   wat teen konstante hoeksnelheid roteer. In poolkoördinate (r, θ) kan
   dit beskryf word deur die vergelyking

          \, r=a+b\theta

   met reële getalle a en b. Verandering van die parameter a sal die
   spiraal draai, terwyl b die afstand tussen opeenvolgende draaie bepaal.

   Archimedes het so 'n spiraal beskryf in sy boek Oor Spirale.

   Hierdie Archimedesspiraal word ondersky van die logaritmiese spiraal
   deurdat opeenvolgende draaie van die spiraal 'n konstante afstand van
   mekaar is (gelyk aan 2πb as θ in radiale gemeet word), terwyl hierdie
   afstande in 'n logaritmiese spiraal meetkundige vermeerder.

   Let daarop dat die Archimedese spiraal twee arms het, een vir θ > 0 en
   een vir θ < 0. Die twee arms is glad verbind by die oorsprong. Slegs
   een arm word op die meegaande grafiek vertoon. Die spieëlbeeld om die
   y-as sal die ander arm lewer.

   Een metdode vir die kwadratuur van die sirkel, deur die streng
   beperkings tot die gebruik van 'n liniaal en 'n passer te verslap, in
   antieke Griekse meetkundige bewyse, maak gebruik van 'n
   Archimedesspiraal.

   Soms word die term Archimedesspiraal vir die meer algemene groep
   spirale gebruik:

          r=a+b\theta^{1\!/\!x}.

   Die normale Archimedesspiraal kom voor wanneer x = 1. Ander spirale wat
   in die groep val sluit die hiperboliese spiraal, Fermat se spiraal, en
   die lituus in. So te sê alle statiese spirale wat in die natuur voorkom
   is logaritmiese spirale, nie Archimedesspirale nie. baie dinamiese
   spirale (soos die Parkerspiraal van die solar wind, of die patroon wat
   deur 'n Catherine's wheel gemaak word is Archimedesspriraal.

[wysig] Toepassings

   Meganisme van 'n krulpomp
   Meganisme van 'n krulpomp

   Die Archimedesspiraal het 'n oorvloed van gebruike. Rolkompressor
   (Engels: Scroll compressor) of pomp, gemaak uit twee tussengelaagde
   Archimedesspirale van dieselfde grootte, word gebruik vir die
   saampersing van vloeistowwe en gasse.^[1] Die groewe van die eerste
   grammofoonplate het 'n Archimedesspiraal gevorm, wat beteken dat die
   groewe eweredig gespasieer is wat die hoeveelheid musiek wat op die
   plaat kon pas gemaksimeer is (dit is later terwille van musiekkwaliteit
   verander).^[2] Archimedesspirale word ook gebruik in Digitale
   Ligprosessering projeksiestelsels om die "Reënboogeffek" te verminder,
   deur dit te laat lyk of al die kleure gelyk vertoon word al word rooi,
   groen, en blou in werklikheid geweldig vinnig gewissel word.^[3]

[wysig] Verwysings

    1. ^ Sakata, Hirotsugu and Masayuki Okuda. "Fluid compressing device
       having coaxial spiral members." URL besoek op 2006-11-25.
    2. ^ Penndorf, Ron. "Early Development of the LP." URL besoek op
       2005-11-25.
    3. ^ Wilson, Tracy V.. "Adding Color and the Reliability of DLP." URL
       besoek op 2005-11-25.

[wysig] Eksterne skakels

     * Weisstein, Eric W., Archimedes' Spiral op MathWorld.
     * Page with Java application to interactively explore the Archimedean
       spiral and its related curves

   Kategorie: Meetkunde

