Argentinië se nasionale rugbyspan


   Argentinië
   Beeld:Argentina Rugby.png
   Unie Unión Argentina de Rugby
   Bynaam(e) los Pumas
   Afrigter Vlag van Engeland  Les Cusworth
   Kaptein Agustín Pichot
   Meeste toetse Lisandro Arbizu (86)
   Top puntebehaler Hugo Porta (656)
   Meeste drieë José María Núñez Piossek (29)

   Spankleure Spankleure Spankleure
   Spankleure
   Beeld:Kit socks skyblue hoops.png
   　
   Spankleure
   Spankleure Spankleure Spankleure
   Spankleure
   Spankleure
   　
   Alt. kleure
   Eerste internasionale wedstryd
   Vlag van Argentinië Argentinië 3 - 28 Britse en Ierse Leeus
   (12 Junie 1910)
   Grootste oorwinning
   Vlag van Paraguay Paraguay 0 - 152 Argentinië Vlag van Argentinië
   (1 Mei 2002)
   Grootste nederlaag
   Vlag van Nieu-Seeland Nieu-Seeland 93 - 8 Argentinië Vlag van
   Argentinië
   (21 Junie 1997)
   Wêreldbeker
   Verskynings 5 (Eerste in 1987)
   Beste uitslag Derde, 2007

   Die Argentynse nasionale rugbyspan, mety die bynaam los Pumas, is tans
   die top rugbyspan in Amerika. Die span wat in hemelblou en wit trueie
   speel word bestuur deur die Argentynse Rugbyunie (UAR, van die Spaans
   Unión Argentina de Rugby). Argentinië is tans die enigste
   Internasionale Rugbyraad (IRB) eerste vlak geklassifiseerde nasie wat
   geen gereelde jaarlikse kompetisie het soos die Ses-Nasies en die
   Drie-Nasiesreeks nie.

   Argentinië se eerste internasionale rugbywedstryd was in 1910 teen 'n
   besoekende Britse Eilande span. Die land word vandag as een van die
   wêreld se voorste rugbynasies gesien en het sover in elke Rugby
   Wêreldbeker wat sedert 1987 gehou is deelgeneem. Die Pumas se huidige
   kaptein is Agustín Pichot en die huidige hoofafrigter is Les Cusworth.

   Alhoewel rugby in Argentinie nie die gewildheid van sokker kan ewenaar
   nie, het die indrukwekkende resultate deur Los Pumas sedert die 1999
   Rugby Wêreldbeker tot eksponensiële groei gelei in 'n tydperk waarin
   Argentinië onder moielike ekonomiese omstandighede gebuk gegaan het.
   Argentinië het sedrst sy verskyning op die internasionale toneel al vir
   verskeie verrassingsoorwinnings gesorg en is veral 'n gedugte
   teenstaander wanneer die span tuis in Buenos Aires speel.

   Inhoud

        * 1 Geskiedenis
             + 1.1 Beginjare
             + 1.2 Naoorlogse Tydperk
             + 1.3 Sestigs, sewentigs en tagtigs
             + 1.4 Laat Twintigste Eeu
             + 1.5 Die Nuwe Millennium
             + 1.6 2007 Rugby Wêreldbeker
        * 2 Rekord
        * 3 Verwyisngs
        * 4 Eksterne skakels

[wysig] Geskiedenis

[wysig] Beginjare

   Die eerste rugbywedstryd in Argentinië is in 1873 gespeel nadat die
   spel na Argentinië ingevoer is deur Britse immigrante. In 1899 het vier
   klubs in Argentinië se hoofstad Buenos Aires bymekaar gekom om die Río
   de la Plata-Rugbyvoetbalunie te vorm.

   In 1910 het 'n span wat deur Oxford Universiteit bestuur is — na
   veronderstelling die Englse nasionale span, maar dit het drie Skotse
   spelers ingesluit — Argentinië besoek: die Argentyne het die pan die
   "Gekombineerde Britte", ook bekend as 'n "Groot Brittanje XV", genoem.
   Argentinië se internasionale debuut was teen die span waarteen dit op
   12 Julie 3-28 in Buenos Aires verloor het.

   In 1927 het die Britse Eilanse na Argentinië gereis in 'n toer waarin
   die Leeus al nege wedstryde gewen het; die toer was egter finansieel
   suksesvol vir Argentynse rugby. Die nege wedstryde het vier toetse
   ingesluit wat Argentinie met altesaam meer as 30 punte verloor het. Al
   die wedstryde het in Buenos Aires plaasgevind.

   Vyf jaar het verloop voor nog 'n internasionale spane Argentinië sou
   besoek, naamlik Suid-Afrika se Junior Springbokke in 1932 wat 'n twee
   wedstryd reeks gespeel het. Argentinië het beide verloor.

   In 1936 het die Britse Eilande Argentinië weer besoek en al tien hulle
   wedstryde gewen en slegs nege punte op die hele toer afgestaan. Slegs
   een toets is op die toer gespeel wat Argentinië 0-23 verloor het. Die
   volgende maand het sie Argentynse span die land verlaat om hulle eerste
   toetse in 'n ander land te speel - teen Chili in Valparaiso. Argentinië
   het die eerste toetse 29-0 gewen. Die tweede toets is met 'n
   soortgelyke telling gewen. Twee jaar later het Argentinië as gasheer
   vir Chili opgetree wat gelei het tot 'n 30 punte oorwinning vir
   Argentinië.

[wysig] Naoorlogse Tydperk

   In die laat 1940's het 'n gekombineerde Oxford & Cambridge span
   Argentinië besoek wat die nasionale span in beide wedstryde wat hulle
   teen die Engelse span gespeel het verloor het. In 1949 het die
   belangrikste rugbynasie tot op daardie stadium die land besoek,
   Frankryk. Hoewel Argentinië weer beide toetse verloor het, was die
   tellings in albei gevalle baie naby aan mekaar.

   Om die 1951 Pan-Amerikaanse Spele te herdenk het Argentinië die eerste
   Suid-Amerikaanse toernooi in Buenos Aires met Chili, Uruguay en
   Brasilië wat deelgeneem het gereël. Argentinië het die eerste toernooi
   oorheers en selgs Chili het 'n uitdaging verteenwoordig. Die Argentyne
   het agter wel 13-3 met Chili afgereken en Uruguay 62-0 en Brasilië 72-0
   pakslae gegee om hulle leierskap in Suid-Amerikaanse rugby te
   onderstreep.

   In 1952 het Argentinië 'n reeks teen 'n nie-toets Ierland XV in Buenos
   Aires gespeel. Argentinië het die eerste wedstryd met ses punte verloor
   maar in die tweede wedstryd daarin geslaag om 'n 3-3 gelykopuitslag te
   bewerkstellig. Dit was die eerste keer dat Argentinië 'n nederlaag teen
   'n beduidende Europse span kon verhoed en dit is soos 'n oorwinning
   gevier.

   As gevolg van die Ierse toer kon die UAR nie bekostig om die jaar
   daarna 'n besoek van die Oxford & Cambridge span aan te bied nie. In
   1954 het Frankryk die land weer besoek. Soos in 1949 was Frankryk te
   sterk vir die Argentyne en het hulle 22-8 en 30-3 teen die Hane
   verloor.

   In 1956 is Argentinië weer deur 'n Oxford & Cambridge span besoek
   waarteen hulle 25-6 en 11-3 verloor het. Dit is gevolg deur 'n 4-0
   oorwinning oor Peru en 'n 50-3 oorwinning oor Uruguay voordat
   Argentinië vir die eerste keer teen Chili verloor het.

   By die tweede Suid-Amerikaanse toernooi in 1958 het Argentinië 50-3 met
   Uruguay en 44-0 met Peru afgereken. Ten spyte van drinkery voor die
   wedstryd teen die gasheernasie, Chili het Argentinië met die louere weg
   gestap in 'n 14-0 oorwinning in Santiago.

   In 1959 het die Junior Springbokke na Buenos Aires teruggekeer in 'n
   reeks waarin hulle beide wedstryde teen die nasionale span gewen het;
   6-14 en 6-20.

[wysig] Sestigs, sewentigs en tagtigs

   In 1960 het Frankryk Buenos Aires besoek vir 'n drie-wedstryd reeks
   teen Argentinië. Die gashere kon steeds nie daarin slaag om hulle
   eerste oorwinning oor die Franse te behaal nie met Frankryk wat al drie
   wedstryde gewen het; 37-3, 12-3 en 29-6.

   Die jaar daarna het Argentinië weer hulle oorheersing in die kontinent
   ten toongestel dedur die Suid-Amerikaanse toernooi wat in Montevideo
   gehou is te wen met oor winnings teen Brasilië (60-0), Uruguay (36-3)
   en Chili (11-3).

   In 1964 is 'n nuwe weergawe van die Suid-Amerikaanse toernooi in San
   Pablo gehou wat weereens deur Argentinië gewen is met oorwinnings teen
   Uruguay (25-6), Brasilië (30-5) en Chili (30-8).

   In die laat 1960's het die vier Britse Tuisunies begin om toere na
   Argentinië te onderneem. Nadat Wallis in beide toetse in Buenos Aires
   in 1967 gesukkel het, was dit duidelik dit moeilik sou wees om 'n
   toetsreeks in Argentinië te wen. Skotland het die land se volgende
   slagoffers geword toe die Pumas die eerste toets in 1968 gewen het. Die
   Skotte het egter daarin geslaag om die tweede toets twee weke later te
   wen.

   Die eerste besoek wat die Argentynse nasionale span aan die anderkant
   van die Atlantiese Oseaan onderneem het was na Rhodesië en Suid-Afrika
   in 1965. Die span het daar die bynaam "Pumas" verkry toe 'n plaaslike
   joernalis, Rhodesië se Wackley Farmer, die jaguarembleem op die span se
   trui vir 'n poema misgis het in 'n artikel na 'n nederlaag teen 'n span
   van Salisbury. Na nederlae teen Salisbury en Noord-Transvaal het die
   span sy eerste oorwinning teen Wes-Transvaal behaal en ook daarin
   geslaag om Suidwes-Afrika Distrikte en die Suidelike Universiteite te
   klop. Die belangrikste resultaat was egter die span se eerste 11-6
   oorwinning oor die Junior Springbokke. Die span is deur 'n reuse skare
   in Buenos Aires tuis verwelkom na 'n toer waarin hulle altesaam 11
   oorwinnings behaal het, een gelykopuitslag behaal het en vier keer
   verloor het in die twee maande in Afrika.

   'n Wedstryd is daarna gereël teen die Franse kampioene Section Paloise.
   Die wedstryd word egter onhou vir die oproer en wangedrag van beide
   spanne eerder as die Argentynse oorwinning. Hioerna het Oxford &
   Cambridge aangekom, 'n span wat die Pumas tot op daardie stadium nooit
   kon verslaan nie. Die eerste wedstryd het gelykop geëindig met 'n 19-19
   telling en die tweede is deur die die studente 9-3 gewen. 1965 het
   geëindig met 'n 23-11 oorwinning oor Chili.

   In 1966, het die Gazelles in Argentinië aangekom. Die Gazelles was 'n
   soort Junior Springbokke B-span. Die Suid-Afrikaanse besoekers het
   weggestap met twee 9-3 en 20-15 oorwinnings.

   In September 1967 het Argentinie opgestree as gashere vir die
   Suid-Amerikaanse Kampioenskap in Buenos Aires waarin hulle oorwinnings
   teen Uruguay (38-6) en Chili (18-0) behaal het.

   Wallis het in 1968 in Buenos Aires aangekom en vir die eerste keer het
   die Pumas 'n reeksoorwinning teen 'n ander nasie behaal deur die eerste
   wedstryd 9-5 te wen en 9-9 gelykop te speel in die tweede wedstryd.

   Die groot dekade van Argentynse rugby het tot 'n einde gekom met die
   aankoms van Skotland in 1969. In die eerste wedstryd het Argentinië 'n
   groot oorwinning van 20-3 behaal, maar in die tweede het die besoekers
   6-3 gewen.

   In die vroeë 1980s is die Suid-Amerikaanse Jaguars gevorm. Die span is
   oorheers deur Argentynse spelers wat agt wedstryde teen die Springbokke
   gespeel het insluitend 'n oorwinning in Bloemfontein in 1982.

[wysig] Laat Twintigste Eeu

   Vanaf die laat sewentigs het tot die vroeë negentigs het Argentinië
   nooit twee wedstryde van 'n reeks wat in Buenos Aires gehou is verloor
   nie in 'n tydeperk wat wedstryde teen Frankryk, Engeland, Australië en
   'n 21-21 gelykopuitslag teen die All Blacks ingesluite het. Die Gelykop
   uitslag teen die All Blacks word as waarskynlik die belangrikste
   resultaat ooit deur die Pumas gesien en is behaal deur briljante spel
   deur Hugo Porta wat al Argentinië se punte behaal het.

   Teen die eerste Rugby Wêreldbeker in 1987 in Australië en Nieu-Seeland
   gehou is was Argentinië vol selfvertroue dat hulle ten minste die
   kwarteindstryd sou haal. 'n Onverwagte nederlaag teen Wes-Samoa het die
   span egter daarvan verhoied om na die uitklop stadium deur te dring.

   In die jare wat daarop gevolg het, het baie van Argentinië se beste
   spelers afgetree. Baie spelers het ook oorsee professionele rugby gaan
   speel - in Argentinië is rugby steeds grootliks 'n amateursport en op
   daardie stadium het die UAR se regulasies spelers wat enigsins
   professioneel gespeel het daarvan verhoed om vir hulle land te speel.
   Die faktore het Argentinië met 'n span sonder veel ondervinding gelaat
   wat gelei het tot teleurstellende vertonings in die 1991 en 1995 Rugby
   Wêreldbekers. In laasgenoemde het Argentinië egter 'n kagtige
   voorspelerpak gehad wat deur die internasionale media geprys is.
   Argentinië se vaskopstut Patricio Noriega, en haker Federico Mendez het
   na die toernooi onderskeidelik in Australië en Suid-Afrika gaan speel.
   Noriega het selfs daarin geslaag om vir die Wallabies te speel.

   In 1999 het 'n span met meer ondervinding en 'n effens onderskatte
   Argentinië daarin geslaag om tot die kwarteindronde van die Rugby
   Wêreldbeker deur te dring na 'n briljante oorwinning van 28-24 teen
   Ierland. Die span is deur Frankryk uitgeskakel in 'n 28-47 nederlaag.

[wysig] Die Nuwe Millennium

   Die Pumas tydens hulle November 2006 oorwinning oor Engeland op
   Twickenham.
   Die Pumas tydens hulle November 2006 oorwinning oor Engeland op
   Twickenham.

   In April 2000 is Marcelo Loffreda aangstel as afrigter van Argentinië.

   Argentinië kon nie na die 2003 Wêreldbeker kwarteindstryd deurdring nie
   as gevolg van 'n 15-16 nederlaag teen Ierland in 'n nail-biting
   wedstryd. In die reeks moes Argentinië vier wedstryde in twee weke
   speel terwyl Ierland dieslfde aantal wedstryde oor vier weke kon speel.
   Daar is in sommige kringe gevoel dat Ierland, as 'n belangrik
   rugbynasie nie 'n soortgelyke skedule sou aanvaar nie en dat dit 'n rol
   gespeel het in die uitslag.

   Sedertdien het die span goed gespeel met oorwinnings oor Wallis in
   Junie 2004 in Argentinië. Die Pumas het die heersende
   Ses-Nasieskampioen Frankryk 24-14 verslaan in November 2004 in
   Marseille, waar Frankryk nooit te vore verloor het nie. Later op die
   slefde toer het hulle 21-19 teen Ierlandverloor na 'n skepskop deur
   Ierland in die doodsnikke van die wedstryd. Na hulle terugkeer na
   Argentinië het die Pumas egter 39-7 teen die besoekende Springbokke, 'n
   span waarteen hulle nog nooit kon wen nie, verloor.

   In een van Argetnie se beste vertoinings in die afgelope aantal jare
   het die Pumas op 23 Mei 2005 in Cardiff teen die Britse en Ierse Leeus
   gespeel voor die span op 'n toer na Nieu-Seeland vertrek het. Die Pumas
   is gedwing om 'n span te kies wat bestaan het uit tweede en derde keuse
   spelers (stut Mauricio Reggiardo, wat later speler van die wedstryd
   was, moes weer vir die Poemas uitdraf nadat hy reeds uit rugby afgetree
   het) aangesien 25 spelers as gevolg van klubverpligtinge nie beskikbaar
   was nie. Goeie spel deur die Peomas en lacklustre spel deur die Leeus
   het byna 'n historiese oorwinning aan die Suid-Amerikanser besor. Slegs
   'n Jonny Wilkinson strafskop in beserings tyd het die Leeu toegelaat om
   'n 25-25 gelykopuitslag te beklink.

   Toe die Springbokke in November van dieselfde jaar na Argentinië
   tergegekeer het het hulle te staan gekom vboor 'n baie sterker
   Poemaspan met meeste van die land se Europa-gebasseerde spelers
   teenwoordig. Die Poemas het teen halftyd 20-16 voorgeloop by die Vélez
   Sársfieldstadion. Hoewel hulle in die tweede helfte teruggesak het is
   hulle nie verneder nie met 'n uiteindelike telling van 34-23 ten gunste
   van Suid-Afrika. Die volgende week het die Poemas na Murrayfield geries
   om teen Skotland te speel waar hulle in 'n taai wedstryd 23-19
   geseëvier het. Dit was die vyfde agtereenvolgende oorwinning sedert
   1990 van Los Pumas oor Skotland. Hulle het die week daarna nog 'n
   Ses-Nasies slagoffer geeis toe hulle Italië 39-22 in Genoa geklop het.

   In die 2006 middel van die jaar toetse het Argentinië 'n span van
   Wallis vior 'n twee-toets toer verwelkom. Los Pumas het die reeks
   gewen, hulle eerte reeksoorwinning oor Wallis. Die Walliese se span het
   egter slegs twee van hulle eerste keuse spelers ingesluit. Meeste van
   die Walliese spelers was A-span en onder-21 spelers aangesien meer as
   20 Walliese spelers onbeskikbaar of beseer was. Die eerste toets op 11
   Junie is net-net 27-25 deur die Argentyne gewen. Dit was histories
   belangrik aangesien dit die eerste Argentynse toets was wat in
   Patagonië gespeel is. Die besoekers is hartelik ontvang deur die
   geemeenskap in Puerto Madryn, een van die groter dorpe in 'n omgewing
   wat in die 1860's deur Walliese stelaars bevolk is en waar Wallies nog
   gereeld gepraat word. In die tweede toets op Vélez Sársfield op 17
   Junie het die poemas 45-13 voorgeloop voor die Walliesers twee driee
   kon druk om die tellingverskil na 45-27 te verminder. Wallis se
   ongedissiplineerdheid en gebrek aan ondervinding is gesien as bydraende
   faktore in die nasie se reeksnederlaag.[1] Los Pumas het vervolgens
   teen een van die wêreld se voorste spanne, die All Blacks, op Vélez
   Sársfield gespeel in 'n wedstryd wat hulle 25-19 verloor het, maar waar
   die All Blacks moes hard werk om te verhoed at 'n kragtige aanslag op
   die doellyn te verhoed.

[wysig] 2007 Rugby Wêreldbeker

   Agentinië se Corleto op pad om 'n drie te druk in die openingswedstryd
   waar die span verras het met 'n oorwinning oor Frankryk
   Agentinië se Corleto op pad om 'n drie te druk in die openingswedstryd
   waar die span verras het met 'n oorwinning oor Frankryk

   Op 9 Julie 2006 het Argentinië Uruguay 26-0 verslaan in 'n Rondte 3a
   wedstryd tydens die 2007 Rugby Wêreldbeker Amerika-kwalifisering. Na
   hulle tweede oorwinning van dié stadium het Argentinië die nommer een
   plak vir Amerika ingeneem om in Poel D te speel saam met die gashere
   Frankryk en hulle ou Wêreldbeker teenstanders Ierland.

   Los Pumas is deur die Belgiese Rugby Federasie gen ooi om hulle
   plaaslike wedstryde daar te speel ingeval hulle vir 'n jaarlikse
   plaaslike kompetiese aanvaar sou word^[1]. Kort daarna het hulle ook
   uitnodigings van Spanje, Switserland, Frankryk en Portugal ontvang^[2]

   In tussentyd het die Londonse Sunday Times in Februarie 2007 berig dat
   die IRB gewikkel was in onderhandelinge met SANZAR , die liggaam wat
   die Drie-Nasies reeks reël, om Los Pumas so vroeg as 2008 tot die
   Suidelike-Halfrond toernopoi toe te laat. As gevolg van logistieke
   oorwegings, spesifiek die afstand tussen Argentinie en Europa sowel as
   die groot aantal wedstryde in Noordelike Halfrond rugby het daartoe
   gelei dat die Ses-Nasies nie geneë was om Argentinië toe te laat nie.
   Die IRB was oënskynlik oortuig dat die Drie-Naies die regte plek vir 'n
   Suidelike Halfrond span was en is blykbaar deur Suid-Afrikla ondersteun
   in die mening. Australië sou glo ook nie gekant wees teen die
   aanpassing nie. Die grootste struikelblak is agter blykbaar die UAR
   self wat 'n aantal lede het wat erg geheg is aan amateurisme."^[3]

   Los Pumas het hulle finale voorbereiding vir die 2007 Rugby Wêreldbeker
   afgeskop met 'n twee-toets reeks teen 'n besoekende Ierland, wat saam
   met hulle en Frankryk in Poel D speel. In die eerste toets op 26 Mei
   2007 op Santa Fe het hulle 'n 22-20 oowwinning beklink met 'n skepskop
   in die laaste minute van die wedstryd deur Felipe Contepomi. Beide
   spanne het baie eksperimentele rugby gespeel met IOerse sterre soos
   Brian O'Driscoll, Ronan O'Gara, Paul O'Connell en Gordon D'Arcy wat uit
   die toesrpan gelaat is en die Poemas wat baie sterre ontrbreek het wat
   dié naweek in die finale rondte van die Top 14 seesoen in Frankryk moes
   speel.^[4]^[5] The second test against Ireland was a 16-0 Pumas win at
   Vélez Sársfield on June 2.^[6] On June 9, Los Pumas het hulle middel
   van die jaar toetse voltooi met 'n 24-6 oorwinnings oor Italië in
   Mendoza. Hulle het hulle finale opwarmings toetse gdeeel met 'n 70-14
   oorwinning oor die buurland Chili by Club Atlético San Isidro in Buenos
   Aires op 4 Augustus en 'n 27-20 nederlaag teen Wallis by die Millennium
   Stadion op 18 Augustus.

   By die Wêreldbeker is Los Pumas geloot om in die sogenaamde "doodspoel"
   te speel wat twee ander sterke spanne insluit wat in die boonste ses op
   die IRB se Wêreldranglys verskyn, Ierland en die gashere Frankryk.
   Verder was hulle eerste wedstryd die openings wedstryde teen die
   gashere by die Stade de France, die derde keer in 'n ry wat hulle in 'n
   Wêreldbeker openingswedstryd speel. Teen alle verawagting het hulle
   daarin geslaag om die wedstryd gunstelinge 17-12 te klop.

[wysig] Rekord

   Argentinië se plek op die IRB Wêreldranglys van 10 Oktober 2003 tot 27
   Augustus 2007.
   Argentinië se plek op die IRB Wêreldranglys van 10 Oktober 2003 tot 27
   Augustus 2007.

   Argentinië het tot dusver 161 van hulle 270 toetswedstryde gewen, 'n
   wenrekor van 59.63%.^[7]^[8] Toe die IRB se Wêreldranglys in Oktober
   2003 ingevoier is, was Argentinië sewende op die lysw. Hulle het in
   Junie 2004 na agtse plek geval voor hulle in November weer na sewende
   plek gestyg het. Hulle het in Februarie 2005 weer tergugesak na agste
   plek voor hulle laagste rang, negende, bereik het in Februarie 2006.
   Sedertdien het die span tot agste plek in Julie 2006 gestyg en tot
   sesde plek in November 2006. Hulle het die plek sedertdien behou met
   die uitsondering van 'n enkele week waar hulle tot sewende plek gedaal
   het en 'n week waar hulle die vyfde plek bereik het.^[9]

   Die span se toetsrekor teen alle nasies:^[7]
                     Teen                    Gespeel Wen Verloor gelykop  % Wen
   Vlag van Australië  Australië             17      4   12      1       23.53
   Vlag van Brasilië  Brasilië               11      11  0       0       100.00
   Britse en Ierse Leeus                     7       0   6       1       0.00
   Vlag van Kanada  Kanada                   8       6   2       0       75.00
   Vlag van Chile  Chile                     27      27  0       0       100.00
   Vlag van Engeland  Engeland               13      3   9       1       23.08
   Vlag van Fidji  Fidji                     4       3   1       0       75.00
   Vlag van Frankryk  Frankryk               39      8   30      1       20.51
   Flag of Ireland  Ierland                  9       4   5       0       44.44
   Vlag van Italië  Italië                   14      9   4       1       64.29
   Vlag van Japan  Japan                     5       4   1       0       80.00
   Vlag van Namibië  Namibië                 1       1   0       0       100.00
   Vlag van Nieu-Seeland  Nieu-Seeland       13      0   12      1       0.00
   Vlag van Paraguay  Paraguay               16      16  0       0       100.00
   Vlag van Peru  Peru                       1       1   0       0       100.00
   Vlag van Roemenië  Roemenië               7       7   0       0       100.00
   Vlag van Samoa  Samoa                     4       1   3       0       25.00
   Vlag van Skotland  Skotland               6       5   1       0       83.33
   Vlag van Suid-Afrika  Suid-Afrika         11      0   11      0       0.00
   Vlag van Spanje  Spanje                   4       4   0       0       100.00
   Vlag van Verenigde State  Verenigde State 9       9   0       0       100.00
   Vlag van Uruguay  Uruguay                 30      30  0       0       100.00
   Vlag van Venezuela  Venezuela             1       1   0       0       100.00
   Vlag van Wallis  Wallis                   10      4   6       0       40.00
   Wêreld XV                                 3       3   0       0       100.00
   Totaal                                    270     161 103     6       59.63

[wysig] Verwyisngs

     * Argentina's time in the sun (from the BBC)
     * Puma power (from the BBC)

    1. ^ Oferta para ser local en Bélgica
    2. ^ A la UAR le llueven ofertas para la concentración de Los Pumas
       previa al Mundial
    3. ^ Cain, Nick (2007-02-25). "Ambitious Argentina poised to secure
       TriNations place." The Sunday Times. URL besoek op 2007-02-26.
    4. ^ "First Test Preview: Argentina v Ireland." Irish Rugby Football
       Union: 2007-05-25. URL besoek op 2007-05-26.
    5. ^ "Argentina 22-20 Ireland." BBC: 2007-05-26. URL besoek op
       2007-05-26.
    6. ^ "Argentina 16-0 Ireland." BBC: 2007-06-02. URL besoek op
       2007-06-02.
    7. ^ ^7,0 ^7,1 "Argentina > Head to Head Table." rugbydata.com. URL
       besoek op 2007-08-29.
    8. ^ Die rekord sluit wedstryde teen die Barbarians uit aangesien dit
       nie 'n verteenwoordigende span was nie.
    9. ^ Die ranglys kan op die IRB webtusite geraadpleeg word:
       www.irb.com

[wysig] Eksterne skakels

     * Vlag van Spanje Rugby Fun - Argentynse Rugby Webwerf
     * Argentynse rugbynuus van Planet Rugby
     * Vlag van Spanje Amptelike Argentinië rugbytuisblad
     * Vlag van Spanje Rugbytime - Nuus, Statistiek en Uitslae oor
       Argentynse Rugby
     * Vlag van Spanje Argentynse rugbynuus van El Rugbier

   Sjabloon:Nasionale rugbyspan
   Kategorieë: Suid-Amerikaanse nasionale rugbyspanne • Rugby in
   Argentinië • Nasionale sportspanne van Argentinië

