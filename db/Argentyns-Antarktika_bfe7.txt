Argentyns-Antarktika


   Antarktiese gedeelte tussen die 25º Wes en 74º Wes meridiane
   Antarktiese gedeelte tussen die 25º Wes en 74º Wes meridiane

   Argentyns-Antarktika (Spaans: Antártida Argentina) is 'n sektor van
   Antarktika wat Argentinië as deel van sy nasionale grondgebied beskou.
   Die Argentyns-Antarktiese gebied wat bestaan uit die Antarktiese
   Skiereiland en 'n driehoekige gedeelte wat tot by die Suidpool strek,
   word begrens deur die 25° Wes en 74° Wes meridiane en die 60° Suid
   breedtegraad. Administratief is Argentyns-Antarktika 'n department van
   die provinsie van Tierra del Fuego, Antarktika, en Suid-Atlantiese
   Eilande. Die provinsiale owerhede is in Ushuaia gesetel en die
   Goewerneur wys elke jaar sy afgevaardigde vir die Antarktika gebied
   aan, wat dus burgerlike mag in die gebied verteenwoordig. Daar is
   oorvleuelende aansprake op die gebied deur Chile en die Verenigde
   Koninkryk. "Burgelike mag" van enige van die administrateurs strek dus
   niks verder as die land se eie basisse nie.

   Argentynse verkenning van die gebied het vroeg in die 20ste eeu begin.
   José María Sobral was die eerste Argentyn om Antarktika in 1901 te
   betree, waar hy 2 seisoene met die ekspedisie van Dr. Otto Nordenskjöld
   spandeer het. Kort daarna, in 1904, tree die Orcadas permanente basis
   reeds ten volle in werking. Jare later word ander basisse opgerig,
   sommige permanent en ander seisoenaal. Die eerste Argentynse ekspedisie
   om die Suidpool te bereik was die Operación 90 in 1965.

   Inhoud

        * 1 Argentynse basisse
             + 1.1 Permanente basisse
             + 1.2 Seisoenal basisse
             + 1.3 Kampe en ander vestings
        * 2 Argentynse aanspraak
        * 3 Demografie
        * 4 Kyk ook
        * 5 Eksterne skakels

[wysig] Argentynse basisse

   Argentynse basisse in Antarktika (permanente basisse in rooi
   Argentynse basisse in Antarktika (permanente basisse in rooi

   Esperanza en Marambio is die grootste Argentynse basisse, wat al te
   saam 70 geboue beslaan en gemiddeld 110 gedurende die winter huisves en
   meer as 250 in die somer. Orcadas Base is die eerste basis ter wêreld
   in Antarktika wat sedert 1903 kontinu bedryf word. Die mees suidelike
   Argentynse permanente basis is Belgrano II, teen meer as 77 grade suid.
   Die mees suidelike somerbasis is Sobral, 1 450 kilometer van Belgrano
   II.

   Die basisse word bedien deur die volgende skepe: Puerto Deseado,
   Suboficial Castillo, en Almirante Irizar, en deur C-130 Hercules en
   DHC-6 Twin Otter vliegtuie.

[wysig] Permanente basisse

     * Belgrano II, (77°52′S 34°37′W) Laboratorium en meteorologiese
       stasie Argentinië se mees suidelike basis (sedert 1979).
     * Esperanza (63°24′S 57°00′W) Laboratorium en meteorologiese stasie
       (sedert 1952). Radio LRA Arcángel, Skool #38 Julio A. Roca (sedert
       1978), toerisme fasiliteite.
     * Jubany, (62°14′S 58°40′W) Wetenskaplike stasie by Koning
       Georgeeiland
     * Marambiobasis Stasie, (64°14′S 56°37′W) Seymour-Marambioeiland.
       Laboratorium, meteorologiese stasie, 1,2 km lank, 30 m wye
       landingstrook (sedert 1969) webwerf
     * Orcadasbasis (60°44′S 44°44′W) Orcadaseilande (sedert 1903)
     * San Martínbasis (68°08′S 67°06′W) (sedert 1951) Laboratorium en
       Meteorologiese meting

[wysig] Seisoenal basisse

     * Teniente Camara (1957) 62°02′S 58°42′W, Koning George-eiland
     * Deceptionbasis (1948) 62°52′S 60°43′W, Deceptioneiland
     * Petrel Air Station (1967) 63°28′S 56°17′W Dundee-eiland
     * Primavera (1977) 64°09′S 60°57′W, Alejandrinaeiland
     * Des. Navy Melchior (1947 64°20′S 62°59′W Anverseiland
     * Almirante Brown (1951) 64°53′S 62°53′W, Paradisebaai
     * Teniente Matienzo (1961) 64°58′S 60°04′W, Nunatak Larsen

[wysig] Kampe en ander vestings

   (al te saam 64)
     * Alférez de Navío Sobral basis (1965) 81°05′S 40°00′W, Edith
       Ronneland
     * Campamento Byers 62°39′S 61°00′W, Byersskiereiland
     * Estación Científica Ellsworth (ex VSA) (1958) 77°45′S 41°00′W,
       Weddell Sea
     * Gurruchagabasis 62°15′S 59°00′W, Nelsoneiland
     * Campamento Científico Livingston 62°51′S 60°49′W, Livingstoneiland

[wysig] Argentynse aanspraak

   Die Argentynse teenwoordigheid in die sektor het volgens sommige
   historiese ondersoeke in die tweede dekade van die 19de eeu begin;
   sommige beweer selfs dat dit teen die einde van die 18de eeu begin het.
   Dit is gedoen deur Argentynse visserskepe wat van die hawe van Buenos
   Aires geseil het na wat nou die Suid-Shetlandeilande is op soek na
   hulle vangs. Die ontdekking van Antarktika word egter aan verkenners
   van ander lande toegeskryf. Teen die einde van die 19de eeu Argentinië
   hulp verleen aan buitelandse ekspedisies in besonder die van
   Nordenskjöld, Gerlache en Charcot. 'n Tasbare resultaat van die
   argentynse teenwoordigheid is 'n reeks plekname van Antarktiese
   landmerke: Argentynse Eilande, Uruguayeilande, General Roca, Quintana,
   en ander.
   Beeld:Antartida Argentina2.jpg
   Argentyns-Antarktika

   In 1904 het die permanente besetting van die Antarktika kontinent begin
   met die opening van Orcadasbasis in die Suid-Orkneyeilande. Argentinië
   was vir 40 jaar die enigste land wat 'n Antarktiese basis gehad het
   totdat die Verenigde Koninkryk 'n basis op dieselfde eilande opgerig
   het.

   Argentinië basseer die land se aanspraak op die sektor van Antarktika
   op die volgende argumente:
    1. Die Antarktikaskiereiland is geologies en geografies deel van die
       Andes.
    2. Argentinië het permanent bewoning vir meer as 'n eeu gehandhaaf, en
       beheer die oudste basis in Antarktika (Orcadasstasie).
    3. Argentinië voer baie reddingsendings in Antarktika uit.
    4. Argentinië het vuurtorings en ander navigasie steun in Antarktika
       opgerig.
    5. Argentinië het Antarktika se eerste lughawe in 1969 gebou.
    6. Argentyne vorm 'n groter deel van Antarktika se bevolking as enige
       ander land.
    7. Die eerste mens, Emilio Palma, wat in Antarktika is in
       Esperanzabasis (Hopebasis) gebore.
    8. Argentinië het reeds meer mense na Antarktika gestuur as al die
       ander lande te same.

   Argentinië se aanspraak op die Antarktikaskiereiland word deur Chile en
   die Verenigde Koninkryk betwis. Die aansprake is egter effektiewelik
   opgeskort in terme van die Antarktiese Verdrag.

[wysig] Demografie

   In 1978 is die eerste Antarktiese baba, Emilio Palma, in die Fortín
   Sargento Cabral by die Esperanzabasis gebore. In 1991 was daar 142
   permanente inwoners insluitend 19 minderjariges. Inwoners bestaan uit
   gesinne wat in Antarktika woon of wetenskaplikes wat voir meer as twee
   jaar daar woon. Die inwoners het bestaan uit 121 mans en 21 vroue wat
   meestal in die kolonie van Esperanza en ander basisse woon.

[wysig] Kyk ook

   Sjabloon:Gebiede van Argentinië
     * Antarktika
     * Tierra del Fuego, Antarktika, en Suid-Atlantiese-eilande
     * Antártica Chilena Provinsie en XII Region of Magallanes en
       Chileens-Antarktika
     * Brits-Antarktiese Gebied
     * Antarktiese Verdragstelsel
     * Argentyns-Antarktiese Geopolitiek

[wysig] Eksterne skakels

     * Argentynse Basisse
     * Marambio Base (Spaans/Engels)
     * Dirección Nacional del Antártico: Bases
     * Argentyns-Antarktika Geskiedenis (Spaans)



                        Antarktiese gebiedsaansprake


  Adélieland
  Argentyns-Antarktika
  Australies-Antarktiese Gebied
  Brits-Antarktiese Gebied
                               Chileens-Antarktika


                                  Ross-Afhanklikheid
                                  Koningin Maudland · Peter I-Eiland
                                  Voormalige aanspraak: Nieu-Swabië  (1939–1945)

   Kategorieë: Antarktika • Argentyns-Antarktika • Tierra del Fuego
   Provinsie • Bestrede gebiede • Geografie van Antarktika • Departmente
   van Argentinië

