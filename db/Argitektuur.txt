Argitektuur


   Argitektuur is die kuns en wetenskap om bou-bedrywe te ontwerp,
   insluitende stede, geboue, binne-huis, landskappe, meubels, voorwerpe,
   ens. Volgens die eerste oorlewende werke van die onderwerp, word daar
   van drie grondbeginsels gepraat: skoonheid, vastigheid en
   bruikbaarheid. Van argitektuur kan gepraat word as die balans en
   koördinasie van hierdie drie elemente, waarvan geen een die ander
   oorheers nie. Argitektuur kan bestudeer word in terme van:
     * Die boustyl dws die manier waarop gebou is in teenstelling met die
       materiale wat gebruik is.
     * Die samestelling van komponente in terme van hoe die dele aanmekaar
       gesit is om 'n geheel te vorm.
     * Materiaal wat gebruik is om mee te bou.
     * Die ontwerpskomponente of die dele waaruit die gebou bestaan.
     * Bouvorm wat benut word of die kontoer wat die struktuur aan te toon
       in terme van 'n defnitiewe stel lyne, konfigurasies, profiele ens.

   Menslike oorlewing vereis strukture wat beskerming, veiligheid en
   nutwaarde aan die mens bied. Argitektuur gaan egter oor meer as
   beskerming en veiligheid deurdat dit elke lewensfaset van die mens in
   terme van ekonomie, filosofie, godsdiens, politiek en sosiale omgang
   reflekteer vir 'n bepaalde tydvlak. Die geskiedenis van verskeie
   beskawings word geken deur hulle argitekture te bestudeer. Die oudste
   vorm van argitektuur is heel moontlik die manier waarop mense grotte
   benut het as lewensruimte. Die Sumeriese boustyl is een van die oudtste
   argitektuurstyle van die antieke Sumeriese beskawing wat tussen 5000
   v.C. tot 2000 v.C. tot stand gebring is.

[wysig] Sien ook

     * Sewe Wonders van die Wêreld.

   Kategorie: Argitektuur

