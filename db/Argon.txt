Argon



                             chloor – argon
            Ne
            Ar
            Kr


              Argon in die periodieke tabel

                                                 Volledige tabel

                                                                  Algemeen
                                        Naam, Simbool, Getal Argon, Ar, 18
                                                  Chemiese reeks edelgasse
                                    Groep, Periode, Blok 18 (VIIIA), 3 , p
                              Digtheid, Hardheid 1.784 kg/m^3 (273 K), NVT
                                                        Voorkoms kleurloos
                                                           Atoomeienskappe
                                                     Atoomgewig 39.948 ame
                                      Atoomradius (ber.) geen data (71) pm
                                                    Kovalente radius 97 pm
                                                van-der-Waalsradius 188 pm
                                             Elektronkonfigurasie [Ne]3s^2
                                           e^− e per energievlak 2, 8, 8
               Oksidasietoestande (Oksied) 0, +2 (in skaars omstandighede)
                                   Kristalstruktuur kubies vlakgesentreerd
                                                        Fisiese eienskappe
                                  Toestand van materie gas (nie-magneties)
                                       Smeltpunt 83.8 K (−153.7 ºC °C)
                                            Kookpunt 87.3 K (−150.2 °C)
                                            Verdampingswarmte 6.447 kJ/mol
                                              Smeltingswarmte 1.188 kJ/mol
                                                     Dampdruk Geen data Pa
                                     Spoed van klank 319 m/s teen 293.15 K
                                                                  Algemeen
                             Elektronegatiwiteit geen data (Pauling skaal)
                                  Spesifieke warmtekapasiteit 520 J/(kg*K)
                                    Elektriese geleidingsvermoë geen data
                                Termiese geleidingsvermoë 0.01772 W/(m*K)
                                   1^ste ionisasiepotentiaal 1520.6 kJ/mol
                                    2^de ionisasiepotentiaal 2665.8 kJ/mol
                                      3^de ionisasiepotentiaal 3931 kJ/mol
                                      4^de ionisasiepotentiaal 5771 kJ/mol
                                      5^de ionisasiepotentiaal 7238 kJ/mol
                                      6^de ionisasiepotensiaal 8781 kJ/mol
                                     7^de ionisasiepotensiaal 11995 kJ/mol
                                     8^de ionisasiepotensiaal 13842 kJ/mol
                                                     Mees stabiele isotope

                                 iso    NV   halfleeftyd VM   VE MeV
                                                             [nie SI]  VP
                                ^36Ar 0.336% Ar is stabiel met 18 neutrone
                                ^38Ar 0.063% Ar is stabiel met 20 neutrone
                                ^39Ar sin.   269 y       β^- 0.565    ^39K
                                ^40Ar 99.6%  Ar is stabiel met 22 neutrone
                                ^42Ar sin.   32.9 j      β^- 0.600    ^42K

                       SI eenhede & STD word gebruik tensy anders vermeld.

   Argon is die chemiese element in die periodieke tabel met die simbool
   Ar en atoomgetal 18. Argon is die derde edelgas in groep 18 en maak
   ongeveer 1% van die Aarde se atmosfeer uit.

   Inhoud

        * 1 Kenmerkende eienskappe
        * 2 Aanwendings
        * 3 Geskiedenis
        * 4 Verspreiding
        * 5 Verbindings
        * 6 Isotope
        * 7 Verwysings
        * 8 Eksterne skakels

[wysig] Kenmerkende eienskappe

   Argon is 2,5 keer meer oplosbaar in water as stikstof wat dit ongeveer
   net so oplosbaar maak soos suurstof. Hierdie hoogs stabiele chemiese
   element is kleurloos en reukloos in beide vloeibare en gasvorm. Daar is
   geen egte chemiese verbinding wat argon bevat nie - een van die redes
   waarom dit voorheen 'n inerte gas genoem is. Die sintese van argon
   hidrofluoried (HArF), 'n hoogs onstabiele verbinding van argon met
   fluoor is deur navorsers by die Universiteit van Helsinki in 2000
   gerapporteer, maar die bestaan daarvan is nog nie onafhanklik bevestig
   nie.

   Alhoewel geen chemiese verbindings van argon bestaan nie, kan argon
   klatrate met water vorm wanneer atome daarvan in 'n netwerk van
   watermolekules vasgevang word. Teoretiese berekeninge op rekenaar het
   gewys dat verskeie stabiele argonverbindings teoreties behoort te kan
   bestaan maar daar is egter nog geen manier om dit te sintetiseer nie.

[wysig] Aanwendings

   Argon word in beligting gebruik aangesien dit selfs by hoë temperature
   nie reageer met die filament in 'n gloeilamp nie. Dit word ook gebruik
   waar diatomiese stikstof nie geskik is as (semi-)inerte gas nie. Ander
   gebruike sluit in:
     * Word gebruik as gasskerm vir baie sweistegnieke, insluitend MIG
       asook TIG (Engelse afkorting behou om verwarring te voorkom)
     * vir gebruik as nie-reaktiewe kombers in die vervaardiging van
       titaan en ander reaktiewe elemente.
     * vir 'n beskermende atmosfeer waarin silikon- en germaniumkristalle
       gegroei kan word.
     * Argon-39 is al gebruik vir geologiese studies, hoofsaaklik vir
       studie van yskerne. Dit is ook al gebruik vir grondwaterdatering.
     * Krio-snykundige (Kriogeniese snykunde) prosedures soos kriogeniese
       verwydering gebruik vervloeide argon om kankerselle te vernietig.
     * Argon word ook gebruik in tegniese SCUBA duik om 'n droë pak op te
       blaas, vanweë sy onreaktiewe hitte-isolasie effek.

[wysig] Geskiedenis

   Henry Cavendish het in 1785 vermoed dat Argon (Grieks argos wat
   "onaktief" beteken) in lug teenwoordig was maar dit is eers in 1894
   deur Lord Rayleigh en Sir William Ramsay ontdek.

[wysig] Verspreiding

   Die gas kan vanuit lug herwin word deur fraksionering van vloeibare lug
   aangesien die atmosfeer ongeveer 0,934% op 'n volumebasis bevat (1,29%
   op 'n massabasis). Die atmosfeer van Mars bevat daarteenoor ongeveer
   1,6% Ar-40 en 5 dpm Ar-36. In 2005 het die Huygens
   ruimteverkenningstuig ook die teenwoordigheid van Ar-40 op Titan, die
   grootste maan van Saturnus, ontdek. [1].

[wysig] Verbindings

   Voor 1962, is argon en die ander edelgasse algemeen as chemies inert
   beskou wat nie in staat is om verbindings met ander stowwe te vorm nie.
   Wetenskaplikes het sedertien egter verbindings van die swaarder
   edelgasse voorberei. In 2000 is die eerste argon verbinding deur
   navorsers by die Universiteit van Helsinki voorberei. Deur 'n
   ultraviolet lig op bevrore argon wat 'n klein hoeveelheid
   waterstof-fluoried bevat het, was hulle in staat om
   argonwaterstof-fluoried (HarF) te sintetiseer. Die eksperimentele
   resultate is skynbaar nog nie onafhanklik bevestig nie.

[wysig] Isotope

   Die hoof-isotope van argon wat op Aarde gevind word is Ar-40, Ar-36 en
   Ar-38. K-40 wat natuurlik voorkom en 'n halfleeftyd van 1,250 x 10^9
   jaar het, verval deur elektronvangs en positronemissie na stabiele
   Ar-40 (11,2%), asook na stabiele Ca-40 (88,8%) deur betaverval. Hierdie
   eienskappe en verhoudings word gebruik om die ouderdom van rotse te
   bepaal.

   In die Aarde se atmosfeer word Ar-39 gemaak deur die inwerking van
   kosmiese straling op Ar-40. Ondergronds word dit ook geskep deur die
   neutronvangs deur K-39 of alfa-emissie deur kalsium. Argon-37 word
   geskep deur die verval van kalsium-40 as gevolg van ondergrondse
   kernontploffings. Dit het 'n halfleeftyd van 35 dae.

[wysig] Verwysings

     * Los Alamos National Laboratory – Argon

[wysig] Eksterne skakels

     * WebElements.com – Argon
     * EnvironmentalChemistry.com – Argon
     * Diving applications: Why Argon?
     * Argon Ar Properties, Uses, Applications

   Kategorieë: Chemiese elemente • Edelgasse

