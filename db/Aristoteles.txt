Aristoteles


   Aristoteles soos voorgestel deur Rafaël in sy fresko, Die Atheense
   Skool. Aristoteles bedui af na die grond toe, om sy vertroue in die
   krag van empiriese ondersoek en werklike ondervinding te wys. In sy
   hand hou hy 'n kopie van een van sy boeke, die Ethica Nicomachea.
   Aristoteles soos voorgestel deur Rafaël in sy fresko, Die Atheense
   Skool. Aristoteles bedui af na die grond toe, om sy vertroue in die
   krag van empiriese ondersoek en werklike ondervinding te wys. In sy
   hand hou hy 'n kopie van een van sy boeke, die Ethica Nicomachea.

   Aristoteles (Grieks: Ἀριστοτέλης Aristotélēs) (Stageira, 384 v.C. –
   Chalkis, 322 v.C.) was 'n antieke Griekse filosoof, 'n student van
   Plato en eens 'n onderwyser vir Aleksander die Grote. Saam met Sokrates
   en Plato word hy as een van die belangrikste stigtersfigure van
   westerse filosofie beskou. Hy het oor 'n menigde velde geskryf, onder
   andere fisika, metafisika, digkuns, teater, musiek, logika, retoriek,
   politiek, regering, etiek, plantkunde en dierkunde, en was 'n
   gesaghebbende figuur in al hierdie velde reg deur die antiekheid en die
   middeleeue. In filosofie loop sy invloed nog sterk: hy was die eerste
   kenner om 'n omvattende stelsel van filosofie te skep, wat geloop het
   van metafisika deur wetenskap na praktiese filosofie, en die eerste om
   'n formele studie van logika weer te gee; sy etiek is in die hedendag
   nogsteeds 'n onderwerp van akademiese ondersoek. Sy metafisika was van
   enorme belang vir middeleeuse teologie en filosofie, en dra nog steeds
   gewig in die voorgenoemde veld, en vir die skolastieke tradisie in die
   Rooms-Katolieke Kerk.
   Hierdie filosofie-verwante artikel is 'n saadjie. Voel vry om Wikipedia
   te help deur dit uit te brei.
   Kategorieë: Filosofie saadjies • Griekse filosowe

