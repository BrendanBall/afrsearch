Arlon


   Uitsig oor die dakke van die stad en die kerktoring van Sint-Maarten
   (Saint-Martin)
   Uitsig oor die dakke van die stad en die kerktoring van Sint-Maarten
   (Saint-Martin)

   Arlon (Nederlands: Aarlen, Duits, Luxemburgs: Arel) is saam met
   Tongeren en Tournai een van die drie oudste stede in België en sedert
   1839 die hoofstad van die Belgiese provinsie Luxemburg, met 'n
   oppervlakte van 119,29 km² en 25 818 inwoners (Julie 2004).

   Die stad, wat aan die kant van die Ardenne-gebergte en sowat 190
   kilometer van Brussel lê, dateer uit die Gallo-Romeinse tydperk. Die
   Romeinse nedersetting Orolaunum, waarvan die huidige naam van die stad
   afgelei is, word in die jaar 52 v.C. gestig.

   Arlon is deel van Wallonië en die Franse Gemeenskap (Communauté
   Française) van België, alhoewel dit ook tot die Luxemburgse taalgebied
   behoort. Alhoewel die Luxemburgse taal, Lëtzebuergesch, in België geen
   amptelike status het nie, is deur die stadsraad van Arlon tweetalige
   Frans-Lëtzebuergesche straatborde opgerig.

[wysig] Besienswaardighede

     * Die Musée luxembourgeois (Museum van die Provinsie Luxembourg)
       vertoon 'n aantal vondse uit die Romeinse en Merowingiese tydperk,
       onder meer Romeinse grafstene en sarkofage.
     * Die Romeinse toring by die markplein dateer uit die 3de eeu n.C.
     * Die toring van die Sint-Donatuskerk is 'n gewilde uitkykplek wat 'n
       uitsig oor die streek tot by die gebiede oorkant die Franse en
       Luxemburgse grens bied.

[wysig] Kookkuns

     * Die plaaslike Meidrank is 'n gewilde aperitief, wat van Moeselwyn
       gemaak en steeds met 'n lemoenskyfie bedien word.

   Die Sint-Donatuskerk (église Saint-Donat) uit die 17de eeu
   Die Sint-Donatuskerk (église Saint-Donat) uit die 17de eeu
   Kategorie: Stede in Wallonië

