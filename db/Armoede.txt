Armoede


   'n Jong seun in 'n krotbuurt langs 'n stortterrein in Jakarta,
   Indonesië, wys sy vonds.
   'n Jong seun in 'n krotbuurt langs 'n stortterrein in Jakarta,
   Indonesië, wys sy vonds.

   Armoede is die status waarin 'n individu verkeer wanneer die persoon
   nie sy eie, sowel as die mense wat afhanklik is van hom of haar, se
   basiese behoeftes kan bevredig nie, en gevolglik nie 'n voldoende
   lewenstandaard handhaaf nie.

[wysig] Oorsake

   Vir individue wat 'n ondergemiddelde vermoë het om geld te verdien, is
   die kans veel groter dat hulle arm sal wees. Hierdie groep mense sluit
   gewoonlik die ouer geslag en mense met gestremdhede in. Die gebrek aan
   onderwys dra grotendeels by tot die ontstaan van armoede. Lae
   ekonomiese ontwikkeling dra ook tot armoede by.

[wysig] Armoede en ontwikkeling

   Armoede kan ook aanleiding gee tot dakloosheid, soos hierdie hawelose
   man in Parys, Frankryk.
   Armoede kan ook aanleiding gee tot dakloosheid, soos hierdie hawelose
   man in Parys, Frankryk.

   Vroeg in die 21ste eeu leef die helfte van Afrika se bevolking suid van
   die Sahara in armoede. Van die 48 mins ontwikkelde lande in die wêreld
   kom 33 in Afrika voor, waaronder van Suid-Afrika se onmiddellike bure
   soos Mosambiek, Lesotho en Angola. As gevolg van armoede word 20% van
   Suid-Afrika se vrugbare bogrond jaarliks verloor omdat mense bloot nie
   die geld of die tegnologiese kundigheid het om iets daaraan te doen
   nie. Daar word jaarliks 11 miljoen hektaar woude afgekap om as
   brandhout gebruik te word of om grond skoon te maak vir landbou.
   Bruikbare landbougrond word onbruikbare woestyngrond teen 'n tempo van
   27 miljoen hektaar per jaar.

   Daar word bereken dat 'n halfbiljoen mense daagliks honger ly en dat
   tussen 15 en 20 miljoen jaarliks weens hongersnood sterf. Die gevolg
   van armoede, veral onder die plattelandse bevolkings, is dat ál hoe
   meer mense na die stede trek. Die afgelope 40 jaar het die stedelike
   bevolking van ontwikkelde lande verdubbel, terwyl dit in ontwikkelende
   lande vyfvuldig toegeneem het.

[wysig] Sien ook

     * Armoedeverligting
     * Ekonomie
     * Werkloosheid

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Ekonomie

