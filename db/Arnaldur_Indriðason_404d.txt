Arnaldur Indriðason


   Arnaldur Indriðason tydens die Barry Award nominations in die
   Amerikaanse deelstaat Wisconsin (VSA) in 2006
   Arnaldur Indriðason tydens die Barry Award nominations in die
   Amerikaanse deelstaat Wisconsin (VSA) in 2006

   Arnaldur Indriðason (* 28 Januarie 1961 in Reykjavík) is 'n Yslandse
   skrywer van speurverhale. Hy het in 1996 'n graad in geskiedenis aan
   die Universiteit van Ysland verwerf en was later vir 'n langer tydperk
   as joernalis en filmkritikus vir die dagblad Morgunblaðið werksaam.

   Inhoud

        * 1 Literêre werke
             + 1.1 Die kommissaris Erlendur Sveinsson-reeks
             + 1.2 Ander romans
        * 2 Literêre toekennings
        * 3 Verwysings

[wysig] Literêre werke

   Arnaldur Indriðason het tot dusver elf romans geskryf wat in 26 lande
   vrygestel en in tale soos Duits, Noors, Deens, Sweeds, Fins, Engels,
   Nederlands, Tsjeggies, Spaans, Portugees en Frans vertaal is. Die
   meeste van Indriðason se speurverhale handel om kommissaris Erlendur
   Sveinsson en sy kollega's van die Reykjavikse polisiekantoor, en met
   die derde roman in hierdie reeks, Mýrin, het Indriðason internasionale
   bekendheid verwerf.

   Mýrin handel om 'n verkragting wat eers ná enkele jare aan die lig kom
   toe die dader in misterieuse omstandighede vermoor word. Die outeur het
   in hierdie boek 'n aktuele en emosionele onderwerp aangespreek
   aangesien die versameling van genetiese gegewens van Yslandse burgers
   in 'n databank en erflike siektes 'n sentrale rol in die boek speel.

   Mýrin (Engelse titel: Jar City) is in 2006 deur die regisseur Baltasar
   Kormákur met Ingvar Eggert Sigurðsson in die hoofrol verfilm. Die film
   is met die hoofprys van die 42ste Filmfees van Karlovy Vary (Karlsbad)
   in die Tsjeggiese Republiek bekroon.

   Slegs twee van Indriðason se werke val nie in die
   speurverhaal-kategorie nie en kan eerder as rillerromans beskryf word.
   Napóleonsskjölin handel om 'n politieke intrige van die Amerikaanse
   geheimediens in Ysland - spore van 'n vliegtuig lei tot die gletser
   Vatnajökull. Bettý is die verhaal van 'n femme fatale, 'n beeldskone
   jong dame wat as 'n verleidster optree en alles doen om haar doelwit te
   bereik. Die geslaagde verrassingseffek in die middel van die boek
   herinner aan die einde van The Sixth Sense. Die twee romans was
   blykbaar minder aantreklik vir lesers van Indriðason se speurverhale en
   het dan ook byvoorbeeld in Duitsland slegs as sagtebande verskyn.

[wysig] Die kommissaris Erlendur Sveinsson-reeks

    1. Synir Duftsins (1997)
    2. Dauðarósir (1998)
    3. Mýrin (2000)
    4. Grafarþögn (2001)
    5. Röddin (2002)
    6. Kleifarvatn (2004)
    7. Vetrarborgin (2005)
    8. Harðskafi (2007)

[wysig] Ander romans

     * Napóleonsskjölin (1999)
     * Bettý (2003)
     * Konungsbók (2006)

[wysig] Literêre toekennings

     * 2002: Glasnyckel vir Mýrin
     * 2003: Glasnyckel vir Grafarþögn
     * 2005: Gold Dagger Award vir Silence of the Grave (Engelse vertaling
       van Grafarþögn)
     * 2005: Sweedse Speurverhaalprys vir Änglarösten (Sweedse vertaling
       van Röddin)
     * 2007: Filmprys van die 42ste Internasionale Filmfees van Karlovy
       Vary vir Mýrin (Jar City)
     * 2007: Grand prix de littérature policière in die Internasionale
       Kategorie vir La voix (Franse vertaling van Röddin)

[wysig] Verwysings

     * Hierdie artikel, of gedeeltes daarvan, is uit die volgende
       Wikipedia artikel vertaal: Arnaldur Indriðason

   Kategorie: Yslandse skrywers

