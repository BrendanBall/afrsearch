Arrondissement


   Die administratiewe stelsel van Frankryk
   Die administratiewe stelsel van Frankryk

   Die term arrondissement is afgelei van die Franse woord arrondir
   ("afrond") en verwys na die administratiewe onderverdeling van 'n
   Franse département, 'n Belgiese provinsie en 'n aantal stede in die
   Kanadese provinsie Quebec. In Frankryk word die term ook as 'n
   vertaling vir soortgelyke administratiewe verdelings van byvoorbeeld
   buitelandse stede soos Moskou en Wene gebruik.

   Inhoud

        * 1 Frankryk
        * 2 België
        * 3 Quebec
        * 4 Bron

[wysig] Frankryk

   Daar bestaan 342 arrondissemente in Frankryk. Die hoofstad (Frans:
   chef-lieu) van 'n arrondissement is die onderprefektuur (Frans:
   sous-préfecture), met 'n onderprefek as hoof van die plaaslike
   administrasie. Die arrondissemente is verder verdeel in kantons (Frans:
   cantons), terwyl die kantons uit die verskillende munisipaliteite
   (Frans: commune, wat stede en dorpe insluit) bestaan.

   Die groot Franse stede Parys, Marseille, Bordeaux en Lyon is ook in
   sogenaamde kommunale arrondissemente verdeel, wat in administratiewe
   opsig gelykstaan aan kantons.

[wysig] België

   België is in administratiewe opsig verdeel in geweste, provinsies en
   arrondissemente.

[wysig] Quebec

   'n Aantal stede in die Franstalige Kanadese provinsie Quebec is verdeel
   in arrondissemente. Hierdie administratiewe verdeling bestaan in
   Montreal, Gatineau, Quebecstad, Saguenay, Longueil, Sherbrooke,
   Cookshire-Eaton, Grenville-sur-la-Rouge, Lévis en Métis-sur-Mer. Ook
   die eilandgroep van die Magdalene-eilande is verdeel in
   arrondissemente.

[wysig] Bron

     * Vertaling van die artikels
       http://www.de.wikipedia.org/wiki/Arrondissement en
       http://www.fr.wikipedia.org/wiki/Arrondissement in die Duitse en
       Franse Wikipedia. Die artikels is aangepas vir gebruik in die
       Afrikaanse Wikipedia.

   Kategorieë: Frankryk • België • Quebec

