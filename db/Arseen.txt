Arseen



   33                      germanium ← arseen → selenium
    P
   ↑
   As
   ↓
   Sb

                                                             periodieke tabel

                                                                  Algemeen
                                       Naam, Simbool, Getal arseen, As, 33
                                              Chemiese reeks metaalagtiges
                                             Groep, Periode, Blok 15, 4, p
                                                       Voorkoms metaalgrys
                                             Atoommassa 74.92160 (2) g/mol
                                 Elektronkonfigurasie [Ar] 3d^10 4s^2 4p^3
                                            Elektrone per skil 2, 8, 18, 5
                                                        Fisiese Eienskappe
                                                        Toestand vastestof
                                         Digtheid (naby k.t.) 5.727 g/cm³
                                  Vloeistof digtheid teen s.p. 5.22 g/cm³
                                                          Smeltpunt 1090 K
                                                                 (817 °C)
                                                      Kookpunt subl. 887 K
                                                                 (614 °C)
                                               Kritiese temperatuur 1673 K
                                       Smeltingswarmte (grys) 24.44 kJ/mol
                                         Verdampingswarmte  ? 34.76 kJ/mol
                                Warmtekapasiteit (25 °C) 24.64 J/(mol·K)

   CAPTION: Dampdruk

                                         P/Pa    1  10  100 1 k 10 k 100 k
                                       teen T/K 553 596 646 706 781   874

                                                           Atoomeienskappe
                                             Kristalstruktuur rombohedraal
                                                 Oksidasietoestande ±3, 5
                                                        (effe suur oksied)
                              Elektronegatiwiteit 2.18 (Skaal van Pauling)
                                                       Ionisasie energieë
                                                 (meer) 1ste: 947.0 kJ/mol
                                                          2de: 1798 kJ/mol
                                                         3rde: 2735 kJ/mol
                                                        Atoomradius 115 pm
                                                 Atoomradius (ber.) 114 pm
                                                   Kovalente radius 119 pm
                                               Van der Waals radius 185 pm
                                                                   Diverse
                                         Magnetiese rangskikking geen data
                                  Elektriese weerstand (20 °C) 333 nΩ·m
                          Termiese geleidingsvermoë (300 K) 50.2 W/(m·K)
                                                    Young se modulus 8 GPa
                                                       Massamodulus 22 GPa
                                                      Mohs se hardheid 3.5
                                                 Brinell hardheid 1440 MPa
                                              CAS-registernommer 7440-38-2
                                                        Vernaamste isotope

                  CAPTION: Hoofartikel: Isotope van arsenic

                           iso   NV  halfleeftyd VM     VE (MeV)      VP
                          ^73As sin  80.3 d      ε   -               ^73Ge
                                                 γ   0.05D, 0.01D, e -
                          ^74As sin  17.78 d     ε   -               ^74Ge
                                                 β^+ 0.941           ^74Ge
                                                 γ   0.595, 0.634    -
                                                 β^- 1.35, 0.717     ^74Se
                          ^75As 100% As is stabiel met 42 neutrone

                                                                Verwysings

   Arseen is 'n chemiese element in die periodieke tabel met die simbool
   As en atoomgetal van 33. Dit is berug as 'n uiters giftige metaalagtige
   element met vele allotroopvorme; geel, swart en grys is van die kleure
   wat dit kan hê. Arseen en sy verbindings word gebruik as pesdoders,
   onkruiddoders, insekdoders en ook in verskeie legerings.

   Inhoud

        * 1 Kenmerkende eienskappe
        * 2 Gebruike
        * 3 Geskiedenis
        * 4 Verspreiding
        * 5 Voorsorgmaatreëls
        * 6 Sien ook
        * 7 Verbindings
        * 8 Verwysings
        * 9 Voetnotas
        * 10 Eksterne skakels

[wysig] Kenmerkende eienskappe

   Arseen is chemies verwant aan fosfor sy voorganger op die periodieke
   tabel, tot so 'n mate dat dit fosfor in biochemiese reaksies kan
   vervang en is daarom 'n giftige stof. Wanneer dit vinnig verhit word
   oksideer dit tot arseentrioksied wat 'n knoffelreuk het. Arseen en
   sommige arseenverbindings kan ook sublimeer wanneer dit verhit word en
   direk omskakel na die gasvorm. Suiwer arseen kan in twee vastestofvorme
   aangetref word: geel en metaalgrys met soortlike gewigte van 1.97 en
   5.73 respektiewelik.

[wysig] Gebruike

   Loodarsenaat is tot laat in die twintigste eeu ingespan as insekdoder
   op vrugtebome (met gevolglike breinskade in werkers wat op die
   sproeiers gewerk het) en Scheele se groen is selfs in die negentiende
   eeu gebruik as kleurmiddel in lekkergoed. In die laaste halfeeu het
   monosodium metielarsenaat (MSMA), 'n minder giftige vorm van arseen
   loodarsenaat se rol in die landbou oorgeneem.

   Die gebruik wat die meeste kommer onder die publiek veroorsaak het was
   waarskynlik die behandeling van hout met verchroomde koperarsenaat (ook
   bekend as Tanalith). Die metode van houtbehandeling word nog steeds in
   baie lande gebruik en is in die laaste deel van die twintigste eeu baie
   gebruik vir strukturele hout wat as buitemuurse boumateriaal ingespan
   is, waar die gevaar van verrotting of insekbesmetting op onbehandelde
   hout bestaan het.

   Al is die gebruik van hierdie behandelingsmetode in baie lande verban
   na die publikasie van studies wat aangetoon het dat daar lae vlakke van
   loging van arseen vanuit die hout plaasvind is die grootste gevaar nog
   dat sodanig behandelde hout verbrand kan word. Verskeie noodlottige
   vergiftigings van diere en ernstige vergiftigings van mense het
   voorgekom as gevolg van die direkte of indirekte inname van die as van
   sulke houtprodukte (die noodlottige dosis in mense is rofweg 20 gram as
   - ongeveer 'n teelepel vol). Arseenbehandelde hout word steeds gebrand
   as gevolg van onkunde in kommersiële asook huishoudelike vure. Die
   veilige wegdoen van arseenbehandelde hout bly nog steeds 'n kwessie wat
   kommer wek.

   Tydens die 18^de, 19^de en 20^ste eeue is verskeie arseenverbindings as
   medisynes gebruik, insluitend arsfenamien (deur Paul Ehrlich en
   arseentrioksied (deur Thomas Fowler). Arsfenamien sowel as Neosalvarsan
   is gebruik om sifilis en tripanosomiasis te behandel maar is sedertien
   met antibiotika vervang.

   Arseentrioksied is die afgelope 200 jaar op 'n verskeidenheid van
   maniere gebruik maar meer algemeen in die behandeling van kanker. Die
   FDA in Amerika het in 2000 goedkeuring verleen tot die gebruik van die
   middel vir behandeling van pasiēnte met akute promelositiese leukemie
   wat weerstand bied tot behandeling met retinoësuur^[1] It was also used
   as Fowler's solution in psoriasis.^[2]

   Koper aseto-arseniet is onder verskillende name as 'n groen pigment
   gebruik. Dit het ook verskeie gevalle van arseenvergiftigings tot
   gevolg gehad.

   Ander gebruike:
     * Verskeie landboukundige insekdoders en giwwe.
     * Galliumarsenied is 'n belangrike halfgeleiermateriaal wat in
       geïntegreerde stroombane gebruik word. Stroombane vervaardig met
       die stof is heelwat vinniger (maar ook heelwat duurder) as dié wat
       met silikon vervaardig is. Anders as silikon het dit 'n direkte
       bandgaping en kan dus gebruik word in laserdiodes en LEDs om
       elektrisiteit direk na lig om te skakel.
     * Arseen word ook gebruik in verbronsing en pirotegnieke.

[wysig] Geskiedenis

   Die woord arseen het sy oorsprong in die Persiese woord زرنيخ Zarnikh
   wat na "geel orpiment" ('n mineraal wat arseen bevat) verwys. Zarnikh
   is deur die Grieke as arsenikon vertaal. Arseen is reeds sedert antieke
   tye in Persië gebruik. Omdat die simptome van arseenvergiftiging nie
   goed onderskei kon word nie, is dit dikwels gebruik om moord te pleeg
   tot en met die ontwikkeling van die Marsh toets, 'n baie sensitiewe
   chemiese toets om die teenwoordigheid van Arseen vas te stel ('n Ander
   minder sensitiewe maar meer algemeen gebruikte toets is die Reinsch
   toets). Vanweë die gebruik in die geledere van die heersersklas om
   mekaar te vermoor en sy uiterste giftigheid en onopvallendheid, is
   arseen die Gif van die Konings en die Koning van giwwe gedoop.

   Tydens die Bronstydperk is arseen dikwels in brons ingesluit (meestal
   toevallig as 'n onsuiwerheid), wat die legering harder gemaak het.

   Daar word geglo dat Albertus Magnus die eerste was om die element in
   1250 te suiwer. In 1649 het Johann Schroeder twee maniere om arseen
   voor te berei gepubliseer.
   Alchemie simbool vir Arseen
   Alchemie simbool vir Arseen

   Tydens die Victoriaanse tydperk het vrou arseen met asyn en kalk gemeng
   en geëet om hul gelaatskleur te verbeter en hul vel ligter te maak as
   bewys dat hulle nie in die lande gewerk het nie. Vroue het ook arseen
   op hulle gesigte en arms gevryf vir dieselfde rede.

   'n Grootskaalse epidemie van arseenvergiftiging is onlangs in
   Bangladesh ontdek^[3], waar na raming ongeveer 57 miljoen mense
   grondwater drink met arseenkonsentrasies ver bo die
   Wêreldgesondheidsorganisasie se standaard van 50 dele per biljoen. Die
   arseen is van natuurlike oorsprong en word vrygestel vanuit die
   sediment na die grondwater as gevolg van die suurstofarme toestande
   ondergrond.

[wysig] Verspreiding

   'n Massa natuurlike arseen
   'n Massa natuurlike arseen

   Arsenopiriet (FeSAs) is die mees algemeenste mineraal waaruit arseen
   verkry kan word deur dit te verhit en die arseen dan sublimeer en
   ystersulfaat agterlaat. Ander arseenminerale sluit realgar, mimetiet,
   kobaltiet en eritriet.

   Die belangrikste verbindings van arseen is wit arseen, orpiment,
   realgar, Parysgroen, kalsiumarsenaat en loodarsenaat. Parysgroen,
   kalsiumarsenaat en loodarsenaat is in die landbou as insekdoder en gif
   gebruik. Orpiment en realgar is voorheen gebruik as verfpigment maar is
   sedertien uitgefaseer as gevolg van hulle hoë reaktiwiteit en giftige
   aard. Arseen kom soms in sy suiwer vorm in die natuur voor maar meestal
   in verbindings saam met silwer, kobalt, nikkel, yster, antimoon of
   swael.

   Verder kom arseen ook in verskeie organiese vorme in die natuurlike
   omgewing voor. Wanneer Anorganiese arseen en sy verbindings die
   voedselketting binnedring, word dit geleidelik gemetaboliseer na minder
   giftige vorme van arseen deur 'n proses wat metielering genoem word.

[wysig] Voorsorgmaatreëls

   Arseen en baie van sy verbindings is buitengewoon giftige stowwe.
   Arseen se giftigheid is te wyte aan die allosteriese verhindering van
   die belangrike metaboliese ensiem lipotiamied pirofosfotase wat lei tot
   die dood as gevolg van veelvuldige orgaanversaking. 'n Nadoodse
   ondersoek toon baksteenrooi gekleurde slymvliese as gevolg van
   bloeding.

   Suiwer arseen en arseenverbindings word as toksies en gevaarlik vir die
   omgewing geklassifiseer in die Europese Unie ingevolge bevel
   67/548/EEC. Die IARC lys arseen en arseenverbindings as groep 1
   karsinogene en die Europese Unie lys arseentrioksied, arseenpentoksied
   en arsenaatsoute as kategorie 1 karsinogene.

   'n Sekere varingspesie genaamd Pteris vittata kan gebruik word om
   arseen uit die grond te verwyder.

   Arseen kan ook arsenikose tot gevolg hê as gevolg van sy
   teenwoordigheid in drinkwater, "die mees algemeenste ioonspesies is
   arsenaat [HAsO[4]^2- ; As(V)] en arseniet [H[3]AsO[3];As(III)]”.

[wysig] Sien ook

     * Aqua Tofana
     * Fowler se oplossing
     * Arsenikose
     * Grainger uitdaging

[wysig] Verbindings

     * Arseensuur (H[3]AsO[4])
     * Arsenoësuur (H[3]AsO[3])
     * Arseentrioksied (As[2]O[3])
     * Arsien (ArseenTrihidraat AsH[3])
     * Kadmiumarsenied (Cd[3]As[2])
     * Galliumarsenied (GaAs)
     * Loodarsenaat (PbHAsO[4])

[wysig] Verwysings

     * Los Alamos National Laboratory – Artikel oor Arseen
     * Engelse weergawe van wikipedia

[wysig] Voetnotas

    1. ^ Antman, Karen H. (2001). The History of Arsenic Trioxide in
       Cancer Therapy. Introduction to a supplement to The Oncologist. 6
       (Suppl 2), 1-2. PMID 11331433.
    2. ^ Huet et.al. Noncirrhotic presinusoidal portal hypertension
       associated with chronic arsenical intoxication. Gastroenterology
       1975;68(5 Pt 1):1270-7. PMID 1126603
    3. ^ Andrew Meharg, Venomous Earth - How Arsenic Caused The World's
       Worst Mass Poisoning, Macmillan Science, 2005.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Arsenic
     * A Small Dose of Toxicology
     * Case Studies in Environmental Medicine: Arsenic Toxicity
     * National Pollutant Inventory - Arsenic
     * WebElements.com – Arsenic
     * origen.net – CCA wood and arsenic: toxicological effects of arsenic
     * Contaminant Focus: Arsenic by the EPA.
     * Environmental Health Criteria for Arsenic and Arsenic Compounds,
       2001 by the WHO.
     * A summary of the above report by GreenFacts.
     * Evaluation of the carcinogenicity of arsenic and arsenic compounds
       by the IARC.

   Kategorie: Chemiese elemente

