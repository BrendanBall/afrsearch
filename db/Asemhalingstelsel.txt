Asemhalingstelsel


   Asemhaling behels om lug in te neem in die longe en dit weer uit te
   laat. Daar is twee spiere wat help met asemhaling, naamlik die
   tussenribspiere en die diafragma. Asemhaling bestaantwee prosesse:
   inaseming en uitaseming. Die brein beheer die tempo waateen ‘n persoon
   asemhaal. Die asemhalingsentrum is in die verlengde rugmurg geleë.

   Jy sal vinniger asemhaal wanneer jy oefening doen, en stadiger wanneer
   jy slaap.

[wysig] Gaswisseling

   Gaswisseling is die proses wanneer suurstof (O[2]) deur die longe na
   die bloed gaan en koolstofdioksied (CO[2]) vanaf die bloed na die longe
   gaan. Gaswisseling vind in die longe en by die selle plaas.

   Vanaf die longe na die bloed en vanaf die bloed na die selle word O2
   gewissel. Vanaf die selle na die bloed en vanaf die bloed na die longe
   word CO[2] gewissel.

   Die gasse beweeg deur middel van die diffusie proses deur die liggaam.
   Bloed is die gasse se vervoermiddel in die liggaam.
   Rooibloedliggaampies is die strukture in die bloed wat O[2] vervoer.

[wysig] Selrespirasie

   Selrespirasie is wanneer ‘n sel suurstof gebruik om glukose (suiker) te
   verbrand en energie vry te stel. Die energie wat vrygestel word tydens
   selrespirasie word deur die selle gebruik om hul funksies te verrig.
   Selrespirasie vind in die mitochondrium in die sel plaas. Wanneer jy
   vinnig hardloop, sal selrespirasie die vinnigste in jou spierselle
   plaasvind. Wanneer jy baie hard konsentreer wanneer jy leer, sal
   selrespirasie die vinnigste in jou breinselle plaasvind.

   Glukose en O[2] is nodig vir selrespirasie om plaas te kan vind. CO[2]
   is ‘n afvalstof wat tydens selrespirasie vorm. Die afvalstof word ná
   selrespirasie deur die longe afgeskei.
   Kategorie: Asemhalingstelsel

