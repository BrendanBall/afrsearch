Astroïed


   Astroïed
   Astroïed
   Die konstruksie van 'n astroïed.
   Die konstruksie van 'n astroïed.

          Let wel dat astroïed nie verwar moet word met asteroïde nie

   In wiskunde is 'n astroïed 'n hiposikloïed met vier punte. Dit is ook
   'n superellips met n=2/3 en a=b.

   Die moderne naam daarvan kom van die Griekse woord vir "ster". Die
   kromme het voorheen 'n verskeidenheid name gehad insluitend tetracuspid
   (steeds in gebruik), kubosikloïed, en parasiklus.

   Die astroïed word afgetrek deur 'n punt op die omtrek 'n sirkel met
   radius 1/4 wat binne 'n sirkel met radius 1 rol. 'n Lynsegment met
   lengte 1 gly met een punt op die x-as en die ander op die y-as, sodat
   dit 'n raaklyn met die astroïed is (wat dus 'n omhullingskromme is).
   Die parametriese vergelyking is

          x=\cos^3\theta,\qquad y=\sin^3\theta.

   Die astroïed is 'n vlak algebraïese kromme van genus nul. Dit het die
   vergelyking

          (x^2 + y^2 − 1)^3 + 27x^2y^2 = 0.

   Die astroïed is daarom van graad ses, en het vier punt sigulariteite in
   die reële vlak, die punte van die ster. Dit het twee ander meer
   komplekse puntsingulariteite by oneindigheid, en vier komplekse dubbele
   punte, wat al te saam tien singulariteite gee.

   Die dualis kromme tot die astroïëd is die kruisvormige kromme met
   vergelyking \textstyle x^2 y^2 = x^2 + y^2. Die evoluut van 'n astroïed
   is 'n astroïed twee keer so groot.

   Die ou U.S. Steel kenteken het uit drie astroïëde in blou, geel en rooi
   bestaan. Dit word tans gebruik as die kenteken van die Pittsburgh
   Steelers.

[wysig] Eksterne skakels

     * Weisstein, Eric W., Astroid op MathWorld.
     * Artikel op 2dcurves.com
     * Stoner-Wohlfarth astroid applet (physics)

   Kategorieë: Krommes • Algebraïese krommes

