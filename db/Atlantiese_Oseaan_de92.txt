Atlantiese Oseaan


   Die Aarde se vyf Oseane
     * Atlantiese Oseaan
     * Arktiese Oseaan
     * Indiese Oseaan
     * Stille Oseaan
     * Suidelike Oseaan

   Die Atlantiese Oseaan is die aarde se tweede grootste oseaan wat
   ongeveer een vyfde van die oppervlak beslaan. Die oseaan se naam, van
   Griekse mitologie verleen, beteken die "See van Atlas".

   Die oseaan beslaan 'n verlengde, S-vormige kom wat in 'n
   noord-suid-rigting strek, en is verdeel in die Noord-Atlantiese en
   Suid-Atlantiese oseane deur ewenaar-teëstrome by omtrent 8° Noord
   breedteligging. Afgesper deur Noord- en Suid-Amerika aan die weste, en
   Europa en Afrika aan die ooste, word die Atlantiese Oseaan aan die
   Stille Oseaan verbind deur die Arktiese Oseaan aan die noorde en die
   Drake Deurgang, wat tussen Antarktika en Kaap Hoorn lê, aan die suide.
   'n Mensgemaakte verbinding na die Stille Oseaan word deur die
   Panamakanaal verskaf. Aan die ooste word die skeidslyn tussen die
   Atlantiese en Indiese Oseaan getrek op die 20° Oos lengtelyn. Die
   skeiding tussen die Atlantiese en Arktiese Oseaan word deur 'n lyn
   vanaf Groenland tot die suidelike Svalbard tot die noordelike Noorweë.
   Die Atlantiese Oseaan, soos gesien vanaf die weskus van Ierland op 'n
   mooi dag.
   Die Atlantiese Oseaan, soos gesien vanaf die weskus van Ierland op 'n
   mooi dag.

   Deurdat dit sowat 20% van die Aarde se oppervlak beslaan is die
   Atlantiese Oseaan slegs kleiner as die Stille Oseaan in grootte. Met
   die aanliggende seë beslaan dit 'n oppervlakte van sowat 106 450 000
   km² (41 100 000 vierkante myl); sonder hulle het dit 'n oppervlakte van
   82 362 000 km² (31 800 000 vk. myl). Die landoppervlakte wat in die
   Atlantiese Oseaan dreineer is vier keer dié van die Stille of Indiese
   oseane. Die volume van die Atlantiese Oseaan met die aanliggende seë is
   354 700 000 km³ (85 093 000 kubiese myl), en 323 600 000 km³
   (77 632 000 kubiese myl) sonder hulle.

   Die gemiddelde diepte van die oseaan, tesame met die aanliggende seë,
   is 3332 m (10 932 voet); sonder hulle is dit 3926 m (12 877 voet). Die
   grootste diepte, 8 605 m (28 232 voet), is in die Puerto Ricotrog. Die
   wydte van die oseaan wissel van 2 848 km (1 769 myl) tussen Brasilië en
   Liberië, tot omtrent 4 830 km (3 000 myl) tussen die Verenigde State en
   Noord-Afrika.

   Die oseaan het onreëlmatige kuslyne wat deur vele baaie, golwe en seë
   ingekeep word. Hierdie sluit die Karibbiese See, die Golf van Mexiko,
   die Golf van Sint-Lourens, die Middellandse See, die Swart See, die
   Noordsee, die Oossee en die Noorweë-Groenland See in. Eilande in die
   oseaan sluit in Svalbard, Groenland, Ysland, Rockall, Groot-Brittanje,
   Ierland, Fernando de Noronha, die Asore, die Madeira-eilande, die
   Kanariese Eilande, die Kaap-Verdiese Eilande, Bermuda, die Wes-Indies,
   Ascension Eiland, Sint Helena, Tristan da Cunha, die Falkland-eilande
   en Suid-Georgia-eiland.
   Die Atlantiese Oseaan

   Inhoud

        * 1 Oseaanbodem
        * 2 Watereienskappe
        * 3 Klimaat
        * 4 Geskiedenis en ekonomie
        * 5 Terrein
             + 5.1 Hoogste en laagste punte
             + 5.2 Natuurlike hulpbronne
             + 5.3 Natuurlike gevare
        * 6 Omgewing – huidige probleme
        * 7 Aardrykskunde – nota
        * 8 Belangrike hawens
             + 8.1 Vervoer – nota
        * 9 Eksterne skakels

[wysig] Oseaanbodem

   Die grootste kenmerk van die bodemtopografie van die Atlantiese Oseaan
   is 'n groot onderwater bergreeks genaamd die Middel-Atlantiese Rif. Dit
   strek vanaf Ysland in die noorde tot ongeveer 58° suid breedteligging,
   en bereik 'n maksimumwydte van ongeveer 1600 km (1000 myl). 'n Groot
   rifvallei loop langs die rif vir meeste van sy lengte. Die waterdiepte
   bo-oor die rif is minder as 2700m (8900 voet) in meeste plekke, en
   verskeie bergspitse verrys bó die water en vorm eilande. Die
   Suid-Atlantiese Oseaan het 'n verdere onderwater-rif, genaamd die
   Walvisrif.

   Die Middel-Atlantiese Rif skei die Atlantiese Oseaan in twee groot
   trôe, met dieptes wat gemiddeld tussen 3600 en 5485m (12 000 en 18 000
   voet) is. Dwarsriwwe wat loop tussen die vastelande en die
   Middel-Atlantiese Rif breek die oseaanvloer op in verskeie komme.
   Sommige van die groter komme sluit die Guiana, Noord-Amerikaanse, Kaap
   Verde en Kanariese komme in die Noord-Atlantiese oseaan in. Die
   grootste Suid-Atlantiese komme is die Angola, Kaapse, Argentinië en
   Brasilië-komme.

   Die diep oseaanvloer is bedenklik plat, alhoewel verskeie seeberge en
   'n paar guyote bestaan. Verskeie dieptes of trôe word ook gevind in die
   oseaanvloer: Die Puerto Rico Trog, in die Noord-Atlantiese oseaan, is
   die diepste. In die Suid-Atlantiese oseaan bereik die Suid-Sandwich
   Trog 'n diepte van 8428m (27 651 voet). 'n Derde groot trog, die
   Romanche-trog, is te vinde naby die ewenaar en bereik 'n diepte van
   sowat 7760m (24 455 voet). Die plate langs die rande van die vastelande
   vorm sowat 11% van die bodemtopografie. Verder sny 'n aantal diep
   kanale dwarsoor die kontinentale verrysing.

   Oseaansedimente bestaan uit terrigeen (of grond-) materiale pelagiese,
   pelagiese (of (diep)see-) materiale en outigeen materiale. Terrigeen
   deposito's bestaan uit sand, modder en klipdele wat deur erosie,
   verwering en vulkaniese aktiwiteit op land gevorm word, en dan see toe
   gespoel word. Hierdie materiale word grootliks gevind op die
   kontinentale plate, en is die dikste by groot riviermonde of langs
   woestynkuste. Pelagiese deposito's, wat die oorblyfsels van organismes
   wat na die oseaanvloer gesink het bevat, sluit rooi kleie en
   Globigerina, pteropod, en silikahoudende slik in. Hulle beslaan meeste
   van die oseaanvloer en wissel in dikte van 60m (200 voet) tot 3300m
   (107 900 voet), en is die dikste in die samestromingsgordel en in
   opwellingsones. Outigeniese deposito's bestaan uit materiale soos
   mangaanklonte, en kom voor waar sedimentasie stadig vorder, of
   seestrome die deposito's sorteer.

[wysig] Watereienskappe

   Die soutgehalte van oppervlakwater in die oop oseaan wissel van 33 tot
   37 dele per duisend, en wissel met breedteligging en seisoen. Alhoewel
   die minimum soutgrade net noord van die ewenaar gevind word, word die
   laagste waardes in die algemeen by hoë breedteliggings en langs kuste
   met groot riviermonde gevind. Maksimum southeid word gekry by sowat 25°
   noord breedteligging. Die oppervlak se southeid word deur verdamping,
   neerslag, rivierinvloeie en die smelt van see-ys beïnvloed.

   Die watertemperatuur by die oppervlak, wat ook met breedteligging,
   stromingstelsel en seisoen wissel, vertoon die breedteverspreiding van
   sonenergie, en wissel van minder as 2° tot 29°C (28° tot 84°F).
   Maksimumtemperature kom noord van die ewenaar voor, en minimumwaardes
   wat in die poolstreke gevind. In die middel-breedteliggings, die streek
   met die grootste temperatuurwisselings, kan waardes wissel tussen 7 tot
   8°C (12,6 tot 14,4°F).

   Die Atlantiese Oseaan bestaan uit vier groot watermassas. Die Noord- en
   Suid-Atlantiese sentrale waters maak die oppervlakwaters uit. Die
   sub-Antarktiese tussenwater strek tot dieptes van 1000m (3300 voet), en
   die Noord-Atlantiese diepwater strek só ver as 4000m (13 200 voet). Die
   Antarktiese bodemwater beslaan oseaankomme by dieptes groter as 4000m
   (13 200 voet).

   As gevolg van Corioliskragte sirkuleer water in die Noord-Atlantiese
   oseaan kloksgewys, waar water anti-kloksgewys in die Suide sirkuleer.
   Die Suidelike getye in die oseaan is halfdaagliks; d.w.s., twee
   hooggetye kom binne elke 24 maanure voor. Die getye is 'n algemene golf
   wat van die suide na die noorde bewees. In breedteliggings bó 40° noord
   kom oos-wes-ossilasie voor.

[wysig] Klimaat

   Die klimaat van die Atlantiese oseaan en die omliggende landgebiede
   word beïnvloed deur die oppervlaktemperatuur van die water en
   seestrome, asook deur die winde wat oor die water waai. As gevolg van
   die oseane se groot kapasiteit vir hitteretensie, is maritieme klimate
   gematigder en nie so blootgestel aan ekstreme seisoenale veranderinge
   nie. Neerslag kan ook geskat word van die weerdata van die kus en die
   lugtemperatuur vanaf die watertemperatuur. Die oseane is die grootste
   bron van atmosferiese vogtigheid, wat verkry word deur verdamping.
   Klimaatsones verskil met die lengtegraad; die warmste klimaatsones
   strek oor die Atlantiese noorde van die ewenaar. Die koudste sones is
   in die hoër lengtegrade, met die koudste gebiede wat ooreenstem met dié
   wat met ys bedek is. Seestrome dra by tot klimaatbeheer deurdat dit
   warm en koue water vervoer na ander gebiede. Omliggende landgebiede
   word geaffekteer deur die winde wat afgekoel of verhit word wanneer dit
   oor hierdie strome waai. Die Gulf Stream, byvoorbeeld, verhit die
   atmosfeer van die Britse Eilande en noordwes Europa, en die koue
   seestrome dra by tot die dik mis langs die kus van noordoos Kanada en
   die noordwestelike kus van Afrika. Oor die algemeen neig die winde om
   vogtige en warm of koue lug oor die landgebiede te vervoer. Tropiese
   siklone ontwikkel in die suidelike deel van die Noord-Atlantiese
   oseaan.

[wysig] Geskiedenis en ekonomie

   Die vorming van die Atlantiese Oseaan as gevolg van die opbreking van
   die superkontinent, Pangea.
   Die vorming van die Atlantiese Oseaan as gevolg van die opbreking van
   die superkontinent, Pangea.

   Die Atlantiese Oseaan blyk die jongste van die wêreld se oseane te
   wees. Bewyse toon dat dit nie bestaan het voor 'n 100 miljoen jaar
   gelede nie, toe die kontinente wat gevorm het uit die opbreek van die
   superkontinent, Pangaea, uitmekaar gedruk is deur die proses van
   seebodemvergroting. Die Atlantiese oseaan is ekstensief verken seder
   die vroegste nedersettings opgerig is lanks die kus. Die Wikings,
   Portugese, en Christopher Columbus is van die bekendste van die vroeë
   verkenners van die oseaan. Na Columbus het Europese ontdekkingsreise
   drasties toegeneem, en baie handelsroetes is gevestig. Met die gevolg
   dat die Atlantiese oseaan die rugraat geword het en tot vandag toe nog
   is, tussen Europa en die As a result, the Atlantic became and remains
   the major artery between Europe and the Amerikas (bekend as
   transatlantiese handel). Talle wetenskaplike verkennings is onderneem,
   insluitende die by die Duitse Meteoor ekspedisie, Columbia Universiteit
   se Lamont Geologiese Observatorium, en die V.S.A Vloot se Hidrografiese
   Kantoor.

   Die oseaan het ook noemenswaardige bydraes gemaak tot die ontwikkeling
   en ekonomieë van die land rondom dit. Behalwe vir die groot
   transatlantiese vervoer- en kommunikasieroetes, bied die oseaan ook
   genoegsame petroleum neerslae in die sedimentêre gesteentes van die
   kontinentale riwwe en ook die wêreld se rykste visbronne, veral in die
   water om die kontinentale riwwe. Die belangrikste spesies van vis wat
   gevang word is cod, haddock, hake, herring, en mackerel. Die
   produktiefste areas sluit in die Grand Banks van Newfoundland, die
   rif-area van Nova Scotia, Georges Bank van Cape Cod, die Bahama Banke,
   die waters rondom Ysland, die Ierse See, die Dogger bank van die the
   Noordsee, en die Falkland Banke. Palings, kreef, en walvisse is ook al
   in groot hoeveelhede gevang. Al hierdie faktore, saam in ag geneem,
   verhoog die kommersiële waarde van die Atlantiese Oseaan aansienlik. As
   gevolg van die bedreiging vir die oseaan omgewing deur olie, plastiese
   afval en die verbranding van toksiese afval op die see, bestaan 'n
   aantal internasionale ooreenkomste om sommige van die vorme van
   besoedeling af te bring.
     * In 1919, die Amerikaanse NC-4 word die eerste vliegtuig wat die
       Atlantiese oseaan oorsteek (alhoewel dit 'n paar landings gemaak
       het op eilande langs die pad).
     * Later in 1919, het 'n Britse vliegtuig onder die beheer van twee
       mans bekend as Alcock en Brown die eerste non-stop transatlantiese
       vlug onderneem van Newfoundland na Ierland.
     * In 1921, het die Britte die eerste geword om die Atlantiese oseaan
       oor te steek met 'n lugskip.
     * In 1927, maak Charles Lindbergh die eerste solo non-stop
       transatlantiese vlug in 'n vliegtuig (tussen New York Stad en
       Parys).
     * Nadat sy geroei het vir 81 dae en 2 962 myl, het Tori Munden die
       eerste vrou geword wat die Atlantiese oseaan oorgesteek het per
       roeiboot op die 3de Desember, 1999. Sy was alleen toe sy Guadeloupe
       bereik, nadat sy vanaf die Kanariese Eilande vertrek het.

   Ligging: Watermassa tussen Afrika, Europa, die Suidelike Oseaan, en die
   Amerikas

   Aardrykskundige Koördinate: 0 00 N, 25 00 W

   Kaartverwysings: Wêreld

   Area:
     * totaal: 76,762 miljoen km²
     * nota: dit sluit in die Baltiese See, Swartsee, Karibbiese See,
       Davis Straat, deel van die Drake Passage, Golf van Meksiko,
       Middellandse See, Noordsee, See van Noorweë, en omtrent die hele
       Scotia See, en ander watermassas.

   Area - vergelykend: Bietjie minder as 6,5 keer die grootte van die
   Verenigde State.

   Kuslyn: 111 866 km

   Klimaat: Tropiese siklone ontwikkel langs die kus van Afrika naby Kaap
   Verde en beweeg weswaarts die Karibbiese See binne; tropiese siklone
   kan voorkom van Mei tot Desember, maar is meer algemeen tussen Augustus
   en November. Storms is algemeen in die Noord-atlantiese streek
   gedurende die noordelike winters, wat dit moeilik en gevaarlik maak om
   die oseaan oor te steek.

[wysig] Terrein

   Die oppervlak is gewoonlik bedek met see-ys in die See van Labrador,
   Straat van Denemarke en die Baltiese See van Oktober tot Junie. 'n
   Kloksgewyse kolkbeweging van warm water bestaan in die noord-Atlantiese
   oseaan, terwyl 'n anti-kloksgewyse kolkbeweging van warm-water in die
   suid-Atlantiese oseaan bestaan. Die oseaanbodem word oorheers deur die
   Mid-Atlantiese Rif, 'n ruwe noord-suid middellyn vir die hele
   Atlantiese bekken, die eerste keer ontdek deur die Challenger
   Ekspedisie.

[wysig] Hoogste en laagste punte

     * laagste punt: Milwaukee Deep in die Puerto Rico Trog -8 605 m
     * hoogste punt: seevlak 0 m

[wysig] Natuurlike hulpbronne

   Olie- en gasvelde, vis, soogdiere (robbe en walvisse), sand en gruis
   aggregate, poli-metaal nodules en edelgesteentes.

[wysig] Natuurlike gevare

   Ysberge is algemeen in die Davis Straat, Straat van Denemarke en die
   noordwestelike Atlantiese Oseaan vanaf Februarie tot Augustus en is
   selfs al sover suid gewaar as Bermuda en die Madeira Eilande; skepe is
   ook onderworpe vriesing in die ekstreme noordelike Atlantiese oseaan
   van Oktober tot Mei. Aanhoudende mis kan ook 'n maritieme gevaar wees
   vanaf Mei tot September, en so ook orkane noord van die ewenaar (Mei
   tot Desember).

[wysig] Omgewing – huidige probleme

   Bedreigde marienespesies sluit in die manatee, robbe, seeleeus,
   skilpaaie, en walvisse; dryfnet visvang veroorsaak die dood van
   dolfyne, albatrosse en ander seevoëls, wat die afname in visgetalle
   versnel en bydra tot internasionale dispute. Munisipale slykbesoedeling
   langs die Amerikaanse ooskus, die suidkus van Brasilië, en oostelike
   Argentinië is ook onder die huidige omgewingsprobleme wat die
   Atlantiese oseaan in die gesig staar. Oliebesoedeling is ook 'n rede
   tot kommer, veral in gebiede soos die Karibbiese See, die Golf van
   Meksiko, die Maracaibo meer, die Middellandse See en die Noordsee.
   Verder is daar ook besoedeling deur munisipale en industriële afval in
   die Baltiese See, Noordsee en die Middellandse See.

[wysig] Aardrykskunde – nota

   Belangrike wurgpunte sluit in die Dardanelles, die Straat van
   Gilbraltar, toegang tot die Panama- en Suezkanale. Strategiese strate
   sluit in die Doverstraat, die Floridastrate, Mona deurgang, "The Sound"
   (Oresund), en die Windward deurgang. Die ewenaar verdeel die Atlantiese
   Oseaan in die Noord-Atlantiese en die Suid-Atlantiese Oseaan (Voorheen
   bekend as die Ethiopiese Oseaan). Gedurende die Koue-oorlog was die
   sogenaamde Groenland-Ysland-VK (GIUK)"gap van hewige strategiese
   belang, die seebodem in daardie gebied is uitgelê met ekstensiewe
   hidrofoonsisteme om Sowjet duikbote te monitor.

[wysig] Belangrike hawens

     * Abidjan (Côte d'Ivoire - Ivoorkus)
     * Accra (Ghana)
     * Amsterdam (Nederland)
     * Antwerpen (België)
     * Bahia Blanca (Argentinië)
     * Baltimore (Verenigde State)
     * Banjul (Gambia)
     * Belfast (Verenigde Koninkryk)
     * Bergen (Noorweë)
     * Bissau (Guinea-Bissau)
     * Bordeaux (Frankryk)
     * Boston (VSA)
     * Bremen (Duitsland)
     * Brest (Frankryk)
     * Bristol (Verenigde Koninkryk
     * Buenos Aires (Argentinië)
     * Cadiz (Spanje),
     * Casablanca (Marokko)
     * Cayenne (Frans-Guyana)
     * Charleston (VSA)
     * Cherbourg (Frankryk)
     * Conakry (Guinea)
     * Cork (Republiek van Ierland)
     * Cotonou (Benin)
     * Dakar (Senegal)
     * Douala (Kameroen)
     * Dublin (Republiek van Ierland)

     * Duinkerke (Frankryk)
     * Edinburgh (Verenigde Koninkryk)
     * Fortaleza (Brasilië)
     * Georgetown (Guyana)
     * Glasgow (Verenigde Koninkryk)
     * Hamburg (Duitsland)
     * Halifax (Kanada)
     * Jacksonville (VSA)
     * Kaapstad (Suid-Afrika)
     * La Coruña (Spanje)
     * Lagos (Nigerië)
     * Las Palmas (Kanariese Eilande, Spanje)
     * Le Havre (Frankryk)
     * Libreville (Gabon)
     * Lisbon (Portugal)
     * Liverpool (Verenigde Koninkryk)
     * Lomé (Togo)
     * Londen (Verenigde Koninkryk)
     * Luanda (Angola)
     * Malabo (Ekwatoriaal-Guinee)
     * Monrovia (Liberië)
     * Montevideo (Uruguay)
     * Montréal (Kanada)
     * New Haven (VSA)
     * New York (VSA)
     * Newcastle upon Tyne (Verenigde Koninkryk)
     * Newport News (VSA)

     * Norfolk (VSA)
     * Nouakchott (Mauritanië)
     * Oslo (Noorweë)
     * Oostende (België)
     * Paramaribo (Suriname)
     * Philadelphia (VSA)
     * Port Harcourt (Nigerië)
     * Porto (Portugal)
     * Porto-Novo (Benin)
     * Portsmouth (Verenigde Koninkryk)
     * Portsmouth (VSA)
     * Providence (VSA)
     * Rabat (Marokko)
     * Recife (Brasilië)
     * Rio de Janeiro (Brasilië)
     * Rotterdam (Nederland)
     * Salvador (Brasilië)
     * Santander (Spanje)
     * Santos (Brasilië)
     * Savannah (VSA)
     * Sevilla (Spanje)
     * Southampton (Verenigde Koninkryk)
     * Tangier (Marokko)
     * Trondheim (Noorweë)
     * Vigo (Spanje)
     * Walvisbaai (Namibië)
     * Wilmington (VSA)

[wysig] Vervoer – nota

   Die Noord-Oossee-kanaal in Duitsland en die Amerikaans-Kanadese
   Sint-Laurens-waterweg is twee belangrike waterweë.

[wysig] Eksterne skakels

     * CIA – Die Wêreldfeiteboek – Atlantiese Oseaan

   Kategorieë: Atlantiese Oseaan • Oseane

