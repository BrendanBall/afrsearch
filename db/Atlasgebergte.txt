Atlasgebergte


   Kaart wat die ligging van die Atlasgebergte aandui
   Kaart wat die ligging van die Atlasgebergte aandui
   Atlasgebergte met die dakke van Marrakesh in die voorgrond
   Atlasgebergte met die dakke van Marrakesh in die voorgrond

   Die Atlasgebergte is 'n bergreeks in die Atlasstreek in noordwes-Afrika
   wat ongeveer 2 400 km deur Marokko, Algerië, en Tunisië strek en die
   Rots van Gibraltar insluit. Die hoogste piek is Jbel Toubkal, met 'n
   hoogte van 4 167 m (13 665 voet) geleë by 31°03′43″N, 7°54′58″W in
   suidwes Marokko. Die Atlasreekse skei die Middellandse See en
   Atlantiese Oseaan kuslyne van die Saharawoestyn. Die bevolking van die
   Atlasgebergte is hoofsaaklik Berbers in Marokko en Arabiere in Algerië.

   Omdat Noord-Amerika, Europa en Afrika 'n ewigheid gelede aan mekaar vas
   was, word geglo dat die Atlasgebergte oorspronklik as deel van die
   Alleghenesiese orogenese gevorm is. Die berge is gevorm toe Afrika en
   Amerika teen mekaar gebots het, en was eens op 'n tyd 'n baie hoër
   bergreeks as vandag se Himalaja. Vandag kan die oorblyfsels van die
   bergketting in die Fall line in die oostelike VSA gesien word. Sommige
   oorblyfsels kan ook gevind word in die Appalache in Noord-Amerika wat
   later gevorm het. Die Sierra Nevada berge in Spanje is op soortgelyke
   manier in die kontinentale botsing gevorm.

[wysig] Struktuur

   Die berge word in die volgende reekse verdeel:
     * Die Tellatlas (ook Klein-Atlas) met 'n maksimum hoogte van
       2 308 meter reg langs die Algerynse Noordkus aan die Middellandse
       See
     * Die Rif (Ook Er Rif) met maksimum hoogte 2 456 meter aan die
       Marokkaanse Noordkus aan die Middellandse See
     * Die Sentraal-Atlas met maksimum hoogte 3 737 meter in die middel
       van Marokko
     * Die Groot-Atlas met maksimum hoogte 4 165 meter effens suid van die
       middel van Marokko
     * Die Sahara-atlas met maksimum hoogte 2008 meter in die noorde van
       Algerië maar suid van die Tellatlas
     * Die Antiatlas met maksimum hoogte 2 531 meter in suidwes Marokko
     * Die vulkaniese Djebel Sarhro (ook Jabal Sirwah) met maksimum hoogte
       3304 meter in sentraal-suid Marokko

[wysig] Eksterne skakels

     * Fietsry oor die Atlasgebergte

   Commons
   Multimedia oor hierdie onderwerp is te vinde op Wikimedia Commons onder
   die titel:
   Atlas mountains


       Atlasgebergte

       Tellatlas | Rif | Sentraal-Atlas | Groot-Atlas | Sahara-atlas |
       Antiatlas | Djebel Sarhro | Plato van die Sjots

   Kategorieë: Berge van Algerië • Berge van Marokko • Berge van Tunisië

