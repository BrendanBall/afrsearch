Atmosfeer


   Die atmosfeer is die gaslaag wat om die aarde voorkom. Die
   aantrekkingskrag van die aarde hou die atmosfeer in posisie sodat dit
   saam met die aarde om sy eie as en om die son roteer.

   Inhoud

        * 1 Samestelling van die atmosfeer
        * 2 Struktuur van die atmosfeer
             + 2.1 Die osoonlaag
        * 3 Dikte van die atmosfeer
        * 4 Lugbesoedeling
             + 4.1 Oorsake van lugbesoedeling
             + 4.2 Natuurlike oorsake
             + 4.3 Menslike oorsake
             + 4.4 Gevolge van lugbesoedeling
        * 5 Kweekhuiseffek
        * 6 Aardverwarming

[wysig] Samestelling van die atmosfeer

     * Konstante gasse: stikstof (78%), suurstof (21%) en edelgasse, bv.
       argon, helium, neon, radon, kripton en xenon (1%)
     * Wisselende gasse: koolstofdioksied, waterstof/waterdamp. Verskil
       van een oomblik tot die volgende en van plek tot plek.
     * Vaste deeltjies: stof, sout en rookdeeltjies

[wysig] Struktuur van die atmosfeer

   Die atmosfeer bestaan uit vier verskillende lae of sfere, elk met sy
   eie funksie:
     * troposfeer
     * stratosfeer
     * mesosfeer
     * termosfeer

[wysig] Die osoonlaag

   Daar is 'n osoonlaag hoog bo die aarde wat skadelike sonstrale afskerm.
   Die osoonlaag bestaan uit gasse soos osoon, suurstof, stikstof,
   koolstofdioksied en edelgasse.

   Osoon is 'n diepblou gas bestaande uit drie chemies-verbonde
   suurstofatome wat hoofsaaklik in die stratosfeer voorkom. Die osoonlaag
   is die aarde se natuurlike beskerming teen die son se skadelike
   ultravioletstrale.

   Die gat in die osoonlaag is die eerste keer in 1985 ontdek. Hierdie gat
   het tot in 2000 gegroei tot 24 miljoen km^2 (drie keer so groot soos
   Amerika).

[wysig] Dikte van die atmosfeer

   Die aarde se atmosfeer strek tot so hoog as 1 000km en hoër. Dáárom is
   dit moontlik om atmosferiese wrywing op satelliete waar te neem.
     * 57,8% van die atmosfeer, volgens massa, is benede die hoogste piek
       van Berg Everest.
     * 72% van die atmosfeer, volgens massa, is benede die algemene hoogte
       waarop passasiersvliegtuie vlieg (10km).
     * 99,99999% van die atmosfeer, volgens massa, is benede die hoogte
       van die Noord-Amerikaanse X-15-vliegtuig se hoogste vlug, wat op 'n
       hoogte van 108km plaasgevind het. Daaruit kan ons aflei dat die
       meeste van die atmosfeer (99,9999%), volgens massa, benede 100 km
       lê. Daar is wel rare atmosferiese verskynsels, bv. Auroras, bo
       hierdie hoogte.

[wysig] Lugbesoedeling

[wysig] Oorsake van lugbesoedeling

   Lugbesoedeling is die gevolg van sowel natuurlike prosesse as menslike
   aktiwiteite.

[wysig] Natuurlike oorsake

     * Oseaniese soutdeeltjies: seewater is sout, en wanneer die soutwater
       verdamp, word die soutdeeltjies saam met die water na die atmosfeer
       verplaas
     * Vulkaniese uitbarstings: met die uitbarsting van Krakatoa in 1883
       in Indonesië het 'n aswolk tot op 'n hoogte van 80km opgestyg en
       die stof is verskeie kere om die aarde deur die wind versprei
     * Moerasgasse: dit is gasse wat in moerasse ontstaan wanneer plante
       ontbind
     * Organiese ontbinding: gasse wat vrygestel word wanneer organiese
       materiaal of lewende wesens soos plante en diere ontbind
     * Stof
     * Stuifmeel
     * Plantasie- en veldbrande (weens natuurlike oorsake)
     * Winderosie, byvoorbeeld sandstorms

[wysig] Menslike oorsake

     * Voertuie: motors en ander voertuie se uitlaatgasse bevat giftige
       gasse wat 'n skadelike uitwerking het
     * Nywerhede: veral papier- en pulpfabrieke, yster- en staalwerke,
       olieraffinaderye, smelterye en chemiese fabrieke blaas rook en
       giftige gasse die lug in
     * Brandstofverbranding: bv. steenkool wat verbrand word om elektriese
       krag op te wek. Die verbranding van tien ton steenkool produseer
       een ton swaeldioksied. Groot hoeveelhede swaeldioksied kan dodelik
       wees.
     * Huishoudelike vure: baie mense het nog nie elektrisiteit nie en
       verbrand hout om hul voedsel gaar te kry
     * Afvalverbranding: vullishope word aan die brand gesteek om van die
       vullis ontslae te raak
     * Landbou-aktiwiteite: gevaarlike chemikalieë word gebruik om die
       grond en gewasse te bespuit, en hierdie gasse beland in die
       atmosfeer
     * Veldbrande (as gevolg van menslike oorsake)
     * Oorloë: wanneer bomme ontplof, word skadelike gasse in die
       atmosfeer vrygestel. Chemiese oorlogvoering kan ook vernietigende
       gevolge hê - vir mense sowel as die plant- en dierelewe

   Termiese kragstasies verbrand miljoene tonne steenkool per jaar. Die
   meeste kragstasies in Suid-Afrika word in Mpumalanga aangetref,
   aangesien die meeste steenkool hier voorkom. Dit is een van die
   grootste bronne van lugbesoedeling in Suid-Afrika.

   Gedurende die Eerste Wêreldoorlog is gifgasse gebruik wat onskuldige
   mense en diere doodgemaak het. Die gevolge wat chemiese wapens vir die
   mens kan inhou, is in 'n koerantberig wat in Beeld van 11 Oktober 2001
   verskyn het, uiteengesit:
   Mosterdgas Sarin VX gas
   Gebruik In die Eerste Wêreldoorlog en deur Irak teen Iran Ontwikkel
   deur Duitsland in die Tweede Wêreldoorlog, maar nie gebruik nie.
   Irak gebruik dit teen Iran.
   Die Aum Sjinrikio-sekte in Tokio gebruik die in 1995-duikwegaanval.
   Verfynde weergawe van Sarin
   Kenmerk Kleur- en reuklose vloeistof in sy suiwerste vorm, bruin gas
   met 'n knoffelreuk wanneer met ander chemikalieë gemeng word. Hoogs
   giftige gas wat die sentrale senuweestelsel aanval - 100mg is dodelik.
   Dodelik giftige gas - 10mg is 'n dodelike dosis.
   Kleur- en reuklose vloeistof wat in gas verander wanneer dit met
   suurstof in aanraking kom.
   Kan deur lug of water versprei word.
   Simptome Vel jeuk, oë traan, longe brand.
   Veroorsaak groot brandwonde, veral in die lies en onder die arms, en
   skroei die oë en longe. Hoes, sweet, naarheid, diarree en
   asemhalingsprobleme. Hoes, hoofpyn, loopneus, naarheid en kwyling.
   Uitwerking Veroorsaak pynlike blase regoor die liggaam wanneer ingeasem
   word, chroniese longskade, blindheid en kanker. Word deur die
   asemhalingskanaal en vel geabsorbeer. Kan lei tot dood weens
   versmoring. Deur vel geabsorbeer of ingeasem.
   Sit die funksionering van die hart en longe stop.
   Voorkoming Gasmasker. Gasmasker. Gasmasker en beskermende klere.

   Kernkragstasies kan baie gevaarlik vir die mens wees as daar probleme
   ontstaan. Hier kan ons dink aan die ontploffing by Tsjernobil in USSR
   (hedendaagse Oekraïne).

[wysig] Gevolge van lugbesoedeling

   1. Gesondheid: longsiektes en ander siektes soos asbestose. In 2001 het
   7 000 Suid-Afrikaanse eisers 'n Britse asbesmaatskappy vir £20 miljoen
   (R300 miljoen) gedagvaar as vergoeding vir asbesverwante siektes wat
   hulle gekry het terwyl hulle in die maatskappy se asbesmyne in
   Suid-Afrika gewerk het.

   2. Suurreën Suurreën is een van die komplekse probleme van die moderne
   lewe. Sommige van die gasse in die rook van kragsentrales en fabrieke
   meng met die reëndruppels in die lug. Wanneer dit dan reën, maak die
   chemikalieë die reën suur. Wanneer dit oor riviere en mere reën, kan
   die suurreën die waterplante en -diere doodmaak. Dit beskadig ook
   woude, plantasies en landdiere, en vreet selfs aan geboue.

   Hierdie neerslag van sure geskied ook deur sneeu, hael en mis en word
   dit nat neerslae genoem. Wanneer dit in 'n droë gasvorm geskied, word
   dit droë neerslag genoem.

   Gevolge van suurreën:
     * Waterlewe in groot mere en riviere word vernietig
     * Plantasies en woude gaan dood
     * Die grond word besoedel
     * Oeste misluk en word vernietig
     * Mense se gesondheid lei daaronder
     * Piramides, standbeelde en historiese geboue verval. 'n Goeie
       voorbeeld hiervan is die Parthenon in Griekeland, wat as gevolg van
       suurreën in die laaste kwart van hierdie eeu erger verweer het as
       in die vorige 24 eeue.

   3. Rookmis (smog) Rookmis ontstaan oor stede waar die rook met die mis
   meng. In 1952 het dr. S.R. Craxford, die destydse minister van
   omgewingsake in Brittanje, die dood van 4 000 mense in Londen aan
   rookmis toegeskryf. Hierdie rookmis het twee weke lank voortgeduur. In
   1956 het 'n drie dae lande rookmis oor Londen die dood van meer as
   1 000 mense veroorsaak en gelei tot die instelling van die Skoonlugwet
   van 1956. In 1953 sterf 260 mense in New York en in 1970 word 8 000
   mense in Japan siek as gevolg van rookmis.

   4. Verandering in die temperatuur Verskeie faktore dra by om die
   temperatuur van plekke te bepaal. Hierdie faktore sluit in:
     * Breedtegraadligging. Hoe verder noord of suid van die ewenaar die
       plek geleë is, hoe kouer word dit.
     * Seestrome. Koue of warm seestrome verlaag of verhoog die
       temperatuur.
     * Koue of warm winde
     * Berge. Keer koue lug af.
     * Afstand van die see af. Hoe verder van die see, hoe groter is die
       verskil in temperatuur tussen dag en nag en tussen somer en winter
       - dit word kontinentale klimaat genoem; maritieme klimaat verwys na
       klein temperatuurspelings tussen dag en nag en tussen somer en
       winter - gebiede by die see ondervind maritieme klimaat.
     * Hoogte bo seevlak. Hoe hoër bo seevlak, hoe kouer word dit.

[wysig] Kweekhuiseffek

   Die son se strale kom in kort golwe na die aarde en verhit die aarde.
   Die hitte van die son word deur die grond en water geabsorbeer. Die
   aarde straal weer hierdie hitte in die vorm van lang golwe terug na die
   ruimte. Sekere gasse in die atmosfeer laat straling deur na die aarde
   maar verhoed dat teruggestraalde hitte in die ruimte verlore gaan.
   Hierdie verskynsel staan bekend as die kweekhuiseffek.

   Sonder die kweekhuiseffek sou die atmosfeer 30°C kouer gewees het. Die
   mens is besig om teen 'n geweldige tempo al hoe meer koolstofdioksied
   en chlorofluoorkoolstowwe in die atmosfeer vry te stel, wat veroorsaak
   dat die temperatuur van die atmosfeer met 0,4% per jaar styg.

[wysig] Aardverwarming

          Hoofartikel: aardverwarming.

   Daar word geprojekteer dat die temperatuur gedurende die volgende eeu
   tussen 1,4°C en 5,8°C sal styg. Dit kan veroorsaak dat die ys by die
   pole begin smelt, wat tot 'n styging in die seevlak kan lei.

   Wetenskaplikes voorspel 'n styging van tussen 1m en 6m. Hulle bespiegel
   ook dat die weer meer intens sal raak: warm lande sal hoër
   somertemperature hê, kouer lande sal kouer wintertemperature hê, daar
   sal meer vloede voorkom en droogtes sal langer duur.

   Die gevolge hiervan sal 'n afname in oeste, 'n toename in tropiese
   siektes, die uitsterf van sekere spesies, verwoestyning en uiterste
   weerstoestande wees.
   Kategorie: Meteorologie

