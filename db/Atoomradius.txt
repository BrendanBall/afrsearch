Atoomradius


   Die atoomradius is die afstand vanaf die atoomkern tot die orbitaal van
   die buitenste stabiele elektron in 'n atoom wat in ewewig verkeer. Dit
   word gemeet in eenhede van picometer of Ã…ngstrom.

   Die Atoomradius word dikwels die kovalente radius genoem ('n verwysing
   na die soort kovalente verbindings wat gevorm word) wanneer daar na
   nie-metale verwys word en na die metalliese radius wanneer daar na
   metale verwys word. Tegnies gesproke is die atoomradius een helfte van
   die afstand tussen die kerne van twee aangrensende atome (wat of
   kovalent gebind kan wees of dig in 'n kristalraamwerk gepak kan wees)
   van 'n element.

   'n Kovalente radius is een helfte van die afstand tussen die kerne van
   twee van dieselfde soort atome wat aan mekaar verbind is. Kovalente
   radiusse vir elemente waarvan die atome nie aanmekaar kan bind nie word
   beraam word deur die afstande van andersoortige atome in molekules te
   gebruik. 'n Metalliese radius is een helfte van die naastne interkern
   afstand in 'n metalliese kristal. Die radius word gemeet deur gebruik
   te maak van X-straaldiffraksie tegnieke.

   In die periodieke tabel, neem atoomradiusse toe soos mens teen 'n groep
   afbeweeg en 'n nuwe skil bygevoeg word en verminder ook van links na
   regs soos die kerlading (of aantal protone) verhoog.

[wysig] Verwysings

     * Ooreenstemmende artikel in die Engelstalige Wikipedia radius.

[wysig] Sien ook

     * atoomgetal
     * atoommassa
     * kovalente verbinding

[wysig] Eksterne skakels

     * Periodic Table of the Elements Atomic Radius

   Kategorie: Chemiese eienskappe

