Audioscrobbler


   Audioscrobbler is 'n bedryf, gestig deur Richard Jones, wat gerig is op
   die analisering van die luistergedrag van mense wat musiek op rekenaars
   luister. Die Last.fm-projek is tans die enigste projek van
   Audioscrobbler.

[wysig] Last.fm

   'n Skermkiekie van die Last.fm-program terwyl dit gebruik word.
   'n Skermkiekie van die Last.fm-program terwyl dit gebruik word.

          Hoofartikel: Last.fm.

   Last.fm is die resultaat van 'n fusie van die oorspronklike
   Audioscrobblermusieksisteem en www.last.fm. Dit is 'n gratis diens met
   met die doel om data te versamel ten opsigte van mense wat op die diens
   ingeteken is se luistergewoontes, en dit dan te verwerk in inligting en
   statistieke. Via spesiale sagteware kan die program die titel en
   kunstenaar aflei van die musiek wat op 'n digitale mediaspeler op die
   rekenaar gespeel word, en dit dan in die databasis opskryf. Hierdie
   gegewens word dan behou en op die Internet gepubliseer, waar
   verskillende mense deur middel van musieksmaak met mekaar kan
   kommunikeer. Die webwerf beskik ook oor 'n gesofistikeerde
   privateboodskapfunksie waarmee enige persoon 'n ander kan kontak. Op
   hierdie manier word musiek versprei en kan mense in aanraking kom met
   minder bekende musiek deur te soek na gieliefde genres. Last.fm het in
   die luistergedrag van miljoene gebruikers baie verandering
   teweeggebring, en het al 'n Europrix-toekenning ontvang vir beste
   multimediaprojek.

   Die webwerf het oor die jare sterk ontwikkel en bewat tans nie net
   statistieke oor luistergedrag nie, maar ook 'n Last.fm radio, waarop
   stasies gekies kan word met betrekking tot 'n ander gebruiker se smake
   (d.w.s. die luisteraar beluister 'n ander gebruiker se persoonlike
   radio, of sy eie), verskillende genres, vriendlyste, bure (gebruikers
   met ooreenkomstige luistergedrag), konsertagendas, groepe (waarby enige
   persoon kan aansluit), en etikette (onderverdeling in die musiek van 'n
   bepaalde gebruiker, bv. per genre).

[wysig] Sagteware

   Last.fm maak gebruik van sagteware, wat die gebruiker vanaf die webwerf
   op die rekenaar moet laai en installeer om sodoende die gegewens van
   die musiekprogram af te lees en aan te stuur na die webwerf. Hierdie
   sagteware is primÃªr geskik vir Microsoft se bekende Windows
   operateurstelsel, Linux, en Apple. Die verskillende mediaspelers wat
   gebruik kan word is:
     * amaroK
     * AmigaAMP
     * Beep Media Player
     * Exaile
     * foobar2000
     * iTunes
     * J. River Media Center
     * MediaMonkey
     * MPD
     * Muine
     * musikCube
     * Noatun
     * Quintessential Player/QCD
     * Quod Libet
     * Rhythmbox
     * Winamp
     * Windows Media Player
     * Xbox Media Center
     * XMMS
     * SlimServer

   Die sagteware werk gewoonlik rustig in die agtergrond, en teen 'n lae
   gebruik van rekenaarhulpbronne, maar dit kan ook oopgemaak word om van
   die verskillende funksies, soos Last.fm Radio en inligting rakende die
   spesifieke lied/kunstenaar, gebruik te maak.

[wysig] Eksterne skakels

     * Amptelike webwerf

   Kategorie: Musiekwebwerwe

