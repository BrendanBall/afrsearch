Augrabies Nasionale Park


   Die Augrabies Nasionale Park is 'n nasionale park wat ongeveer 120 km
   wes van Upington geleë is in die Noord-Kaap van Suid-Afrika. Die park
   is in 1966 gestig. Die park is ongeveer 820 km² groot, en lê langs die
   Oranjerivier. Die Augrabies waterval is ongeveer 60 meter hoog en is
   veral aanskoulik wanneer die rivier in vloed is. Die kloof onder die
   waterval is gemiddeld 240 m diep en is 18 km lank. Die kloof is 'n
   goeie voorbeeld van erosie in graniet.

   Die oorspronlike Hottentot inwoners het die waterval Aukoerebis gedoop,
   wat beteken "plek van groot geraas". Dit is van hierdie naam wat die
   trekboere die naam Augrabies verkry het.

   Diamante is wyd aangetref langs die Oranjerivier, en daar is 'n legende
   dat die grootste fonds diamante in die wêreld gevind kan word in die
   kolkgat wat deur erosie gevorm is aan die voet van die waterval.

   Die mees kenmerkende boom in die park is die reuse aalwyn (Aloe
   dichtoma), wat meer algemeen bekend is as die kokerboom (En: quiver
   tree). Die boom is perfek aangepas in die droë woestynagtige klipgebied
   van die Nama-Karoo, en kan die arm grond en buitengewone temperature
   weerstaan. Die boom, wat ongeveer 5 m hoog groei, word die kokerboom
   genoem omdat die Boesmans die sagte takke gebruik het om kokers vir
   hulle pyle te maak. Die boom blom in die winter en lok groot getalle
   voëls en selfs bobbejane met die soet nektar.

   Wildlewe wat in die park aangetref word sluit in die springbok,
   klipspringer, swartooievaar en dwergvalk.

[wysig] Eksterne skakels

     * Amptelike webwerf

   Kategorieë: Nasionale parke • Noord-Kaap • Nasionale parke van
   Suid-Afrika

