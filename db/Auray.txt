Auray


   Auray (Bretons: An Alre) is 'n dorp in die département Morbihan van die
   Franse région (streek) Bretagne met 'n oppervlak van 6,91 vierkante
   kilometer en 10 911 inwoners (1999). Die dorp, wat lê aan die oewers
   van die Loc'h, Auray se rivier, spog met 'n skilderagtige ou seehawe,
   Saint Goustan, aan die regteroewer en 'n steenbrug, wat die Aurayrivier
   (Frans: Rivière d'Auray) oorspan en die bodorp aan die linkeroewer met
   die hawe verbind.

[wysig] Geskiedenis en besienswaardighede

   Die steenbrug tussen Auray en die hawe van Saint Goustan
   Die steenbrug tussen Auray en die hawe van Saint Goustan
   Saint Goustan, die seehawe van Auray
   Saint Goustan, die seehawe van Auray

   Die dorp staan onder meer bekend om die Slag van Auray, wat hier op 29
   September 1364 plaasgevind het. Benjamin Franklin het hier aan die
   begin van die Amerikaanse Rewolusionêre Oorlog voet aan wal gesit. Hy
   het destyds na Parys gereis om die Franse koning Lodewyk XVI te ontmoet
   en die monarg om militêre bystand teen die Britte te versoek.

   Auray en die nabygeleë Golf van Morbihan (Frans: Golfe du Morbihan) is
   gewilde toeristebestemmings. Auray se belangrikste besienswaardighede
   naas die hawe en die steenbrug is die driehoekige Republiekplein
   (Frans: Place de la République) in die bodorp met sy kenmerkende
   vakwerkhuise en die raadsaal, wat in 1882 opgerig is, en die kerk
   St-Gildas, wat uit die jaar 1641 dateer.
   Kategorie: Bretagne

