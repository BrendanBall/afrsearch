Auto de fe


   Die Spaanse Inkwisisie, geverf deur Pedro Berruguete in 1475: "Sint
   Dominic oorsien 'n auto de fe." (olie op hout, 154x92cm, Prado Museum,
   Madrid)
   Die Spaanse Inkwisisie, geverf deur Pedro Berruguete in 1475: "Sint
   Dominic oorsien 'n auto de fe." (olie op hout, 154x92cm, Prado Museum,
   Madrid)

   Die auto de fe (Middeleeuse Spaans vir "geloofsaksie") was 'n ritueel
   van publieke boetedoening of beskaming van veroordeelde ketters en
   apostate wat plaasgevind het nadat die Spaanse Inkwisisie hul straf
   besluit het. Strawwe vir die veroordeeldes het gestrek van die dra van
   'n spesiale kenmerkende boetedoeningsmantel of "sanbenito", deur ander
   boetes of gevangenisstrawwe, tot die uiterste straf van om "ontspan" te
   word, oftewel om na die sekulêre arm oorgegee te word.

   Dit was die sekulêre staat wat doodsvonnisse voltrek het, wat gewoonlik
   opgelê is in gevalle waar herhaalde kettery voorgekom het ná 'n eerste
   oortreding. Gevangenes in hierdie kategorie wat hardkoppig gebly het is
   lewendig verbrand, behalwe indien hulle versoen is met die kerk, in
   welke geval hulle verwurg is op die brandstapel voordat díé aan die
   brand gesteek is.

   Autos de fe was in publieke pleine of wandelpleine gevier, het vir
   verskeie ure aangehou en is bygewoon deur kerklike en burgerlike
   owerhede.

   In Lissabon was die Rossioplein die plek vir verbranding gewees.

   Die eerste auto de fe het in Seville, Spanje, in 1481 gebeur, toe ses
   mans en vroue tereggestel is. Die Inkwisisie het slegs beperkte mag in
   Portugal geniet, en het net vier jaar gehou, met slegs een auto da fe
   in Porto. Autos de fe het ook in Mexiko, Brasilië en Peru voorgekom, en
   is opgeteken deur moderne geskiedkundiges van die Conquistadors. Die
   laaste teregstelling deur die Spaanse Inkwisisie was van 'n skoolhoof,
   Cayetano Ripoll, op 26 Julie 1826. Sy verhoor het nagenoeg twee jaar
   geneem, en hy is aangekla daarvan dat hy 'n deïs was. Hy is verwurg op
   die galg nadat hy die woorde "Ek sterf versoene met God en met die
   mens" opgesê het. Dit was die laaste auto de fe.

[wysig] Verwysings

     * Kamen, Henry (1999). The Spanish Inquisition: A Historical
       Revision. Yale University Press. ISBN 0300078803

          This revised edition of his 1965 original contributes to the
          understanding of the Spanish Inquisition in its local context.

     * Lea, Henry Charles (1906–1907). A History of the Inquisition of
       Spain (4 volumes). New York and London.
     * Whitechapel, Simon (2003). Flesh Inferno: Atrocities of Torquemada
       and the Spanish Inquisition. Creation Books. ISBN 1840681055

   Kategorieë: Geskiedenis van Europa • Joods-Spaanse geskiedenis •
   Spaanse Inkwisisie

