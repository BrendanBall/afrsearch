Aérotrain


   'n Aérotrain 02-prototipe in die Tegniese Museum van Speyer, Duitsland
   (2004)
   'n Aérotrain 02-prototipe in die Tegniese Museum van Speyer, Duitsland
   (2004)

   Die Aérotrain was 'n Franse sweeftrein, wat in die tydperk tussen 1965
   en 1977 deur die ingenieur Jean Bertin ontwerp is.

   Die konsep van die Aérotrain het baie ooreenkomste met dié van die
   magneetsweeftrein getoon; albei is ontwerp om bo-oor hulle spoor te
   sweef, sodat die enigste weerstand wat hulle moet oorkom die
   lugweerstand sou wees. Sodoende was die Aérotrain in staat om baie hoë
   reissnelhede te bereik, terwyl sy energieverbruik en geraas matig gebly
   het. Bowendien was sy tegnologie - in vergelyking met
   magneetsweeftreine - minder ingewikkeld, en sy spoor kon teen laer
   koste gebou word.

   Daar is altesame vyf prototipes ontwikkel en gebou: Die 01, 02 (wat ook
   op die beeld vertoon word), S44, I-80 en I-80 HV. Die I-80 was 'n
   passasierswa, wat op sy toetslyn 80 passasiers kon vervoer. Met 'n
   gemiddelde snelheid van 417,6 en 'n maksimale snelheid van 430
   kilometer per uur het dit op 5 Maart 1974 'n nuwe wêreldrekord vir
   landgebonde lugkussingvoertuie opgestel.

   Die Aérotrain-projek is in 1977 - weens 'n gebrek aan fondse, die
   afsterwe van die ontwikkelaar Jean Bertin en die goedkeuring van die
   TGV-konsep deur die Franse regering as die oplossing vir die vraagstuk
   van landgebonde hoësnelheidsvervoer - gestaak.

[wysig] Eksterne skakels

     * Die Aérotrain
     * Bertin Technologies: Aérotrain-video
     * 'n Promosionele video van Windrider Train Company, wat die
       Aérotraintegnologie verder wil ontwikkel, uit die jaar 2005

   TGV                          Hoësnelheidstreine
       Acela Express | Aérotrain | AGV | AVE | Eurostar | Eurostar Italia |
       Flytoget | InterCityExpress | JR-Maglev MLX01 | Magneetsweeftreine |
                      Pendolino | Shinkansen | TGV | Thalys |
                         Treno Alta Velocità | Transrapid

   Kategorieë: Spoorvervoer • Frankryk

