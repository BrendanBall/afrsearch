BIND


   BIND (Berkeley Internet Name Domain) is die mees algemeen gebruikte
   Domein-naam stelsel bediener op die internet, veral op Unix-tipe
   stelsels, waar dit 'n de facto standaard. Die programmatuur word
   ondersteun deur die Internet Systems Consortium. BIND is oorspronklik
   geskep deur vier gegradueerde studente by die Universiteit van
   Kalifornië, Berkeley en is oorspronklik saam met 4.3BSD vrygestel. Paul
   Vixie het die programmatuur in 1988 begin ondersteun terwyl hy nog by
   DEC werksaam was.

   'n Nuwe weergawe van BIND (BIND 9) is van voor af geskryf om verskeie
   probleme met die ouer weergawe veral sekuriteitskwessies aan te spreek.
   Ander belangrike kenmerke van BIND 9 sluit in: TSIG, DNS notify,
   nsupdate, IPv6, rndc flush, views, multiverwerker ondersteuning en
   verbeterde oordraagbare argitektuur. Dit word baie algemeen op
   Linux-stelsel gebruik.

   Inhoud

        * 1 Geskiedenis
        * 2 Kritiek
        * 3 GeoDNS
        * 4 Verwysings
        * 5 Eksterne skakels
        * 6 Werwe met hulp oor opstelling

[wysig] Geskiedenis

   BIND is oorspronklik geskryf in die vroeë tagtigs met behulp van 'n
   DARPA-skenking. In die middel tagtigs het werknemers van DEC verdere
   ontwikkeling van BIND oorgeneem. Een van die werknemers was Paul Vixie,
   wat aangehou het om aan BIND te werk nadat hy DEC se diens verlaat het.
   Hy was uiteindelik een van die stigterslede van die Internet Systems
   Consortium, at uiteindelik die organisasie geword het wat
   verantwoordelik was vir die onderhoud van BIND.

   Die ontwikkeling van BIND 9 is gedoen deur 'n kombinasie van
   kommersiële en militêre kontrakte. Die ontwikkeling van die meeste BIND
   9 kenmerke is bevonds deur UNIX-handelaars wat wou verseker dat BIND
   kompeterend bly met Microsoft se aanbiedinge; die DNSSEC-kenmerke is
   bevonds deur die V.S.A se militêre magte wat DNS sekuriteit wou
   verseker.

[wysig] Kritiek

   Soos Sendmail, WU-FTPD en ander stelsels wat terugdateer tot vroeëre
   laissez-faire tye op die Internet, het BIND 4 en BIND 8 'n groot aantal
   kwesbaarhede gehad ten opsigte van sekuriteit en word die gebruik van
   hierdie vroeëre stelsels ten sterkste afgeraai.^[1] BIND 9, wat geheel
   en al herskryf is, is 'n baie veiliger stelsel.

[wysig] GeoDNS

   GeoDNS is 'n 40-lyn byvoeging tot BIND om 'n gesplete horison
   Domein-naam stelsel toe te laat, wat beteken dat verskillende
   versoekers verskillende antwoorde sal kry afhangende van hul nabyheid
   ten opsigte van die bediener.

   Op hierdie wyse kan 'n webwerf byvoorbeeld Franse gebruikers na hul
   Franse bediener en Koreaanse gebruikers na 'n Koreaanse bediener
   verwys. Dit verleen 'n beter werkverrigting en moontlik laer kostes as
   'n bediener wat op 'n enkele plek geleë is of 'n rondomtalie DNS
   opstelling.

   Aangesien die stelsel DNS gebaseer is, is dit makliker om uit te rol as
   BGP anycast. Geen ondersteuning word van die ISP verwag nie en
   bestaande verbindings sal nie gebreek word as die bediener wat vir 'n
   spesifieke kliënt geselekteer is, verander nie.

[wysig] Verwysings

    1. ^ P. Hudson, A. Hudson, B. Ball, H. Duff: Red Hat® Fedora 4
       Unleashed, page 723. Sams Publishing, 2005 ISBN 0-672-32792-9

[wysig] Eksterne skakels

     * Die amptelike BIND werf by Internet Systems Consortium (ISC.org)
     * CircleID Onderhoud met Cricket Liu, skrywer van 'DNS and BIND'
     * DNS & BIND Hulpbronne by Bind9.net
     * DNS Security Extensions (DNSSEC) by DNSSEC.net
     * 'n Kort geskiedenis van BIND by ISC
     * BIND, the Buggy Internet Name Daemon deur Daniel J. Bernstein
     * Tuilblad van GeoDNS

[wysig] Werwe met hulp oor opstelling

     * BIND for the Small LAN
     * Using DNS with BIND
     * BIND 9 Administrator Reference Manual

   Kategorie: Rekenaar

