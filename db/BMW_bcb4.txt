BMW


   Die hoofkwartier van BMW in München
   Die hoofkwartier van BMW in München

   BMW (kort vir Bayerische Motoren Werke AG) is 'n Duitse maatskappy wat
   motors en motorfietse vervaardig. BMW MINI en Rolls Royce ook besit.
   Hulle het voorheen ook Rover besit.

   Hulle huidige slagspreuk in die Verenigde Koninkryk is "The Ultimate
   Driving Machine", terwyl dit in die VSA en Suid-Afrika "Sheer Driving
   Pleasure" is. In Afrikaans is die slagspreuk "Loutere bestuursgenot".

   BMW se kompetisie sluit in Alfa Romeo, Audi, Lexus, Mercedes-Benz,
   Volvo en Porsche.

   Inhoud

        * 1 Geskiedenis
        * 2 Stand in Motorbedryf
        * 3 Kontroversie
             + 3.1 Ontwerp
             + 3.2 Kuns
        * 4 Produksie buite Duitsland
        * 5 Modelle - Motors
             + 5.1 1-reeks
             + 5.2 3-reeks
             + 5.3 5-reeks
             + 5.4 6-reeks
             + 5.5 7-reeks
             + 5.6 X3
             + 5.7 X5
             + 5.8 Z4
        * 6 Modelle - Motorfietse
             + 6.1 F Reeks
             + 6.2 R Reeks
             + 6.3 K Reeks
        * 7 Kultuur
        * 8 Gemeenskap
        * 9 Eksterne skakels

[wysig] Geskiedenis

   BMW is gestig in 1913 naby München. Die vervaardiger het gespesialiseer
   om vliegtuigenjins te bou en dit is ook waarvandaan die wapen van die
   vervaardiger afkomstig is. Dit stel die draaiende skroef van 'n
   vliegtuig voor.

[wysig] Stand in Motorbedryf

   BMW het tydens 2006 amptelik die grootste vervaardiger van luukse
   motors in die wêreld geword.

[wysig] Kontroversie

[wysig] Ontwerp

   Tydens die vroeë 2000's, het BMW die nuwe ontwerphoof, Christopher
   Bangle aangestel. Die ontwerpe het onder die spervuur gekom, en
   allerlei pers het na die nuwe ontwerpe verwys as "Bangled" of
   "Bangle-ized". Die ontwerpe was heelwat meer gekurf, maar ten spyte van
   kritiek het hulle verkope bly styg.

[wysig] Kuns

   Ook in 2000, het kunstenaars en BMW onder spervuur gekom as gevolg van
   'n kunsuitstalling gehou te München met die naam "Dream City"
   ("Droomstad"). Twee van die kunstenaars, Swetlana Heger en Plamen
   Dejanov, het hulle uitstalspasie gebruik om BMW's te adverteer. Dit het
   die belangrike bespreking in verband met die verhouding tussen kuns en
   industrie aangespoor.

[wysig] Produksie buite Duitsland

   BMW produseer motors en motorfietse in Spartanburg, South Carolina. Dit
   lewer meer as 500 motors daagliks en het 4 700 werknemers.

   In Suid-Afrika is BMW se Rosslyn-fabriek, en 70% van die motors wat
   hier vervaardig word, word uitgevoer na die VSA, Japan, Australië,
   Afrika en die Midde-Ooste. In die vroeë 1990's het BMW R 1 biljoen
   geïnvesteer in die Rosslyn-fabriek.

   Vanaf 2004 word BMW's ook in Shenyang, Sjina vervaardig.

[wysig] Modelle - Motors

   Die huidige BMW motormodelle word verdeel in verskillende "Reekse",
   byvoorbeeld 3 Reeks.

[wysig] 1-reeks

   'n Klein motor, die enigste ander agterwielaangedrewe voertuig in sy
   klas, wat vrygestel is in 2004 in Europa en 2006 in die VSA.

[wysig] 3-reeks

   Die opvolger van die 2002, 'n kompakte sedan in die vyfde generasie
   (E90) vrygestel in 2006.

[wysig] 5-reeks

   'n Medium grootte sedan.

[wysig] 6-reeks

   Die afslaankap weergawe van die 5 reeks.

[wysig] 7-reeks

   'n Luukse volgroottevoertuig in kompetisie met die Mercedes-Benz S
   Klas. Ook beskikbaar in 'n koeëlvaste weergawe.

[wysig] X3

   'n Klein SUV met klem op bekostigbaarheid.

[wysig] X5

   BMW se eerste SUV, in kompetisie Porsche Cayenne, Land Rover Range
   Rover en Mercedes M-Class.

[wysig] Z4

   'n Tweesitplek-voertuig, ook beskikbaar in afslaankap.

[wysig] Modelle - Motorfietse

   Die huidige BMW motorfiets modelle word verdeel in verskillende
   "Reekse", byvoorbeeld R Reeks.

[wysig] F Reeks

   Hierdie reeks bestaan uit die F650 reeks wat 'n veeldoel fiets is asook
   die nuwe F800 reeks wat tans selgs vir padgebruik bedoel is. beide die
   reekse gebruik Rotax enjins wat in samewerking met BMW ontwikkel is.
   Die F800 reeks is in 2006 vrygestel.

[wysig] R Reeks

   Die reeks bestaan uit 'n groot hoeveelheid modelle wat bykans alle
   applikasie velde insluit. Al die fietse in die reeks word aangedryf
   deur BMW se "plat 2 silinder" of Boxer enjins. Een van die mees gewilde
   fietse in die reeks is die GS ( Gelande Strasse) model wat vir veeldoel
   gebruik bedoel is.

[wysig] K Reeks

   Die K Reeks bestaan uit fietse met inlyn 4 silinder enjins, en dit is
   dan ook die BMW fietse met die beste werkverrigting. Die nuwe K1200 s
   wat in 2005 vrygestel is het onder andere die landspoed rekord op die
   soutpanne in Amerika verbeter.

[wysig] Kultuur

   Die term "beemer" se oorsprong is vanaf die uitspraak van die afkorting
   "BMW". In Suid-Afrika het Johannes Kerkorrel die bekende lied "BMW"
   gesing.

[wysig] Gemeenskap

   BMW het 'n hegte en lojale gevolg deur entoesiaste. Die volgende
   webwerwe is voorbeelde hiervan: E46fanatics.com, M3forums.com,
   E90post.com, BimmerPortal.com, en bimmerforums.com.

   Sedert 1999 het BMW-entoesiaste bymekaar gekom in Santa Barbara,
   Kalifornië om die "Bimmerfest" by te woon; meer as 3000 mense het dit
   bygewoon in 2006 met meer as 1000 voertuie.

   BMW motorfiets eienaars kom elke jaar bymekaar tydens in geleentheid in
   SA wat die ABBG (annual BMW Bikers gathering) genoem word.

[wysig] Eksterne skakels

     * BMW Groep Internasionaal
     * BMW Suid-Afrika
     * BMW Motorfietse in SA
     * BMW-geskiedenis
     * BMW-argief
     * BMW-gemeenskap
     * BMW-beelde.
     * Die kunstenaars Dejanov en Heger
     * BMW photos

   Kategorie: Motorvervaardigers

