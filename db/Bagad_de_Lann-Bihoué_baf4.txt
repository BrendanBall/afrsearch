Bagad de Lann-Bihoué


   Le Bagad de Lan-Bihoué
   Le Bagad de Lan-Bihoué
   Die nuwe langspeler van Bagad de Lann-Bihoué: Bagad de Lann-Bihoué - 55
   ans (2007)
   Die nuwe langspeler van Bagad de Lann-Bihoué: Bagad de Lann-Bihoué - 55
   ans (2007)

   Die Bagad de Lann-Bihoué is die bekendste van die Bretonse bagad-groepe
   en word in 1952 op die Franse vloot- en lugmagbasis van Lann-Bihoué
   naby Lorient (département Morbihan) gestig. Sedert 1956 verteenwoordig
   die groep van 35 musikante die Nasionale Vloot van Frankryk en staan
   nou wêreldwyd bekend as bewaarders van die kulturele erfenis van die
   Bretagne.

   Die lede van die groep (wat sedert 2001 ook dames insluit) is
   uitstekende spelers van die biniou braz of cornemuse écossaise (Skotse
   doedelsak), die bombarde ('n oosterse voorloper van die hobo wat tydens
   die kruistogte na Europa ingevoer word en nou verwant is aan
   byvoorbeeld die Marokkaanse raïta), caisses claires en percussions
   (slagwerk). Hulle tree gereeld in Frankryk en die buiteland op en het
   ook 'n aantal CD-langspelers vrygestel.

   Op 27 Maart 2004 is die Bagad de Lann-Bihoué deur die Franse Poskantoor
   (La Poste) met 'n eie posseël vereer.

[wysig] Diskografie

     * 1982 : 30^e Anniversaire 1952-1982, ed. Keltia Musique
     * 1989 : Bagad de Lann-Bihoué, ed. Keltia Musique
     * 1991 : Marches, danses et mélodies, ed. Coop Breizh
     * 1992 : 40^e Anniversaire 1952-1992, ed. Coop Breizh
     * 1996 : Glann Glaz, ed. Coop Breizh ;
     * 1998 : Me gav hir an amzer, ed. Keltia Musique ;
     * 2000 : Ar Mor divent, ed. Columbia Tristar, distr. Sony Music
     * 2002 : Fromveur, ed. Sony Music
     * 2005 : Kerbagad, ed. Coop Breizh / Label Production.
     * 2007 : Bagad de Lann-Bihoué, ed. Keltia Musique
     * 2007 : Bagad de Lann-Bihoué : 55 ans, ed. Coop Breizh / Label
       Production

[wysig] Eksterne skakels

   Die webwerf van Le Bagad de Lann-Bihoué
   Kategorie: Bretagne

