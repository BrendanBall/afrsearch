Bakkies Botha


                            Bakkies Botha
   Volle naam      John Philip Botha
   Geboortedatum   22 9 1979 (ouderdom 28)
   Geboorteplek    Newcastle , Suid-Afrika
   Lengte          2,02 m
   Gewig           120 kg
   Bynaam          Bakkies
   Rugbyloopbaan
   Rugbyposisies
   Provinsiale/Staatspanne                          Wedstryde (punte)
   2001            Blou bulle                               ? ?
                          korrek op .
   Super Rugby
                   Bulls
                          korrek op .
   Nasionale span(ne)
   2002            Vlag van Suid-Afrika  Suid-Afrika       41 (35)
                     korrek op 2007-10-07.
   Ander Inligting
   Beroep          Professionele rugbyspeler
   Skool  bygewoon Vereeniging THS; Middelburg THS

   John Philip "Bakkies" Botha, wat gewoonlik op sy bynaam genoem word,
   (gebore 22 September 1979 in Newcastle, KwaZulu-Natalprovinsie) is 'n
   Suid-Afrikaanse rugbyspeler wat as slot vir die Suid-Afrikaanse
   nasionale rugbyspan, die Springbokke uitdraf. Hy speel ook vir die Blou
   Bulle provinsiale span in die Curriebekerkompetisie en vir die Bulls
   Super 14-span. Botha is 2,02 meter lank en weeg 120 kilogram.

   Botha het vir die onder-19 en onder-23 Springbokspanne gespeel voor hy
   vir die Suid-Afrikaanse "A"-span gekies is wat teen die einde van 2001
   na Europa getoer het. Die volgende jaar is hy vir die Springbokspan
   gekies en het sy debuut gemaak teen Frankryk in Marseille op 9
   September 2002, 'n wedstryd wat die Springbokke 30-10 verloor het.

   Oor die jare het 'n gedugte vennootskap tussen Botha en Blou Bulle
   spanmaat Victor Matfield ontwikkel. Saam het hulle 'n ongeëwenaarde
   vermoë om opponente se lynstane te ontwrig en gereeld balbesit te
   bewerkstellig.

   Botha word gesien as een van die mees onwrikbare slotte in wêreldrugby
   en is al verskeie kere van vuilspel beskuldig, vernaamlik onder
   voormalige Springbokafrigter Rudolph Straeuli. In sy eerste vier toetse
   is hy koelkas toe gestuur, dissiplinêre optrede onverwant aan die
   koelkas-episode ondergaan en 'n skorsing van agt weke ontvang.^[1]
   Sedert 2004 onder nuwe afrigter Jake White blyk dit dat sy omstrede
   spel iets van die verlede is. In sy vyftigste wedstryd vir die Bulls in
   2006 het hy die span gelei in hulle Super 14-halfeindstryd teen die
   Crusaders.

   In September 2006 het dit aan die lig gekom dat Botha 'n aanbod van R2
   miljoen aangebied is vir 'n nuwe kontrak met die Sharks wat hom die
   hoogsbetaalde speler in Suid-Afrikaanse rugby sou maak.^[2]

[wysig] Verwysings

    1. ^ "Rugby Union World Cup Special Reports: South Africa", The
       Guardian, 6 October 2003.
    2. ^ "Botha the Bulls' R2m man", Planet Rugby, 17 September 2006.

[wysig] Eksterne skakels

     * Springbok Rugby Hall of Fame profiel

   Hierdie rugby-verwante artikel is 'n saadjie. U kan help deur dit uit
   te brei.
   Kategorieë: Springbokrugbyspelers • Rugbysaadjies

