Bakterie


   'n Fotomikrograaf van Clostridium botulinum bakterieë
   'n Fotomikrograaf van Clostridium botulinum bakterieë

   Bakterieë (enkelvoud, bakterie) is 'n belangrike groep lewende
   organismes. Meeste is mikroskopiese en eensellig, met 'n relatief
   eenvoudige selstruktuur sonder 'n selkern, en organelle soos
   mitochondrieë en bladgroenkorrels. Bakterieë is prokaryote, in
   teenstelling met organismes met meer komplekse selle wat bekend staan
   as eukaryote. Die term "bakterieë" word soms vir alle prokaryotes
   gebruik of vir 'n hoofgroep daarvan, andersins bekend as eubacteria,
   afhangend van idees oor hulle verwantskap.

   Bakterieë is die volopste van alle organismes. Hulle is alomteenwoordig
   in grond, water, en as simbionte van ander organismes. Baie patogene is
   bakterieë. Meeste is piepklein, gewoonlik slegs 0.5-5.0 μm in hulle
   langste dimensie, alhoewel reuse bakterieë soos Thiomargarita
   namibiensis en Epulopiscium fishelsoni groter as 0.5 mm kan word. Hulle
   het normaalweg selwande, soos plant- en swamselle, maar met 'n
   heeltemal ander samestelling (peptidoglycane). Baie beweeg deur
   flagella te gebruik, wat struktureel van die flagella van ander groepe
   verskil.

   Inhoud

        * 1 Geskiedenis en taksonomie
        * 2 Voortplanting
        * 3 Metabolisme
        * 4 Beweging
        * 5 Groepe en identifikasie
        * 6 Voordele en gevare
        * 7 Allerlei
        * 8 Kyk ook
        * 9 Verwysings
        * 10 Verdere leesstof
        * 11 Eksterne skakels

[wysig] Geskiedenis en taksonomie

   Die eerste bakterieë is deur Antonie van Leeuwenhoek in 1683 waargeneem
   met behulp van 'n enkellens mikroskoop wat hy self ontwerp het. Die
   naam bakterie (bacterium) is eers baie later in 1828 deur Ehrenberg
   voorgestel, afgelei van die Griekse woord βακτηριον wat "klein stok"
   beteken. Louis Pasteur (1822-1895) en Robert Koch (1843-1910) het die
   rol van bakterieë as draers en oorsake van siektes of patogene beskryf.

[wysig] Voortplanting

   Bakterieë plant slegs geslagloos en nie seksueel voort nie. Meer
   spesifiek, hulle plant voor deur binêre deling, of eenvoudige
   seldeling. In die proses verdeel een sel in twee dogterselle met die
   ontwikkeling van 'n transversale selwand.

[wysig] Metabolisme

   Bakterieë vertoon 'n wye verskeidenheid metabolismes en kan vervolgens
   geklassifiseer word in primêre voedselgroepe. Heterotrofe bakterieë is
   afhanklik van 'n organiese koolstofbron terwyl outotrofe bakterieë
   organiese verbindings uit koolstofdioksied en water kan sintetiseer.
   Outotrofe bakterieë wat energie verkry deur oksidasie van chemiese
   verbindings word chemotroof genoem, en die wat energie verkry uit lig,
   deur fotosintese, word fototroof genoem. Daar is baie verskillende
   variasies op hierdie terminologie soos chemo-outotroof en fotosinteties
   outotroof en so aan. Verder word bakterieë onderskei gegrond op die
   bron van reduksie ekwivalente wat hulle gebruik. Die wat anorganiese
   samestellings (b.v. Water, waterstof, sulfide of ammonia) vir die doel
   gebruik word lithotroof genoem en ander wat organiese verbindings (b.v.
   suikers of organiese sure) gebruik word organotroof genoem. Die
   metaboliese wyses vir energie metabolisme (fototrofie of chemotrofie),
   reduksie ekwivalente bronne (lithotrofie of organotrofie) en
   koolstofbronne (outotrofie of heterotrofie) kan op verskillende maniere
   gekombineer word in 'n enkele mikroorganisme, en kan in baie spesies
   selfs tussen verskillende modusse wissel.

   Ander voedingsvereistes sluit in stikstof, swael, fosfor, vitamiene en
   metaalelemente soos natrium, kalium, kalsium, magnesium, mangaan,
   yster, sink, kobalt, koper en nikkel vir normale groei. Vir sommige
   spesie word addisionele spoorelemente soos selenium, wolfram, vanadium
   of boor benodig.

   Gegrond op hulle reaksie teenoor suurstof kan meeste bakterieë in een
   van drie groepe geplaas word: Sommige bakterieë kan slegs in die
   teenwoordigheid van suurstof groei en word aëroob genoem; ander kan
   sonder suurstof groei en word anaëroob genoem; en sommige kan met of
   sonder die teenwoordigheid van suurstof groei en word facultative
   anaëroob genoem.

[wysig] Beweging

   Motiele bakterieë kan beweeg deur of hulle flagella, bakteriese sweef,
   of veranderings in dryfvermoë te gebruik. 'n Unieke groep bakterieë,
   die spirochaete, het strukture soortgelyk aan flagella, genaamd aksiale
   filamente, tussen twee membrane in die periplasmiese ruimte. Hulle het
   'n eiesoortige heliese liggaam wat omeendraai soos dit beweeg.

   Bakteriese flagella word op baie verskillende maniere rangskik.
   Bakterieë kan 'n enkelpolêre flagellum op een punt van 'n sel hê,
   bondels van baie flagella by een punt of flagella versprei oral oor die
   sel, soos by Peritrichous. Baie bakterieë (soos E.coli) het twee
   verskillende bewegingswyses: voorwaartse beweging (swem) en tuimel.
   Tuimelbeweging laat hulle toe om hulleself te herorienteer en bring 'n
   belangrike element van willekeurigheid in hulle voorwaartse beweging
   mee. (kyk eksterne skakels hier onder vir skakels na video-opnames).

   Motiele bakterieë word aangetrek of afgestoot deur bepaalde stimuli,
   optredes genaamd taksis - byvoorbeeld, chemotaksis, fototaksis,
   meganotaksis en magnetotaksis ([1]). In een buitengewone groep, die
   Myxobacteria, trek individuele bakterieë mekaar aan om swerms te vorm
   en kan hulle differensieer om vrugtegewendeliggame te vorm. Die
   Myxobacteria beweeg slegs as hulle op soliede oppervlaktes is, anders
   as E. coli wat meer motiel is in vloeistof of in soliede media.

[wysig] Groepe en identifikasie

   Bakterieë kom voor in 'n wye verskeidenheid vorms:A. Spiesvormig B.
   Rond of sferies. C. Rond in bondels. D. Rond in pare. E. Spiraalvormig.
   F. Komma-vormig.
   Bakterieë kom voor in 'n wye verskeidenheid vorms:
   A. Spiesvormig
   B. Rond of sferies.
   C. Rond in bondels.
   D. Rond in pare.
   E. Spiraalvormig.
   F. Komma-vormig.
   Bakterieë se posisie in die Filogenetieseboom van alle lewensvorme
   Bakterieë se posisie in die Filogenetieseboom van alle lewensvorme

   Bakterieë kom voor 'n verskeidenheid van vorms. Meeste is spiesvormig,
   sferies of helies; die staan onderskeidelik as bacilli, cocci, en
   spirilla bekend. 'n Verdere groep, vibrios, is komma-vormig. Vorm word
   nie meer as 'n bepalende faktor in die klassifikasie van bakterieë
   beskou nie, maar baie genera word na hulle vorm vernoem (b.v. Bacillus,
   Streptococcus, Staphylococcus) en dit speel 'n belangrike rol in hulle
   identifikasie.

   'n Ander belangrike stuk gereedskap is Gram-kleuring, vernoem na Hans
   Christian Gram wat die tegniek ontwikkel het. Dit verdeel bakterieë in
   twee groepe gegrond op die samestelling van hulle selwande. Die eerste
   formele groepering van bakterieë in stamme (phyla) was grootliks op die
   volgende toets gegrond:
     * Gracilicutes - bakterieë met 'n tweede selmembraan wat vette bevat,
       wat aan hulle Gram-negatiewe stains verleen
     * Firmicutes - bakterieë met 'n enkele membraan en dik peptidoglycan
       wand, wat aan hulle Gram-positiewe stains verleen
     * Mollicutes - bakterieë met geen tweede membraan of wand nie, wat
       aan hulle Gram-negatiewe stains verleen

   Die archeabakterieë is oorspronklik as Mendosicutes ingesluit. Hierdie
   stam word nie meer as verteenwoordigend van monofyletiese groepe gesien
   nie. Die Gracilicutes word verdeel in baie verskillende stamme. Meeste
   gram-positiewe bakterieë word in die stamme Firmicutes en
   Actinobacteria, wat nou verwant is, geplaas. Die Firmicutes is egter
   geherdefinieer om mycoplasma (Mollicutes) en sekere Gram-negatiewe
   bakterieë in te sluit.

   Let daarop dat bakterië deur die loop van tyd in verskillende ryke
   geklassifiseer is soos blyk uit die tabel hier onder. Bakterië is
   aanvanklik onder plante en dier ryke verdeel afhangende van hulle
   geaardheid, in die vyf ryk klassifikasie van 1959 is hulle as Monere
   geklassifiseer, in die ses ryk kallssifikasie van 1977 as Eubakterië en
   Archeae, en tans meestal as 'n afsonderlike ryk (Woese 1990).
   Haeckel (1894)
   Drie ryke     Whittaker (1959)
                 Vyf ryke        Woese (1977)
                                 Ses ryke     Woese (1990)
                                             Drie superryke
   Protiste      Monere          Eubakterieë Bakterieë
                                 Archaea     Archaea
                 Protiste        Protiste    Eukaryote
   Plante        Skimmels        Skimmels
                 Plante          Plante
   Diere         Diere           Diere

[wysig] Voordele en gevare

   Elektronmikroskoop beeld van Vibrio cholerae bakterieë wat die
   verteringstelsel aanval
   Elektronmikroskoop beeld van Vibrio cholerae bakterieë wat die
   verteringstelsel aanval

   Bakterieë is beide skadelik en nuttig vir die omgewing, en diere,
   insluitend die mens. Die rol van bakterieë siektes en infeksie is
   belangrik. Sommige bakterieë tree op as patogene en versoorsaak
   tetanus, ingewandskoors, longontsteking, sifilis, cholera, foodborne
   siektes en tuberkulose. Sepsis, 'n sistemiese aansteeklike sindroom
   gekenmerk deur skok en massiewe vasodilasie, of gelokalisseerde
   infeksie kan deur bakterieë soos streptococcus, staphylococcus, of baie
   gram-negatiewe bakterieë veroorsaak word. Sommige bakteriese infeksies
   kan deur die gasheer se hele liggaam versprei en sistemies word. In
   plante, veroorsaak bakterieë leaf spot, fireblight, en wilts. Die wyse
   van infeksie sluit in kontak, lug, voedsel, water, en insect-borne
   mikroorganismes. Die gasheer wat deur die patogeen besmet is kan
   behandel word met antibiotika, wat as bacteriocidal en bacteriostatic
   geklassifiseer kan word, wat teen konsentrasies wat in die
   liggaamsvloeistof bereik word, bakterieë onderskeidelik of dood of
   hulle groei belemmer. Antiseptiese maatstawwe kan geneem word om
   infeksie deur bakterieë te verhoed, byvoorbeeld deur (swabbing skin
   with alcohol) voor vel gesny word in 'n operasie of wanneer die vel
   deur 'n naald of inspuitingsnaald deurdring word. Sterilisasie van
   chirurgiese en tandheelkundige instrumente word gedoen om dit steriel
   of patogeenvry te maak en besmetting en infeksie deur bakterieë te
   voorkom. Sanitiseerders en ontsmettingsmiddele word gebruik om
   bakterieë of ander patogene te vernietig om kontaminasie of die risiko
   van infeksie te verhoed.

   In grond help mikroorganismes in die omskepping van stikstof na ammonia
   met ensieme wat deur mikrobes, wat in die rhizosphere leef, afgeskei
   word. Sommige bakterieë kan molekulêre stikstof gebruik as hulle
   stikstofbron deur dit na stikstofverbindings te omskep, 'n proses wat
   bekend staan as nitrogen fixation. Baie ander bakterieë word as
   simbionte in die mens en ander organismes aangetref. Hulle
   teenwoordigheid in die large intestine kan byvoorbeeld help om die
   groei van sekere skadelike mikrobes te verhinder.

   Bakterieë het 'n merkwaardige vermoeë om 'n verskeidenheid van
   organiese verbindings af te breek. Hoogs gespesialiseerde groepe
   mikroorganismes vervul belangrike rolle in die mineralisering van
   spesifieke klasse organiese samestellings. Byvoorbeeld, die afbreek van
   sellulose, wat een van die mees algemene onderdele van plantweefsel is,
   word hoofsaaklik teweeggebring deur aerobiese bakterieë wat tot die
   genus Cytophaga behoort. Hierdie vermoeë word ook deur die mens benut
   in industrie, waste processing, en bioremediation. Bakterieë met die
   vermoeë om koolwaterstoffe in petroleum te verteer word gereeld gebruik
   om oil spills skoon te maak. Sommige stande in Prince Williamsont is
   bemes in 'n poging om die groei van sulke bakterieë te bewerkstellig na
   die berugte Exxon Valdez oil spill in 1989. Hierdie pogings was
   oneffektief op strande wat nie te dik met olie bedek is nie.

   Bakterieë, gereeld in kombinasie met gisse en skimmel, word gebruik in
   die voorbereiding van gefermenteerde voedsel soos kaas, pickles,
   sojasous, suurkool, asyn, wyn, en jogurt. Met behulp van
   biotegnologiese tegnieke, kan bakterieë bioengineered word vir die
   produksie van terapeutiese middels soos insulien, of vir die
   bioremediasie van toxic waste.

[wysig] Allerlei

   Twee organelle, mitochondrieë en bladgroenkorrels, word algemeen beskou
   as afstammelinge van endosymbiotic bakterieë. Kyk: endosymbiotiese
   teorie.

   Mikroorganismes is wyd versprei en is die vollopste waar hulle kos,
   vogtigheid en die regte temperatuur vir vermenigvuldiging en groei het.
   Hulle kan deur lugstrome van een plek tot 'n ander vervoer word. Die
   menslike liggaam gee tuiste aan biljoene mikroorganismes wat op die
   vel, in die intestinal tract, in die mond, neus en ander
   liggaamsopeninge gevind kan word. Hulle is in die lug wat mens
   asemhaal, die water wat mens drink en die kos wat mens eet.

   Die aansienlike oudheid van bakterieë het hulle in staat gestel om deur
   evolusie 'n groot genetiese verskeidenheid te ontwikkel. Hulle is baie
   meer divers as die soogdiere of insekte. Byvoorbeeld, die genetiese
   afstand tussen E. coli en Thermus aquaticus is groter as die verskil
   tussen mense en eike bome.

[wysig] Kyk ook

     * Bacteriele groei
     * Bacteriocin
     * Mikroörganisme
     * Nanobacterium

[wysig] Verwysings

     * In die Engelse artikel waaruit die teks vertaal is, is sommige teks
       saamgesmelt met die Nupedia artikel genaamd Bacteria, geskryf deur
       Nagina Parmar; hersien en goedgekeur deur die Biologie groep
       (redakteur: Gaytha Langlois, hoof reviewer: Gaytha Langlois, hoof
       copyeditors: Ruth Ifcher en Jan Hogle)
     * Sjabloon:NCBI-scienceprimer

[wysig] Verdere leesstof

     * Alcamo, I. Edward. Fundamentals of Microbiology. 5th ed. Menlo
       Park, California: Benjamin Cumming, 1997.
     * Atlas, Ronald M. Principles of Microbiology. St. Louis, Missouri:
       Mosby, 1995.
     * Holt, John.G. Bergey's Manual of Determinative Bacteriology. 9th
       ed. Baltimore, Maryland: Williams and Wilkins, 1994.
     * Stanier, R.Y., J. L. Ingraham, M. L. Wheelis, and P. R. Painter.
       General Microbiology. 5th ed. Upper Saddle River, New Jersey:
       Prentice Hall, 1986.
     * Hugenholtz P, Goebel BM, Pace NR. Impact of Culture-Independent
       Studies on the Emerging Phylogenetic View of Bacterial Diversity. J
       Bacteriol 1998;180:4765-4774. Fulltext / PMID 9733676.

[wysig] Eksterne skakels

     * Bacterial Nomenclature Up-To-Date from DSMZ
     * Die grootste bakterieë
     * Tree of Life
     * Videos van bakterieë wat swem en tuimel, gebruik van optiese
       tweezers ens.

   Kategorieë: Bakterieë • Bakteriologie

