Balgowan, Kwazulu-Natal


   Balgowan is 'n vallei in die Kwazulu-Natal Middelande in Suid-Afrika.
   Die naam Balgowan is afkomstig van die Skots-Gaelies naam Baile
   Ghobhainn, wat grofsmid beteken.

   Balgowan self is nie veel meer as 'n ou winkel en 'n treinstasie waar
   plaaslik verboude hout opgelaai word nie. Balgowan is egter bekend as
   die tuiste van die Anglikaanse privaat kosskool vir seuns,
   Michaelhouse, wat as een van die top skole in Suid-Afrika beskou word.
   Die Midlands Meanderroete op die R 103, loop deur Balgowan.

   Die plaas Wilde Als Spruit is in die 19de eeu deur die Britse setlaar
   James Ellis en sy susters in Natal en Skotland gekoop en verdeel en
   hernoem as Lynedoch en Balgowan. Ellis het die bosse op die plaas vir
   houtbegin ontgin. Nog 'n Britse setlaar, John King , wat met Ellis se
   suster getroud was, het Lynedoch tot een van die eerste Engelse-styl
   suiwelplase in die omgewing ontwikkel en kaas, botter en ander produkte
   aan die Pietermaritzburg mark verskaf. ^[1]

   Die eerste vonkelwyn wat in Kwazulu-Natal gemaak word, Balgowan Bubbly,
   is na Balgowan vernoem. Die wyn word van Sauvignon Blanc druiwe deur
   die Stables Wynlandgoed net buite Nottingham Road gemaak.^[2]

[wysig] Verwysings

    1. ^ Shelagh O'Byrne Spencer, British Settlers in Natal, South Africa;
       1824 - 1857, Besoek op 3 Februarie 2007
    2. ^ The Stables Balgowan Bubbly, Besoek op 3 Februarie 2007

   Hierdie Suid-Afrika-verwante artikel is 'n saadjie. U kan help deur dit
   uit te brei.
   Kategorieë: Dorpe in Suid-Afrika • Kwazulu-Natal

