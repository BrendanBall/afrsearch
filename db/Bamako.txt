Bamako


   Uitsig oor Bamako
   Uitsig oor Bamako

   Bamako, bevolking ongeveer 1 500 000 (2004), is die hoofstad van Mali.
   Dit is geleē op die Nigerrivier, in die suidwestelike deel van die
   land. Bamako is die land se administratiewe sentrum, sowel as 'n
   rivierhawe en belangrike streekshandelsentrum. Vervaardigers sluit in
   tekstiel, verwerkte vleis, en metaal goedere. Daar vind kommersiēle
   vissery op die Nigerrivier plaas. Bamako is geleē by 12°39' Noord, 8°
   Wes (12.65, -8.0). [1]

   Die stadsgebied is kontinu bewoon sedert die Palaeolitiek, maar volgens
   legende is Bamako in die 17de eeu deur Seribadian Niaré en Soumba
   Coulibaly, of Bamba Sanago gestig, voor die hoofmanskap na Diaoussadian
   Niaré oorgegaan het. Die stad was 'n belangrike markdorp en 'n leidende
   sentrum van Moslemstudie in die Mali-Ryk, maar teen die 19de eeu het
   dit agteruit gegaan. In 1883 is die omgewing deur Franse troepe beset,
   en in 1908 word Bamako die hoofstad van Frans-Soedan. Die stad se
   bevolking het vinnig gegroei; in 1960 was Bamako se bevolking ongeveer
   160 000.

   Noemenswaardige landmerke in Bamako sluit die Nasionale Biblioteek van
   Mali, Tour BCEAO, Bamako Grand Mosque en die Pont du Roi Fahd in. Dit
   is die tuiste van Mali se grootste internasionale lughawe, sowel as die
   Dakar-Niger Spporlyn, na Koulikoro in oostelike Mali en Dakar in
   Senegal. Aantrekkings sluit in die Mali Nasionale Museum, die Muso
   Kunda Museum, die Bamako Streeksmuseum, Bamako Dieretuin, die Bamako
   Botaniesetuin en die Point G heuwel, wat grotte met rotstekeninge
   bevat. Bamako tree sedert 1994 op as gasheer vir die twee-jaarlikse
   fotografie fees, African Photography Encounters.

   In 1988 was Bamako die gasheer vir 'n WHO kongres bekend as die Bamako
   Initiative wat gehelp het om gesondheidsbeleid in Afrika suid van die
   Sahare te hervorm.

[wysig] Quartiers

   Sotrumas in Bamako.
   Sotrumas in Bamako.
     * Hippodrome.
     * Korofina.
     * Badalabougou.
     * Bamako Coura.
     * Djicoroni.
     * Baco Djicoroni (= behind the river).
     * Missira.
     * Médina Coura.
     * Bankoni.
     * Magnambougou.

[wysig] Eksterne skakels

     * Bamako at Cités du Monde (Frans)

   Kategorieë: Mali • Hoofstede in Afrika

