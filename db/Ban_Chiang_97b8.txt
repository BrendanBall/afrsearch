Ban Chiang


   Ban Chiang pottebakkery in die Museum für Indische Kunst, Berlyn-Dahlem
   Ban Chiang pottebakkery in die Museum für Indische Kunst, Berlyn-Dahlem

   Ban Chiang (Thai บ้านเชียง) is 'n argeologiese terrein geleë in die
   Nong Han distrik, Udon Thani Provinsie, Thailand. Dit word sedert 1992
   in die UNESCO lys van Wêrelderfenisgebiede gelys. Die terrein is in
   1957 ontdek en het geweldige belangstelling uitgelok as gevolg van die
   aantreklike rooi geverfde pottebakkery wat daar aangetref is. Die
   eerste wetenskaplike uitgrawings is in 1967 onderneem. Dit het verskeie
   skedels blootgelê wat saam met brons grafgeskenke begrawe is.
   Rysfragmente is ook aangetref wat daarop dui dat die
   Bronstydperkvesting deur landbouers gestig is. Die oudste grafte bevat
   geen brons nie en is dus afkomstig van 'n Neolitiese kultuur; die
   jongste dateer uit die ystertydperk.

   Die eerste daterings van artifakte wat die termoluminessensie tegniek
   gebruik het, het datum tussen 4420 v.C tot 3400 v.C. gelwer, wat dit
   die oudste Bronstydperk kultuur ter wêreld sou maak. In die 1974/75
   uitgrawings is daar egter genoeg materiaal versamel dat
   radiokoolstofdatering gebruik kon word wat baie meer onlangse datums
   gelewer het - die oudste graf was uit ongeveer 2100 v.C., die jongste
   omtrent uit 200 n.C. Bronsproduksie het in omtrent 2000 v.C. begin,
   soos aangedui deur smeltkroese en bronsfragmente. Brons voorwerpe wat
   gevind is sluit in armbande, ringe, enkelbande, drade en stawe,
   spiespunte, byle en dissels, hoeke, lemme, en klein klokkies.

[wysig] Verwysings

     * Higham, Charles, Prehistoric Thailand, ISBN 974-8225-30-5, pp 84-88
     * The Ban Chiang project at the University of Pennsylvania
     * Ban Chiang gallery at the University of Hawai'i
     * UNESCO world heritage listing

   Kategorieë: Thailand • Wêrelderfenisgebiede • Bronstydperk

