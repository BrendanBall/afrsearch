Banjul


   Uitsig oor Banjul vanaf Arch 22
   Uitsig oor Banjul vanaf Arch 22
   Ligging vanf Banjul in Gambië
   Ligging vanf Banjul in Gambië

   Banjul is die hoofstad van Gambië. Die bevolking van die eintlike stad
   is slegs 34 828 maar die totale stedelike gebied is baie groter met 'n
   bevolking van 523 589 (2003 sensus). Dit is geleë op St Maryeiland (of
   Banjuleiland) waar die Gambiarivier in die Atlantiese Oseaan uitmond.
   Banjul is geleë by 13°28' Noord, 16°36' Wes (13.4667, -16.60).

[wysig] Geskiedenis

   Arch 22 by die ingang na Banjul
   Arch 22 by die ingang na Banjul

   In 1816 stig die Britte Banjul as 'n handelspos en basis om slawehandel
   te onderdruk. Dit is eers Bathurst, vernoem na Henry Bathurst, die
   sekretaris van die Britse Koloniale Kantoor, genoem, maar in 1973 na
   Banjul herdoop.

   Op 22 Julie 1994 was Banjul die toneel van 'n staatsgreep. Om die
   gebeurtenis te herdenk is Arch 22 gebou as die ingangsportaal tot die
   hoofstad. Die hek is 35 meter hoog en is die middelpunt van 'n oop
   plein. Dit huisves 'n tekstiel museum.

   Besienswaardighede in die stad sluit die Gambiese Nasionale Museum, die
   Albert Mark, Banjul Staatshuis, Banjul Court House, twee katedrale en
   verskeie groot moskees in.

[wysig] Ekonomie

   Banjulpont
   Banjulpont

   Banjul is die hoof stedelik gebied van Gambië en vorm die land se
   ekonomiese en administratiewe middelpunt. As die vierde mees
   digbevolkte land in Afrika het Gambië meer as een stedelike gebied.
   Grondboontjie verwerking is die land se hoof nywerheid, maar byewas,
   palmhout, palmolie, en velle word ook uit die hawe verskeep.

   Ponte seil van Banjul na Barra. Banjul Internasionale Lughawe is naby
   die stad geleë.
   Kategorieë: Gambië • Stede in Gambië • Hoofstede in Afrika

