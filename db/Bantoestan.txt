Bantoestan


   Kaart van Tuislande in Suid-Afrika
   Kaart van Tuislande in Suid-Afrika

   Bantoestan verwys na enige van die gebiede wat aangewys is as
   stamtuislande vir swart Suid-Afrikaners gedurende die Apartheidsera.
   Die term "bantustan" is eerste in die laat 1940s gebruik, en bestaan
   uit Bantoe (wat "mense" in die Bantoetale beteken) en "stan" (wat "land
   van" beteken), en is afkomstig van Hindoestan. Dit is later as 'n
   neerhalende term gebruik deur teenstanders van die Apartheidsregering
   se "tuislande".

   Hierdie tuislande was aan swartes toegeken deur die blanke
   Apartheidsregering van die Republiek van Suid-Afrika, en is bestem om
   onafhanklike state onder 'n plan genaamd "Aparte Ontwikkeling" te word.
   Hierdie plan sou onafhanklikheid gee aan swartes in hierdie
   nuut-geskepte stamstate, terwyl hulle Suid-Afrikaanse burgerskap
   ontneem is, wat dan blankes as die meerderheid in Suid-Afrika sou laat.
   Oorspronklik was daar beplan vir omtrent tien Bantoestan-tuislande.
   Hierdie klein, sogenaamd selfregerende areas was onder die 1951 Wet op
   Bantoe-owerhede daargestel, en het begin "onafhanklikheid" ontvang
   vanaf 1976.

   Die skeppers en argitekte van die Apartheidsdoktrine het hard gedruk om
   die idee van Bantoestans te realiseer, maar dit het nooit die
   aanvaarding van die internasionale gemeenskap verkry nie, en was
   verafsku deur Suid-Afrikaanse swartes. Die redes hiervoor was:
     * Die grense van die Bantoestans is getrek om goeie, ekonomies
       waardevolle grond uit te sluit.
     * Die groot hoeveelheid verskuifde burgers, tesame met die klein area
       aangewys vir Bantoestans, het beteken dat die bevolkingsdigtheid
       veel hoër as díé van Suid-Afrika was.
     * Deur burgers van die nuwe tuislande te word het beteken dat
       Suid-Afrikaanse burgerskap, waar meeste van die kandidate vir
       verplasing geleef en gewerk het, opgesê moes word. Dit sou beteken
       dat hulle die laaste van die min regte en voorregte wat hulle as
       Suid-Afrikaanse burgers geniet het, ook sou verloor.

   Die blanke regering het 13% van sy gebied opsygesit van blanke
   bewoning, en het hierdie verander na gebiede van swart tuisregering.
   Hulle het ook probeer om onafhanklikheid aan hierdie tuislande te gee,
   terwyl hulle aangevoer het dat die oorblywende 87% blanke gebied was.
   Die swart Suid-Afrikaners is opgedeel (gereeld verkeerdelik) in etniese
   groepe wat aan sekere tuislande toegewys is. In die groot meerderheid
   van hierdie verplasings was die individue wat aan tuislande toegeken is
   nie in hierdie klein gebiede woonagtig of afkomstig nie.

   Die eerste Bantoestan wat in die lewe geroep is was die Transkei, onder
   die leierskap van Opperhoof Kaizer Daliwonga Matanzima, in die
   Kaapprovinsie vir die Xhosanasie. Miskien die beste bekend was KwaZulu
   vir die Zoeloenasie in die Natalprovinsie, wat deur 'n lid van die
   Zoeloe koningsfamilie, Opperhoof Mangosuthu ("Gatsha") Buthelezi, in
   die naam van die Zoeloekoning gelei is.

   'n Ander bekende Bantoestan was Bophuthatswana vir die Tswana mense,
   onder leiding van Opperhoof Lucas Mangope. Hierdie moet nie met
   Botswana, die voormalige Betsjoeanaland, wat deur Groot-Brittanje
   geskep is nie.

   In totaal was daar tien Bantoestans; vier van hulle (die sogenaamde
   TVBC-state: Transkei, Venda, Bophuthatswana en Ciskei) was in naam
   onafhanklik, en die ander ses (Gazankulu, KaNgwane, KwaNdebele,
   KwaZulu, Lebowa en QwaQwa) het sekere vorme van selfregering gehad.

   Van belang is ook die manier waarop die grense van hierdie gebiede
   geteken is: Hulle is opgebreek in verskeie landgebiede met kronkelende
   grense. Trouens, die Suid-Afrikaanse ambassade in Bophuthatswana moes
   geskuif word omdit dit geblyk het dat dit per ongeluk in Suid-Afrika
   gebou is.

   Lesotho en Swaziland was nie Bantoestans nie, maar is
   internasionaal-erkende onafhanklike lande en voormalige Britse
   besittings.

   Met die einde van die Apartheidsregering in Suid-Afrika en die einde
   van eksklusiewe blanke regering is die Bantoestans afgebreek en die
   land grondwetlik herverdeel in nuwe provinsiale regerings.

   Die woord "Bantoestan" het negatiewe konnotasies wanneer gebruik word
   om 'n land of gebied te beskryf wat enige ware bestaansreg of mag
   ontbreek, en word gesien as 'n vorm van nasionale of internasionale
   afbakeningsgeknoeiery.

   Gedurende die 1980s het hierdie skynnasies, veral Transkei en
   Bophuthatswana, sentrums geword vir casinodobbelary, wat onwettig was
   in Suid-Afrika daardie tyd. Die Sun City-oord is 'n resultaat hiervan.

   Apartheid-Bantoestans in Suid-Afrika Vlag van Suid-Afrika
   Bophuthatswana | Ciskei | Gazankulu | KaNgwane | KwaNdebele | KwaZulu |
   Lebowa | QwaQwa | Transkei | Venda

   Kategorie: Suid-Afrikaanse Bantoestans

