Barkly-Oos


   Barkly-oos is 'n dorp in die destydse Noordoos-Kaap sowat 116 km
   suidoos van Aliwal-Noord.

   Dit is in 1874 aangelê op die plaas Rockey Park en vernoem na sir Henry
   Barkly, goewerneur van die Kaap van 1870 tot 1877. Munisipale status is
   in 1881 verwerf. Op 1 813 meter bo seevlak is dit een van die hoogste
   geleë plekke in Suid-Afrika. Dit is die sentrum van die belangrike
   wolproduserende distrik van New England.

   Die bevolking in 1978 was 13 176, waarvan 1 637 wit was. Die geskatte
   bevolking in 2007 was net 7 524.

[wysig] NG gemeente

   In die naweek van 19 en 20 April 1873 het die stigtingsplegtigheid van
   die gemeente plaas gevind toe hy afgestig is van Lady Grey en
   Dordrecht. Die eerste dorpskerk is in 1877 ingewy en in 1893 is in die
   wyk Rhodes 'n aparte gemeente onder die naam Rossville afgestig, wat
   sedertdien weer ingelyf is.

   Die huidige kerkgebou, met sitplek vir sowat duisend mense, is op 14
   Desember 1907 ingewy teen 'n koste van £10 000. Die eerste vaste
   leraar, ds. C.H. Radloff, het eers in 1880 hier aangekom.

   Die volwasse lidmate het in 1978 486 getel en in 2006 344.

[wysig] Bronne

     * Olivier, ds. P.J., Ons gemeentelike feesalbum, N.G. Kerk-uitgewers,
       Kaapstad en Pretoria, 1952.
     * Rosenthal, Eric, Encyclopaedia of Southern Africa, Juta and Company
       Limited, Kaapstad en Johannesburg, 1978.
     * Raper, P.E., Dictionary of South African Place Names, Lowry
       Publishers, Johannesburg, 1987.

   Kategorieë: Dorpe in Suid-Afrika • Oos-Kaap

