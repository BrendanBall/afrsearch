Basil Schonland


   Sir Basil F.J. Schonland was 'n Suid-Afrikaanse fisikus en eerste
   kanselier van die Rhodes-universiteit met die verheffing van die
   universiteitskollege tot onafhanklike universiteit op 10 Maart 1951.

   Schonland is op 5 Februarie 1890 in Grahamstad gebore as seun van
   professor Selmar Schonland. Hy het aan die Rooms-Katolieke privaat
   skool St. Aiden's gestudeer asook aan Rhodes-universiteit en Cambridge.
   Van 1920 tot 1920 het hy navorsing aan fisika aan die
   Cavendish-laboratorium van Cambridge gedoen. Daarna het hy professor in
   fisika aan die Universiteit van Kaapstad geword en in 1936 is hy
   aangestel as direkteur van die Bernard Price Institute of Geophysics
   aan die Universiteit van die Witwatersrand.

   Schonland se navorsing in vliegtuigopsporingsmetodes, wat in Radar
   gestalte gekry het, het daartoe gelei dat hy in die Verenigde Koninkryk
   as superintendent van die Army Operational Research Group aangestel is
   en later as wetenskaplike raadgewer vir die opperbevelvoerder.

   Terug in Suid-Afrika het hy die eerste president van die Wetenskaplike
   en Nywerheidsnavorsingsraad geword, maar in 1954 keer hy terug na
   Brittanje, eers as adjunkdirekteur van die instelling Atomic Energy
   Research in Harwell.

   Hy het in 1961 met talle eerbewyse afgetree, onder meer 'n Fellowship
   van die Royal Society. Hy is oorlede in November 1972.
   Kategorie: Suid-Afrikaanse fisici

