Basis


   'n Basis is 'n stof wat met 'n suur reageer om 'n sout en water te
   vorm. Die tabel hieronder toon enkele basisse en hul chemiese simbole.
   Natriumhidroksied — NaOH      Koperoksied — CuO
   Kaliumhidroksied — KOH        Sinkoksiet — ZnO
   Kalsiumhidroksied — Ca(OH)[2] Ysteroksied — Fe[2]O[3]

   Metaaloksiede en -hidroksiede is basisse. Nie alle basisse los in water
   op nie. 'n Basis wat in water oplos, word 'n alkali genoem.

[wysig] Basisse in alledaagse gebruik

   Basisse kan tuis gebruik word om 'n suur te neutraliseer of om vet op
   te los.

   Tandepasta is 'n voorbeeld van 'n alkali wat 'n suur neutraliseer.
   Bakterieë op tande verteer suikers en produseer sure. Die sure los die
   kalsiumkarbonaat in tande op, en veroorsaak tandbederf (gaatjies in
   tande wat tandpyn meebring). Een effek van die gereelde gebruik van
   tandepaste is om die suur te neutraliseer en dus tandbederf te voorkom.

   Dreinskoonmaker is 'n voorbeeld van 'n alkali wat gebruik word om vette
   en olie op te los. Olie en vet van kos sit in afvoerpype vas en
   blokkeer stadigaan pype. Natriumhidroksied reageer met die vette en
   olie om seep te vorm. Seep is oplosbaar in water en word maklik
   weggespoel.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Chemie

