Basjkortostan


                                     Republiek Basjkortostan / Basjkirië
                                     (Республика Башкортостан / Башкирия)
                                         Ligging van Basjkirië in Rusland
                                         Land:          Russiese Federasie
                                Russiese naam:     Республика Башкортостан
                               Plaaslike naam:   Башҡортостан Республикаһы
                                       Status:          Outonome republiek
                             Federale distrik:                       Wolga
                            Ekonomiese streek:                       Oeral
                                     Hoofstad:                        Oefa
                            Rang: oppervlakte:                          27
                                  Oppervlakte:               142 896,7 km²
                             Wateroppervlakte:                        0,3%
                              Rang: bevolking:                           7
                                    Bevolking:            4 104 336 (2002)
                                         Tale:           Russies, Basjkirs
                                    Godsdiens: Russies-Ortodoks, soennisme
                                    President:           Moertaza Rachimof
                                      Premier:          Rafael Baidawletof
                          Amptelike webtuiste:        www.bashkortostan.ru
                                    Volkslied: Volkslied van Basjkortostan
                                      Tydsone:                           5
                                 Wapen
                                                                      Vlag

   Basjkortostan of Basjkirië (Russies: Башкортостан of Башкирия;
   Basjkirs: Башҡортостан Республикаһы) is ’n outonome republiek (’n
   deelgebied van Rusland).

   Basjkortostan grens aan:
     * Perm (noord)
     * Swerdlofsk (noordoos)
     * Tsjeljabinsk (oos/suidoos)
     * Orenboerg (suidoos, suid en suidwes)
     * Tartarstan (wes)
     * Oedmoertië (noordwes)

   Inhoud

        * 1 Geskiedenis
        * 2 Geografie
             + 2.1 Riviere
             + 2.2 Mere
             + 2.3 Berge
             + 2.4 Klimaat
        * 3 Bevolking
             + 3.1 Groot stede en dorpe
        * 4 Ekonomie

[wysig] Geskiedenis

   Die huidige Basjkirse gebied word al baie lank bewoon. Die eerste
   nedersettings is gestig in die Jong Steentyd. Tydens die Bronstyd het
   die gebied sterk begin ontwikkel. Die eerste lede van die
   Abasjewo-kultuur, die eerste beskawing wat hier in die Suidelike
   Oeral-gebied permanente nedersettings gestig het, het geweet hoe om
   bronswerktuie, -wapens en –versierings te maak. Die naam "Basjkirs" is
   in die 9de eeu die eerste keer gebruik vir die mense wat hier woon.

   In die 10de eeu het die Islam onder die Basjkirs begin versprei en in
   die 14de eeu het dit die dominante godsdiens geword. Tot die 16de eeu
   was die huidige Basjkirië verdeel tussen die kanate van Kazan, Sibir en
   die Nogai-horde. Toe die kanaat van Kazan hom tussen 1554 en 1555
   oorgee aan Iwan die Verskriklike, het afgevaardigdes van die westelike
   en noordwestelike Basjkirse stamme na Moskou gereis en die tsaar gevra
   of hulle vrywillig by Moskowië mag aansluit.

   Van die eerste helfte van die 16de eeu word die Basjkirse gebied
   geleidelik omvorm tot ’n bestuursgebied van die Russiese Ryk, die
   opvolger van Moskowië. Met die Russiese Rewolusies van 1917 het die
   streek hom tot onafhanklike staat verklaar onder leiding van Zeki
   Welidi Togan en word dit ’n onderdeel van die kortstondige Moslemstaat
   Idel-Oeral. In 1922 word Basjkortostan ’n OSSR onder die naam Basjkirse
   Outonome Sosialistiese Sowjetrepubliek. Dit word op 31 Maart 1992 ’n
   outonome republiek in die Russiese Federasie.

[wysig] Geografie

   Basjkortostan bevat dele van die Suidelike Oeral en die aangrensende
   vlaktes.

[wysig] Riviere

   Die Oefa-rivier met die gelyknamige stad op die agtergrond
   Die Oefa-rivier met die gelyknamige stad op die agtergrond

   Daar is meer as 13 000 riviere in die republiek. Baie is geskik vir die
   vervoer van mense en vrag en is bereikbaar vanaf die Oos- en Swartsee.

   Die belangrikste riviere is: Belaja (1 430 km), Oefa (918 km), Sakmara
   (760 km), Ik (571 km), Djoma (556 km), Ai (549 km), Joeroezan (404 km),
   Bistri Tanip (345 km), Sim (239 km), Noegoesj (235 km), Tanalik (225
   km), Zilim (215 km) en Sjoen (209 km).

[wysig] Mere

   Daar is sowat 2 700 mere en waterreservoirs in die republiek. Die
   grootstes is: Asilikoel (23,5 km²), Kandrikoel (15,6 km²), Oergoen
   (12,0 km²), Pawlofskoje (120,0 km²) en Noegoesjkoje (25,2 km²).

[wysig] Berge

   Die republiek is in die suidelike deel van die Oeral-gebergte geleë.
   Die hoogste berge is:
     * Jamantaoe (1 638 m)
     * Bolsjoi Iremel (1 582 m)
     * Mali Iremel (1 449 m)
     * Arwjakrjaz (1 068 m)
     * Zilmerdak (909 m)
     * Alataoe (845 m)
     * Joermataoe (842 m)

[wysig] Klimaat

     * Gemiddelde jaartemperatuur: 0,3°C (berge) tot 2,8°C (vlaktes)
     * Gemiddelde temperatuur Januarie: -16°C
     * Gemiddelde temperatuur Julie: +18°C
     * Gemiddelde jaarlikse neerslag: 430 mm

[wysig] Bevolking

   In 2002 het 4 104 336 mense in Basjkortostan gewoon. Hiervan was 29,8%
   Basjkirs, 36,3% Russe en 24,1% Tartare. Ander bevolkingsgroepe sluit in
   die Tsjoewasjiërs met 2,9%, Mari met 2,6% en Oekraïners met 1,3%.

   Die amptelike tale is Russies en Basjkirs. Byna alle inwoners praat
   Russies (96,4%). Sowat 34,0% praat Tartaars en 25,8% Basjkirs.

[wysig] Groot stede en dorpe

     * Oefa (Уфа) – 1 042 437 inwoners
     * Sterlitamak (Стерлитамак) – 264 362
     * Salawat (Салават) – 158 600
     * Neftekamsk (Нефтекамск) – 122 290
     * Oktjabrski (Октябрьский) – 108 647
     * Beloretsk (Белорецк) – 71 093
     * Isjimbai (Ишимбай) – 70 195
     * Toeimazi (Туймазы) – 66 687
     * Koemertaoe (Кумертау) – 65 003
     * Melo-oez (Мелеуз) – 62 949
     * Belebei (Белебей) – 60 928
     * Sibai (Сибай) – 59 082
     * Oetsjali (Учалы) 43 298

[wysig] Ekonomie

   Die ekonomie van Basjkortostan is baie afhanklik van sy verouderde
   olieverwerkingsnywerheid, wat nog uit die tyd van die Sowjetunie kom.
   Die nywerheid is ná die val van die Sowjetunie grotendeels
   geprivatiseer. Die grootste deel het beland in die hande van faksies
   wat aan Rachimof getrou is.

   Basjkortostan het groot oliereserwes. Ander belangrike grondstowwe is
   aardgas, steenkool, yster, goud en gips.
   Deelgebiede van Rusland

   Outonome republieke Adigea | Altai | Basjkortostan (Basjkirië) |
   Boerjatië | Chakassië | Dagestan | Ingoesjetië | Jakoetië |
   Kabardino-Balkarië | Kalmikië | Karatsjai-Tsjerkessië | Karelië | Komi
   | Mari El | Mordowië | Noord-Ossetië | Oedmoertië | Tartarstan |
   Tsjetsjnië | Tsjoewasjië | Tiwa
   Krais Altai | Chabarofsk | Kamtsjatka | Krasnodar | Krasnojarsk | Perm
   | Primorski | Stawropol | Zabaikalski (vanaf 1 Maart 2008)
   Oblaste Amoer | Archangelsk | Astrachan | Belgorod | Brjansk | Irkoetsk
   | Iwanowo | Jaroslawl | Kaliningrad | Kaloega | Kemerowo | Kirof |
   Koergan | Koersk | Kostroma | Leningrad | Lipetsk | Magadan | Moermansk
   | Moskou | Nizjni Nowgorod | Nowgorod | Nowosibirsk | Oeljanofsk | Omsk
   | Orenburg | Orjol | Penza | Pskof | Rjazan | Rostof | Sachalin |
   Samara | Saratof | Smolensk | Swerdlofsk | Tambof | Tjoemen | Toela |
   Tomsk | Tsjeljabinsk | Twer | Wladimir | Wologda | Woronezj | Wolgograd
   Outonome oblaste Joodse Outonome Oblast
   Outonome distrikte Chanto-Mansië | Jamalië | Nenetsië | Tsjoekotka
   Federale stede Moskou | Sint Petersburg
   Kategorie: Russiese deelgebiede

