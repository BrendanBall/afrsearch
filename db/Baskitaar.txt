Baskitaar


   'n Moderne Fender baskitaar
   'n Moderne Fender baskitaar
   'n Fretlose baskitaar
   'n Fretlose baskitaar

   Die baskitaar of bas is 'n snaarintrument wat in meeste moderne
   musiekvorme gebruik word. Dit is een van die hoofinstrumente in blues-,
   country-, flamenco-, popmusiek- en rockmusiek. Die stemming is E-A-D-G;
   soortgelyk aan die laagste vier snare van 'n kitaar, maar een oktaaf
   laer. Meeste baskitare word uitgevoer met frets, maar fretlose
   baskitare bestaan ook. 'n Persoon wat die bas speel kan 'n baskitarist,
   bassist, baskitaarspeler of basspeler genoem word.

   Baskitare is meestal elektries, maar akoestiese baskitare word ook
   gemaak. Die klank van 'n akoestiese baskitaar klink meer soos die van
   'n pizzikato-bespeelde kontrabas.

   Inhoud

        * 1 Geskiedenis
        * 2 Die Tradisionele Baskitaar
        * 3 Frekwensies
        * 4 Sien ook

[wysig] Geskiedenis

   Die eerste elektriese baskitaar word in 1936 deur Audiovox
   Manufacturing Company van Seattle, VSA gebou, maar was nie baie
   suksesvol nie. In 1951 bou Fender die Fender Precision Bass. Dit was
   die eerste van 'n reeks elektriese baskitare wat hulle geproduseer het.
   Die ontwerper, Leo Fender, het die instrument geoormerk as vervanging
   van die kontrabas. Die Precision Bass was 'n reuse kommersiÃ«le sukses.
   Dit word steeds gebou en word as die grootvader van die moderne
   baskitaar beskou. Dit het ook 'n groot impak gehad op rock- en
   popmusiek en op die ontwikkeling van jazz.

[wysig] Die Tradisionele Baskitaar

   'n Tradisionele baskitaar met vier snare is standaard in E-A-D-G
   gestem, maar kan ook in "Drop-D" gestem word waar die E-snaar na "D"
   gestem word (D-A-D-G). Spelers van heavy metal musiek somtyds stem die
   bas in D-G-C-F "Standaard D" of C-G-C-F "Drop C". Naas die tradisionele
   viersnarige baskitaar kry mens ook vyf-, ses-, seve-, agt- en
   negesnarige baskitare. Vyf-snarige baskitare is in B-E-A-D-G of
   E-A-D-G-C gestem. Sessnarige baskitare is in B-E-A-D-G-C gestem.
   Vyfsnarige baskitaar
   Vyfsnarige baskitaar

[wysig] Frekwensies

   Die snaarfrekwensies van 'n tipiese baskitaar met vier snare (in
   Hertz):

          E: 41,20
          A: 55
          D: 73,41
          G: 98

[wysig] Sien ook

     * Kitaar
     * Kontrabas

   Kategorie: Musiekinstrumente

