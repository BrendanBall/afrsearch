Begroting


   'n Begroting is 'n vooruitskatting van 'n onderneming of 'n entiteit se
   verwagte inkomstes en uitgawes oor 'n spesifieke tydperk in die
   toekoms. 'n Begroting het beide 'n beplannings- en beheerfunksie.
   Aktiwiteite met finansiële implikasies moet beplan word en deurlopende
   beheer moet uitgeoefen word om te verseker dat die werklike aktiwiteite
   met die beplande aktiwiteite ooreenstem.

   'n Begroting is gewoonlik 'n formele, geskrewe plan van toekomstige
   optrede wat die kategorisering van die voorgenome inkomstes en uitgawes
   insluit en hulle aan die doelwitte koppel. Die doel van begrotings is
   om te help om werk doeltreffend te beplan, om hulpbronne toe te deel,
   en om te help om hulpbronbenutting te beheer en te moniteer.

   Daar is verskillende tipes begrotings, onder andere:
     * Verkoopsbegroting — voorspelling van verwagte inkomstes uit verkope
     * Aankoopbegroting — verwagte aankope van voorraad en stowwe
     * Arbeidsbegroting — Verwagte personeelvoorsiening
     * Kapitaalbegroting — Beoogde besteding aan vaste bates
     * Navorsing- en ontwikkelingsbegroting — beoogde besteding aan
       ontwikkeling of verfyning van produkte, stowwe en prosedures
     * Kontantbegroting — verwagte vloei van kontant en betalings
     * Bedryfsbegroting — geskatte uitgawes rakende administrasie,
       advertensies, vervangings, en uitgawes.

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorie: Saadjies

