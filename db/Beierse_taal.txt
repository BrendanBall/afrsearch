Beierse taal


   Beierse taal (-)
   Gepraat in Duitsland, Oostenryk, Italië, Tsjeggiese Republiek,
   Hongarye, Switserland
   Sprekers sowat 12 miljoen
   Taalkundige
   Klassifikasie
     * Indo-Europees

                Germaans

                      Wes-Germaans

                            Hoogduits

                                  Opperduits

                                       Beiers

   Amptelike Status
   Amtelike taal  in -
   Taalkodes
   ISO 639-1: -
   ISO 639-2: gem -
   SIL: BAR
   Beiers-Oostenryks taalgbeied in Skakerings van blou ██ Swabies (25)
   ██ Nederalemanniese Duits (26) ██ Hoogalemanniese Duits (28)
   ██ Hoogste-Alemanniese Duits (29) ██ Noord-Beiers (30)
   ██ Sentraal-Beiers (31) ██ Suid-Beiers (32)
   Beiers-Oostenryks taalgbeied in Skakerings van blou ██ Swabies (25)
   ██ Nederalemanniese Duits (26) ██ Hoogalemanniese Duits (28)
   ██ Hoogste-Alemanniese Duits (29) ██ Noord-Beiers (30)
   ██ Sentraal-Beiers (31) ██ Suid-Beiers (32)

   Beiers of Beiers-Oostenryks (Duits: Bairisch of Österreichisch-Bairisch
   ) is 'n belangrike groep van Opperduitse variëteite. Soos
   Standaardduits, is Beiers 'n Hoogduitse taal, maar dit is nie dieslfde
   nie. Beierse-Oostenryks en Standaardduits het mekaar beïnvloed en die
   oorgrote meederheid Beiers-Oostenryks sprekers kan ook Standaardduits
   praat.

   Beiers-Oostenryks word ook gebruik om na die dialek groep wat nie net
   die Beiers-Oostenrykse dialekte self insluit nie maar ook Kimbries
   (noordoostelike Italië), Hutteriese Duits, en Mócheno (Trentino, in
   Italië) dialekte van Duits.

   Inhoud

        * 1 Geskiedenis en Oorsprong
        * 2 Klassifikasie
        * 3 Gebiede waar Beiers-Oostenryks gepraat word
        * 4 Subgroepe
        * 5 Gebruik
        * 6 Geskrewe Beiers en Oostenryks
        * 7 Kyk ook
        * 8 Eksterne skakels

[wysig] Geskiedenis en Oorsprong

   Die Beierse taal vind sy oorsprong in die Germaanse stam wat as die
   Baioari of Bajuwarii bekend gestaan het, wat 'n stamgebonde hertogdom
   wat 'n groot deel van wat vandag Beiere en dele van Oostenryk en die
   middeleeue en is op die ou einde deur Karel die Grote onder bedwang
   geneem. Hulle het geleidelik langs die Donau af migreer en in die Alpe
   in na al die gebiede waar Beiers-Oostenrykse dialekte gepraat word.

   In Duits word daar gewoonlik 'n onderskeid getref tussen "bairisch"
   (wat na die taal verwys) en "bayerisch" (wat na die deelstaat Beiere
   verwys). As gevolg van Koning Ludwig I se voorliefde vir alles
   Hellenies, word die Duitse naam vir Beiere vandag as "Bayern" gespel
   terwyl die plaaslike tale wat daar gepraat word die oorspronklike
   spelling "Bairisch" behou het— let op die gebruik van die I teenoor die
   "Helleniese" Y.

[wysig] Klassifikasie

   Die SIL-kode vir die Beierse taal is BAR. Dit het geen eie ISO 639-kode
   nie maar word onder die "Germaans (Ander)" kollektiewe taal kode "gem"
   geklassifiseer. Geneties is Beiers deel van die Opperduitse familie
   saam met Alemannies (wat Swabies en Switserse Duits) insluit, terwyl
   Standaardduits deel is van die Middelduitse familie wat nader aan die
   Saksies is.

[wysig] Gebiede waar Beiers-Oostenryks gepraat word

     * in Beiere:
          + in Opperbeiere
          + in Nederbeiere
          + in die Opper-Palts
     * in Oostenryk:
          + in alle dele van die land met die uitsondering van die
            deelstaat Vorarlberg en Reutte in Tirool, waar 'n Alemanniese
            dialek gepraat word.
     * in Italië:
          + in Suid-Tirool

[wysig] Subgroepe

   Daar is drie hoof dialek groepe in Beiers-Oostenryks:
     * Noord-Beiers, wat ook in die Opperfrankiese distrik Wunsiedel
       gepraat word);
     * Sentraal-Beiers (langs die hoof riviere die Isar en Donau, gepraat
       in München, Opperbeiere, Nederbeiere, suidelike Opper-Palts, die
       Swabe distrik Aichach, die noordelike dele van die Deelstaat
       Salzburg, Opperoostenryk, Nederoostenryk, Wene (kyk Weense Duits)
       en Noordelike Burgenland)
     * Suid-Beiers (in Tirool, Suid-Tirool, Karintië, Stiermarke, en die
       suidelike dele van Salzburg en Burgenland).

   Daar is merkbare verskille binne die drie subgroepe wat in Oostenryk
   baie keer ooreenkom met die grense van besondere deelstate.
   Byvoorbeeld, elke van die aksente van Karintië, Stiermarke en Tirool
   kan maklik herken word. Daar is ook 'n noemenswaardige verskil tussen
   Oostelike en Westelike Sentraal-Beiers wat rofweg saamval met die grens
   tussen Oostenryk en Beiere. Verder het die Weense dialek sommige
   eienskappe wat dit van alle ander dialekte onderskei.

   Die onderskeie Beiers-Oostenryks dialekte is egter normaalweg onderling
   verstaanbaar, met die moontlik uitsondering van sommige weergawes van
   Tirools.

[wysig] Gebruik

   Alle Beiere en Oostenrykers kan Standaardduits lees, skryf en verstaan,
   maar baie mense, veral in die platteland, het selde die geleentheid om
   dit enigsins te praat. In die gebiede is Standaardduits die "skryftaal"
   terwyl Beiers die algemene, en in baie gevalle die enigste, gesproke
   taal is.

   Alhoewel daar grammatikas, woordeskat en 'n vertaling van die Bybel
   bestaan, is daar geen standaard wat bepaal hoe die taal geskryf behoort
   te word nie. Daar is digkuns in verskeie vorme van Beiers-Oostenrykse
   dialekte en by pop-liedjies gebruik ook die taal, veral die wat behoort
   tot die Austropop golf van die 1970's en 1980's.

   Al word Beiers-Oostenryks daagliks as gesproke taal gebruik, verkies
   die massa-media ook in die gebied Standaardduits. Die weergawe van
   Standaardduits wat deur die media en in die onderwys gebruik word is,
   veral in Oostenryk, sterk beïnvloed deur Beiers-Oostenryks.

   Daar bestaan slegs 'n paar vorme van die preteritum in
   Beiers-Oostenryks (b.v. i war = ek was; i wuit = I wanted), meeste van
   die werkwoorde word slegs in die teenwoordige tyd en die voltooide vorm
   (perfektum) gebruik wanneer verlede tyd vereis word.

   Dit is vir buitelanders en nie-Beierse Duitsers moeilik om tussen
   iemand van Beiere of Oostenryk kom. Een van die mees ooglopende
   verskille is betreklike bysin: In normale Duits is dit: Wenn...
   (Afrikaans: As...) Iemand van Beiere sou sê: Wenn... Maar iemand van
   Oostenryk sê normaalweg: Wann...

[wysig] Geskrewe Beiers en Oostenryks

   Afrikaans Duits Beiers Oostenryks
   Beiers is 'n groep dialekte wat in die suide van die Duitssprekende
   gebied gepraat word. Das Bairische ist eine Gruppe von Dialekten im
   Süden des deutschen Sprachraumes. S' Boárische is a Grubbm vã Dialekde
   im Süüdn vãm deitschn Schbrååchraum. S'Boarische is oa Grubbm fã
   Dialektn im Süü'n fãm deitschn Schpråchram.
   Hallo, ek is Peter en kom van München. Hallo ich bin der Peter und
   komme aus München. Serwas/Griasde, i bi da Beda und kumm/kimm vo Minga.
   Seavas/Hawedere/Griasdi, i bi da Beda unt kimm/kumm fã Minga.
   Elisabeth het haar been gebreek. Elisabeth hat sich das Bein gebrochen.
   'S Liesal håd se an Haxn brocha. D'Lisa/'S-Liasl håd se oan Haxn
   brocha.
   Ek het geld gevind. Ich habe Geld gefunden. I håb a Gäid/Gööd gfundn. I
   hå/håb/hau/ho oa göd g'fundn.

[wysig] Kyk ook

     * Oostenrykse Duits
     * Weense Duits

[wysig] Eksterne skakels

     * Ethnologue verslag vir Beiers-oostenryks
     * Beiers - Engels Woordeboek van Webster se aanlyn woordeboek - die
       Rosetta Uitgawe

   Kategorieë: Hoogduitse tale • Tale van Oostenryk

