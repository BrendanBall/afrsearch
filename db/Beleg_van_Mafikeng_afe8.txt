Beleg van Mafikeng


                      Beleg van Mafikeng
   Deel van Tweede Vryheidsoorlog

     Datum   13 Oktober 1899 - 17 Mei 1900
    Ligging  Mafikeng, Suid-Afrika
   Resultaat Britse oorwinning
                       Strydende partye
   Verenigde Koninkryk Boere
                        Bevelvoerders
   Robert Baden-Powell
   Colonel B T Mahon   General Piet Cronje
                           Sterkte
   2 000               8 000
                          Ongevalle
   212 dood
   600 gewond          Onbekend, maar hoër as die Britte s'n

   Die beleg van Mafikeng was 'n bekende beleg tydens die Tweede
   Vryheidsoorlog. Dit het plaasgevind by die dorp Mafeking (now Mafikeng)
   in Suid-Afrika oor 'n tydperk van 217 dae, vanaf 13 Oktober 1899 tot 17
   Mei 1900. Die beleg van Mafikeng was 'n groot oorwinning vir die Britte
   en Robert Baden-Powell is as Britse nasionale held vereer.

[wysig] Die beleg van Mafeking as filateliese periode

   Die beleg van Mafeking het die dorp se posdiens nie belemmer nie;
   danksy die verkenners uit die Swart gemeenskap is amptelike en
   privaatpos nog steeds deur die vyandelike linies gedra, terwyl die
   posdiens binne die dorpsgrense met minder moeilikhede te kampe gehad
   het.

   Nogtans bied Baden-Powell belonings vir sy jong verkenners aan, wat
   deur 'n verhoging van die postariewe gefinansieer is. Terwyl die dorp
   in 'n staat van beleg verkeer, bly die voorrade van posseëls egter
   beperk. Seëls uit die Kaapkolonie en die Britse protektoraat
   Betsjoeanaland is met die opskrif Mafeking Besieged ("Mafeking Onder
   Beleg") as plaasvervangers gebruik.

   Sodra een van die verkenners daarin geslaag het om deur die Britse
   linies te kom en die chemikalieë vir die behandeling van sy fotopapier
   saam te bring, het die plaaslike fotograaf ingewillig om dié papier vir
   die uitreiking van posseëls te gebruik.

   Baden-Powell het geweier om die portret van die koningin Victoria vir
   'n eenvoudige plaaslike reeks seëls te gebruik. Daar is besluit om vir
   die seël ter waarde van een pennie 'n foto van die dertienjarige
   sersant en leier van die padvinders, Warner Goodyear, op sy fiets te
   neem. Vir die 3-pennies-seël maak die fotograaf gebruik van 'n portret
   van Baden-Powell in sy uniform. Alhoewel Baden-Powell nie sy
   goedkeuring vir die gebruik van hierdie foto verleen het nie, is reeds
   met die druk van die seëls begin. Om nie die beperkte voorrade papier
   te verspil nie, het Baden-Powell die druk laat deurgaan.

   Op 9 April 1900 het kolonel Baden-Powell die verkoop van die seëls
   onder bepaalde voorwaardes goedgekeur: Die afsenders was verplig om
   hulle briewe te wys, en die aantal posstukke was beperk tot een brief
   per persoon en dag.

   Ná die einde van die beleg en die bevryding van die gebied deur Britse
   troepe in Mei 1900 is die gebruik van hierdie seëls gestaak. Die
   posseël ter waarde van een pennie is in 9 476 eksemplare en die
   3-pennie-seël in 9 108 eksemplare (met twee formate) uitgereik.
   Aangesien baie van die verkenners deur die Boerevegters aangehou is, is
   posstukke uit hierdie tydperk 'n gesogte rariteit onder
   seëlversamelaars.

[wysig] Bronne

     * Philippe Artru, L’épopée héroïque des premiers scouts de
       Baden-Powell, artikel vanuit Timbroloisirs, nommer 4, April 1989.

[wysig] Eksterne skakels

     * Die Beleg van Mafeking (Afrikaans)
     * Berede soldaat William Fuller se dagboek van Mafikeng (Engels)
     * McGonagall on the Relief of Mafeking - William McGonagall se gedig
       en 'n kort geskiedenis van die beleg. (Engels)
     * The Little Princess - 'n Shirley Temple-film wat die viering na die
       ontsetting van Mafikeng kortliks uitbeeld. (Engels)

   Kategorie: Tweede Vryheidsoorlog

