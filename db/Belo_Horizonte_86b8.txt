Belo Horizonte


                                      Belo Horizonte
                                      Kaart                          Wapen

                                                                      Vlag

                                       Land                       Brasilië
                                  Deelstaat                   Minas Gerais
                                 Koördinate             19°53' S, 43°56' W
                                   Stigting                           1701
                               Inkorporasie               12 Desember 1897
                                 Oppervlak:
                                   - Totaal                    330,9 vk km
                          Hoogte bo seevlak                          852 m
                                 Bevolking:
                            - Totaal (2006)                      2 438 526
                       - Bevolkingsdigtheid                    4 781/vk km
                   - Metropolitaanse gebied                      5 357 942
                                    Tydsone                         UTC -3
                                 - Somertyd                         UTC -2
                               Burgemeester Fernando da Mata Pimentel (PT)
                          Amptelike Webwerf        belohorizonte.mg.gov.br

   Belo Horizonte [bɛloɾiˈzõtʃi] - die Portugese naam beteken "mooi
   horison" - is die hoofstad van die deelstaat Minas Gerais in die
   Suidoostelike Streek van Brasilië met 'n bevolking van sowat 2,4
   miljoen en die derde grootste metropolitaanse gebied in Brasilië met
   5,4 miljoen inwoners. Belo Horizonte, wat in die omgangstaal volgens sy
   Portugese voorletters "BH" dikwels net "Beagá" genoem word, is die
   ekonomiese en kulturele sentrum van Minas Gerais, die vyfde grootste
   deelstaat van Brasilië.
   Oscar Niemeyer se Igreja da Pampulha
   Oscar Niemeyer se Igreja da Pampulha

   Belo Horizonte lê in 'n heuwelagtige gebied met ryk afsettings van
   ysterterts, mangaan, chroom, goud en diamante. Minas Gerais se
   oorspronklike uitgestrekte bosgebiede het lankal die myn- en landbou
   ten prooi geval. Tans is Eukaliptus-plantasies die belangrikste bron
   van houtkole wat in die swaar nywerhede benodig word.

   Die eerste nedersettings ín die gebied het in die vroeë 1700's
   ontstaan, maar die huidige stad is eers in die 1890's ontwerp en gebou
   om Ouro Preto as hoofstad van Minas Gerais te vervang. Belo Horizonte
   staan vandag onder meer vir die kontras tussen geskiedkundige en
   moderne geboue bekend en pronk met 'n groot aantal bekende voorbeelde
   van moderne Brasiliaanse argitektuur, waaronder veral die Pampulha-kerk
   (Portugees: Capela de São Francisco de Assis of Igreja da Pampulha),
   wat deur die bekende argitek Oscar Niemeyer ontwerp is.
   Hoofstede van Brasilië Brasilië Drapeau du Brésil

   Aracaju | Belém | Belo Horizonte | Boa Vista | Brasília | Campo Grande
   | Cuiabá | Curitiba | Florianópolis | Fortaleza | Goiânia | João Pessoa
   | Macapá | Maceió | Manaus | Natal | Palmas | Porto Alegre | Porto
   Velho | Recife | Rio Branco | Rio de Janeiro | Salvador | São Paulo |
   São Luís | Teresina | Vitória
   Kategorie: Stede in Brasilië

