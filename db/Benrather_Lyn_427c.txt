Benrather Lyn


   Hoog-Duits word in Opperduits (bruin) en Middelduits (blou) verdeel en
   word van Neder-Saksies (geel) onderskei. Die hoof issoglosee, die
   Benrather- en Speyerlyne word in swart angedui.
   Hoog-Duits word in Opperduits (bruin) en Middelduits (blou) verdeel en
   word van Neder-Saksies (geel) onderskei. Die hoof issoglosee, die
   Benrather- en Speyerlyne word in swart angedui.

   Die Benrather Lyn is 'n dialekskeidingslyn (isoglos) wat die variëteite
   wat die verandering van k na ch na oorspronklik lang klinkers ondergaan
   het, skei van die variëteite waarvoor dit nie geld nie. As gevolg
   hiervan word dit ook die maken/machen-lyn genoem.

   Die lyn het onstaan tydens die Tweede Germaanse klankverskuiwing (in
   ongeveer 500 nC.) waarin die Nederduitse dialekte nie deelgeneem het
   nie. Die Wes Germaanse tale is langs die lyn verdeel. Die groep tale
   suid van die lyn het in Hoogduits ontwikkel terwyl die ander Wes
   Germaanse tale (Engels, Nederlands (en dus Afrikaans), Fries, en
   Nedersaksies) apart ontwikkel het.

   Ten noorde van die lyn lê dus die sogenaamde Nederduitse variëteite,
   ten suide die Middelduitse en Hoogduitse variëteite. Die lyn begin by
   die Germaans-Romaanse taalgrens ten suide van Eupen in België, loop ten
   ooste van Eupen noord, kruis die Nederland - België grens en loop
   verder noord tot by die Nederland - Duitsland grens. Die gevolg is dat
   die dialek van Eupen (waar Duits die amptelike taal is) tot Nederduits
   gereken word, en dat die dialekte van die Nederlandse dorpe Vaals,
   Bocholtz en Kerkrade, wat ten ooste van die lyn lê, by Middelduits
   hoort. In Duitsland loop die lyn in 'n noordoostlike rigting na die
   Duits-Poolse grens aan die Oder; vroëer het dit verder oos geloop tot
   in Ermland (ten suide van Koningsberge). Die Nederduitse gebied omvat
   die hele Nederland en Vlaandere en die Duitse deelstate
   Schleswig-Holstein, Hamburg, Bremen, Nedersakse, Noordryn-Westfalen,
   Mecklenburg-Voorpommeren, Sakse-Anhalt, Brandenburg en Berlyn. 'n Deel
   van die voormalig Duitse grondgebied wat nou in Pole lê hoord ook
   daarby.

   Variëteite wat die Hoogduitse klankverskuiwing slegs ten dele ondergaan
   het word in 'n groot gebied wat loop van Limburg tot ver oos van die
   Ryn en van Venlo tot aan ide Moezel gevind. Vanwee die uitwaaiering van
   die isoglosbundels noem mens die gebied die Rynlandse waaier. Ten dele
   lê dié ten noorde van die Benrather Lyn: in die meeste Limburgse
   dialekte sê mens byvoorbeeld ich en ouch, maar het alle ander woorde
   die k behou. Die lyn wat die grens van die woord voor "ik" aandui heet
   die Uerdinger Linie. Dit is 'n sylyn van die Benrather Lyn. Dit is
   natuurlik willekeurig welke isoglosse mens neem en nie alleen die k
   maar ook die p en die t het verander; in Nederland is dit daarom nie
   ongebruiklik om alle dialekte wat enige kenmerk van die
   klankverskuiwing het Middelduits te noem nie

   Die dialekte van Suid-Brandenburg (in die voormalige DDR) het in die
   twintigste eeu meer na Hoogduits verander, sodat die Benrather Lyn daar
   omgekeer is. Die ou woord ick bly daar egter wel bewaar, met die gevolg
   dat die situasie in Berlyn nou ongeveer die teenoorgestelde is van die
   in (byvoorbeeld) Maastricht.

   Die grens loop dwars deur die Limburgse taalgebied soos mens dit in die
   breë sin defineer, dit is met groot stukke van Duitsland ingesluit. In
   Nederlands Limburg loop die grens meer deur die suidoooste. Heerlen lig
   aan die noordelike kant, Kerkrade aan die suidelike kant. Die gemeente
   Landgraaf word daardeur in twee stukke verdeel.
   Kategorieë: Taalkunde • Limburgse dialekte

