Benzodiasepien


   Die benzodiasepiene is 'n tipe geneesmiddel met angsverligtende,
   spierverslappende, hipnotiese en antikonvulsiewe eienskappe. Dit word
   dikwels gebruik vir die korttermynverligting van erge angs of
   slaaploosheid. Langtermyngebruik kan geneesmiddelafhanklikheid tot
   stand bring. Dit word vermoed dat die benzodiasepiene werk op die GABA
   reseptorgroep. Die aktivering van dié neuroreseptor lei tot die
   onderdrukking van die hoër geestelike funksies. Daar is grootskaals
   begin om hierdie tipe middel voor te skryf sedert die laat 1960’s en
   1970’s.

   Inhoud

        * 1 Lede van die groep
        * 2 Lys van benzodiasepine
        * 3 Uitwerkings
        * 4 Newe-effekte
        * 5 Afhanklikheid
        * 6 Geskiedenis
        * 7 Verwysings
        * 8 Eksterne skakels
        * 9 Bron

[wysig] Lede van die groep

   Benzodiasepiene word gewoonlik in drie groepe verdeel:
     * kortwerkend (korter as ses ure) –- 'n terugbons-slaaploosheid, en
       verergering van angs teen wakkerwordtyd kan hiermee voorkom.
     * tussen kort-en-langwerkend (effektief vir tussen 6-10 ure) -–
       matige residuele simptome kan voorkom
     * langwerkend (langer as 10 ure) –- sterk kalmerende, onderdrukkende
       simptome kan met die gebruik hiervan voorkom, asook 'n opbouing van
       die bloedkonsentrasie.

[wysig] Lys van benzodiasepine

   Sien 'n Lys van benzodiasepiene.

[wysig] Uitwerkings

   Alle benzodiasepiene het die volgende voorspelbare uitwerkings,
   alhoewel sommige sterker slaapmiddels kan wees en andere 'n sterker
   geheueverlies (sien onder newe-effekte) kan veroorsaak. Hoe hoër die
   dosis, hoe sterker is die effek.
     * Angswerend
     * Antikonvulsiewe effek
     * Spierverslappend
     * Slaapmiddel.

[wysig] Newe-effekte

     * Geheueverlies (dit veroorsaak 'n anterograde geheueverlies).
     * Slaperigheid
     * Ataksie
     * Verwarring
     * Vertigo
     * Ingekorte oordeel
     * Ingekorte vermoë om masjinerie te bedryf

   Al die bogenoemde newe-effekte word vererger met die inname van
   alkohol.

[wysig] Afhanklikheid

   Langtermyngebruik lei gewoonlik na afhanklikheid. As daar dan summier
   opgehou word met die gebruik van die middel, kan die volgende simptome
   van onttrekking die gebruiker tref:
     * Slaaploosheid
     * Angs, en selfs paniekaanvalle
     * Tagikardie
     * Hipertensie
     * Depressie, en selfs selfmoordgedagtes
     * Tremor
     * Sweet
     * Eetlusverlies
     * Wane
     * Stuipe

   Daarom is dit altyd beter om 'n persoon wat lank of op 'n hoë dosis van
   ‘n benzodiasepien was, versigtig, en verkieslik onder mediese toesig,
   te speen.

[wysig] Geskiedenis

   Die eerste benzodiasepien, chloordiazepoksied is toevallig ontdek in
   1954 deur die Oostenrykse wetenskaplike Dr Leo Sternbach (1908-2005),
   toe hy dit herbekyk het -- nadat hy dit eers laat vaar het -- op 'n
   tydstip toe 'n assistant besig was om sy laboratorium vir hom op te
   klaar.

[wysig] Verwysings

     * Gerada C, Ashworth M. ABC of mental health. Addiction and
       dependence--I: Illicit drugs. BMJ 1997;315:297-300. Fulltext. PMID
       9274553.
     * Sternbach LH. The discovery of librium. Agents Actions
       1972;2:193-6. PMID 4557348

[wysig] Eksterne skakels

     * Benzo.org.uk – Benzodiasepienverslawing en -onttrekking
     * Inchem.org - Benzodiasepiene

[wysig] Bron

   Verkorte weergawe van die artikel Benzodiazepine vanuit die Engelse
   Wikipedia
   Kategorieë: Geneeskunde • Geneesmiddels • Psigiatrie

