Berillium



                        litium – berillium – boor

            Be
            Mg


              Kliek hier vir 'n beskrywing

                                                 Volledige tabel

                                                                  Algemeen
                                     Naam, Simbool, Getal Berillium, Be, 4
                                                  Reeks Alkali-aard metale
                                        Groep, Periode, Blok 2 (IIA), 2, s
                                       Digtheid, Hardheid 1848 kg/m^3, 5.5
                                                  Voorkoms wit-grys metaal
                                                          Atoom eienskappe
                                                    Atoommassa 9.01218 ame
                                                       Atoom radius 112 pm
                                                    Kovalente radius 90 pm
                                             van der Waals radius onbekend
                                     Elektron konfigurasie [He]2Orbitale^2
                                               e^- e per energie vlak 2, 2
                                 Oksidasietoestand (Oksied) 2 (amfoteries)
                                             Kristal struktuur Heksagonaal
                                                        Fisiese eienskappe
                             Toestand van materie vastestof (diamagneties)
                                                       Smeltpunt 1551.15 K
                                                        Kookpunt 3243.15 K
                                       Molêre volume 4.85 ×10^-6 m^3/mol
                                           Verdampingswarmte 292.40 kJ/mol
                                              Smeltingswarmte 12.20 kJ/mol
                                                          Dampdruk 4180 Pa
                                                 Spoed van klank 13000 m/s
                                                                   Diverse
                                    Electronegativity 1.57 (Pauling skaal)
                                   Specifieke warmtekapasiteit 1825 J/kg*K
                           Elektriese geleidingsvermoë 31.3 10^6/(m·ohm)
                                      Termiese geleidingsvermoë 201 W/m*K
                                   1^ste ionisasie potensiaal 899.5 kJ/mol
                                   2^de ionisasie potensiaal 1757.1 kJ/mol
                                  3^de ionisasie potensiaal 14848.7 kJ/mol
                                                     Mees stabiele isotope

                               iso    NV   halfleeftyd   VM    VE MeV  VP
                              ^7Be  {syn.} 53.12 days  epsilon 0.862  ^7Li
                              ^9Be  100%   Be is stabiel met 5 neutrone
                              ^10Be spoor  1.51×10^6j  beta^-  0.556  ^10B

                SI eenhede & STD word gebruik behalwe waar anders vermeld.

   Berillium is die chemiese element in die periodieke tabel met die
   simbool Be en atoomgetal van 4.

   Dis 'n giftige bivalente element, 'n alkali-aardmetaal met 'n staalgrys
   kleur, en is sterk met 'n lae gewig, dog baie bros. Berillium word
   hoofsaaklik benut as verhardingsmiddel in allooie (mees algemeen,
   berillium koper legerings).

   Inhoud

        * 1 Kenmerkende eienskappe
        * 2 Toepassings
        * 3 Geskiedenis
        * 4 Voorkoms
        * 5 Isotope
        * 6 Voorsorgmaatreëls
        * 7 Gesondheidsuitwerking
        * 8 Verwysings
        * 9 Eksterne skakels

[wysig] Kenmerkende eienskappe

   Berillium het een van die hoogste smeltpunte van die ligte metale. Die
   elastisiteitsmodulus van berillium is ongeveer 'n derde groter as die
   van staal. Dit het 'n uitstekende termiese geleidingsvermoë, is
   nie-magneties en weerstaan gekonsentreerde salpetersuur. Dit is hoogs
   deurlaatbaar vir X-strale en neutrone word vrygestel wanneer dit deur
   alfa partikels getref word, soos vanaf radium of polonium (omtrent 30
   neutrone/miljoen alfa partikels). By standaard temperatuur en druk
   weerstaan berillium oksidasie wanneer dit aan lig blootgestel word (die
   vermoë van berillium om glas te krap spruit egter waarskynlik toe te
   skryf aan 'n dun lagie oksied wat op die oppervlak vorm.

[wysig] Toepassings

     * Berllium is vir 'n lang tyd gebruik as 'n legeringsmiddel vir die
       produksie van berillium koper. (Be het die vermoë om groot
       hoeveelhede hitte te absorbeer.) Berillium-koper allooie word in 'n
       wye verskeidenheid toepassings benut as gevolg van hulle
       elektriese, termiese en nie-magnetiese eienskappe, asook vir hulle
       hoë sterkte, hardheid, goeie korrosiebestandheid en swigweerstand
       (Engels: fatigue resistance). Hierdie toepassings sluit in die maak
       van: stiksweis elektrodes, Vere, vonkwerende gereedskap en
       elektriese kontakte.

     * Vanweë hulle stewigheid, ligte gewig en dimensionele stabiliteit
       oor 'n wye reeks temperature, word berillium-koper allooie ook
       ingespan in militêre, lug- en ruimtevaart industrieë as 'n liggewig
       strukturele materiaal in hoë snelheid vliegtuie, missiele, ruimte
       vaartuie en kommunikasie satelliete.

     * Dun velle berillium foelie word gebruik in die X-straal waarneming
       diagnostiek om sigbare lig uit te filter en slegs X-strale waar te
       neem.

     * In die veld van X-straal litografie word berillium gebruik vir die
       reproduksie van mikroskopiese geïntegreerde stroombane.

     * Omdat dit 'n lae termiese neutron absorbsie deursneë het gebruik
       die kernkrag industrie die metaal in kern reaktore as 'n neutron
       reflektor en moderator.

     * Berillium word ook gebruik vir die maak van giroskope, verskeie
       rekenaartoerusting, horlosievere en instrumente waar ligte gewig,
       onbuigsaamheid en dimensionele stabiliteit belangrik is.

     * Berillium oksied is nuttig in baie aanwendings wat 'n uitstekende
       geleier van warmte verg met 'n hoë sterkte en hardheid en 'n baie
       hoë smeltpunt en wat as 'n elektriese isoleerder kan dien.

     * Berillium verbindings was eens gebruik vir fluoreserende ligbuise,
       maar die gebruik is gestaak weens die voorkoms van berilliose in
       die werkers wat die buise vervaardig het (sien hieronder).

     * Dit word verwag dat die James Webb Space Telescope 'n
       berilliumspieël sal hê. As gevolg van die feit dat die JWST aan
       temperature van so laag as -240 grade Celsius (30 Kelvin)

   blootgestel gaan word sal die spieël van berillium gemaak word wat die
   uiterste koue beter kan hanteer as glas. Berilium krimp heelwat minder
   en vervorm minder as glas — en bly dus meer eenvormig — by sulke
   temperature.

[wysig] Geskiedenis

   Die naam berillium kom van die Griekse woord beryllos vir beril. Eens
   was berillium ook glucinium (van Griekse woord glykys vir soet) vanweë
   die soet smaak van sy soute.

   Die element is in 1798 ontdek in die oksiedvorm in beril en in smarag
   deur Louis Vauquelin. Friedrich Wöhler en A.A.Bussy het die metaal
   onafhanklik van mekaar geïsoleer in 1828 deur kalium met Berillium
   chloried te reageer.

[wysig] Voorkoms

   Berillium word gevind in 30 verskillende minerale, die belangrikste
   waaronder bertrandiet, beril, chrysoberil en phenasiet tel.
   Edelgesteentes van beril is akwamaryn en smarag. Die belangrikste
   kommersiële bronne van van berillium en sy verbindings is beril en
   bertrandiet. Huidiglik word die grootste hoeveelheid van die metaal
   geproduseer deur berillium fluoried te reduseer met magnesium.
   Berillium metaal het eers teen 1957 geredelik beskikbaar geword.

   Isolering

          \mbox{BeF}_2 + \mbox{Mg} \rightarrow \mbox{MgF}_2 + \mbox{Be}

[wysig] Isotope

   Berillium het slegs een stabiele isotoop, Be-9. Kosmogenies word
   berillium (Be-10) geskep in die aarde se atmosfeer deur splitsing van
   suurstof en stikstof deur kosmiese strale. Aangesien berillium geneig
   is om op te los by pH vlakke van ongeveer 5.5 (reënwater se pH is
   tipies minder as 5), sal dit na die aarde se oppervlak gevoer word deur
   die reënwater. Aangesien die water vinnig alkalies word wanneer oor die
   oppervlak vloei, presipiteer dit vinnig uit die oplossing. Kosmogeniese
   Be-10 akkumuleer sodoende op die grond oppervlak, waar sy relatiewe
   lang halfleeftyd (1.5 miljoen jaar]] 'n lang retensietyd verseker
   alvorens dit na B-10 (Boor verval. Be-10 en mede-produkte is al gebruik
   om gronderosie, grond formasie en rotsvorming te bestudeer. 'n Prentjie
   van kan ook gevorm word van die sonvlek aktiwiteit in die verlede asook
   van die ouderdom van yskerne.

   Die feit dat Be-7 en Be-8 onstabiel is het verreikende kosmologiese
   gevolge aangesien dit beteken dat elemente swaarder as berillium nie
   geproduseer kon word deur kernfusie tydens die Groot knal nie. Verder
   is die kern energie vlakke van berillium-8 sodanig dat koolstof
   geproduseer kan word binne in sterre wat lewe moontlik maak. (Sien
   trippel-alfa proses en groot knal nukleoonsintese.

[wysig] Voorsorgmaatreëls

   Berillium erts
   Berillium erts

   Berillium en sy soute is giftige verbindings en is potensieël
   karsinogenies. Kroniese berilliose is 'n long- en sistemiese
   granulomasiekte wat veroorsaak word deur blootstelling aan berillium.
   Akute berilliumsiektes in die vorm van chemiese longontsteking is die
   eerste keer in 1933 in Europa waargeneem en in die Verenigde State in
   1943. Gevalle van kroniese berilliose is vir die eerste keer omvattend
   beskryf in 1946 toe werkers in 'n aanleg wat fluoreserende lampe in
   Massachusetts vervaardig het daarmee gediagnoseer is. Kroniese
   berilliose se simptome is baie soortgelyk aan sarkoidose en dit is dus
   moeilik om te onderskei tussen die twee kwale.

   Ten spyte van die feit dat berilliumverbindings in fluoroserende
   ligbuise gestaak is in 1949, bestaan die risiko van blootstelling aan
   berillium nog steeds in die kern en lug- en ruimtevaart industrieë
   asook tydens die raffinering van berillium metaal en die smelt van
   berillium bevattende legerings, die vervaardiging van elektroniese
   toestelle en die hantering van ander berillium bevattende materiale.

   Vroeëre navorsers het berillium en sy verskeie verbindings geproe vir
   soetheid om die teenwoordigheid daarvan te bevestig. Moderne analitiese
   toerustig maak dit onnodig om hierdie onveilige te gebruik en daar moet
   geensins gepoog word om die stof in te neem nie. Berillium en sy
   verbindings moet met groot sorg gehanteer word wanneer aktiwiteite
   onderneem word wat tot die vorming van berillium stof kan lei
   (longkanker is 'n moontlike gevolg van langdurige blootstelling aan
   berillium belaaide stof).

   Die stof kan veilig gehanteer word solank as sekere prosedures gevolg
   word. Geen poging moet aangewend word om met berillium te werk alvorens
   daar vereenselwig is met die hanteringsprosedures nie.

[wysig] Gesondheidsuitwerking

   Berillium kan skadelik wees wanneer dit ingeasem word. Die uitwerking
   daarvan hang af van die tydperk van blootstelling. As berilliumvlakke
   in die lug hoog genoeg is (> 1000 μg/m³), kan 'n akute toestand
   ontwikkel genaamd akute berillium siekte, wat baie ooreenkoms toon met
   longontsteking. Bedryfs- en gemeenskapstandaarde vir lugkwaliteit is
   effektief in die voorkoming van akute longskade.

   Sommige mense (1-15%) raak sensitief vir berilium. Hierdie individue
   mag ook ontstekings reaksies ontwikkel in die asemhalingstelsel. Die
   toestand word kroniese berillium siekte genoem en kan eers baie jare na
   blootstelling aan hoër as normale vlakke berillium (groter as 0.2
   μg/m³) voorkom. Die siekte veroorsaak moegheid, swakheid en swaar
   asemhaling. Dit kan lei tot anoreksie, gewigsverlies en mag ook lei tot
   die vergroting van die regterkant van die hart in gevorderde gevalle.
   Sommige mense wat gesensiteer is vir berillium mag nie die simptome
   toon nie. Dit is onwaarskynlik dat die algemene bevolking akute of
   kroniese berillium siekte sal ontwikkel aangesien berillium vlakke in
   die lug normaalweg baie laag is (0.00003-0.0002 μg/m³).

   Die insluk van berillium het nog geen uitwerking getoon op mense nie
   aangesien baie min berillium vanuit die maag en ingewande geabsorbeer
   word. Maagswere is waargeneem in honde met 'n berillium bevattende
   dieet. Berilliumkontak met vel wat skraap- of snymerke het mag 'n
   uitslag of swere tot gevolg hê.

   Langtermyn blootstelling aan berillium vergroot die risiko om
   longkanker te ontwikkel. Die Verenigde State se Department of Health
   and Human Services (DHHS) en die Internasionale Agentskap vir
   kankernavorsing (IARC) het bepaal dat berillium 'n karsinogeniese stof
   is. Die Verenigde State se Environmental Protection Agency (EPA) het
   bepaal dat berillium 'n moontlike menslike karsinogeen is. Volgens die
   EPA kan 'n leeftydlange blootstelling van 0.04 μg/m³ berillium lei tot
   'n een in duisend kans om longkanker te ontwikkel.

   Daar is geen studies om die gesondheidsuitwerking op kinders wat aan
   berillium blootgestel is, gedoen nie. Dit is waarskynlik dat die
   uitwerking soortgelyk sal wees as dié op volwassenes.

   Berillium kan gemeet word in die urine en bloed. Die hoeveelheid
   berillium in bloed of urine kan aandui hoe lank en hoeveel die
   blootstelling was. Berilliumvlakke kan ook gemeet word in long- en
   velmonsters.

   Vlakke waartoe industrieë tipies toegelaat word om in die lug te laat
   is tipies in die orde van 0.01 μg/m³, oor 'n gemiddeld van 'n 30-dae
   periode, of 2 μg/m&sup3 in 'n werkskamer vir 'n agt ure skof periode.

[wysig] Verwysings

     * Los Alamos National Laboratory – Beryllium

[wysig] Eksterne skakels

     * WebElements.com – Beryllium
     * EnvironmentalChemistry.com – Beryllium
     * It's Elemental – Beryllium

   Kategorie: Chemiese elemente

