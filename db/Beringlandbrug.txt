Beringlandbrug


                              Beringlandbrug tydens die laat 'Weichselien'
                              Beringlandbrug tydens die laat 'Weichselien'

                                                 Beringlandbrugarea vandag
                                                 Beringlandbrugarea vandag

   Die Beringlandbrug, ook bekend as Beringië, was 'n landbrug, ongeveer
   1600 km van noord na suid op sy grootste punt, wat die hedendaagse
   Alaska en oostelike Siberië op verskillende tye gedurende ystydperke
   verbind het.

   Die Beringstraat, die Tsjoektsjensee ten noorde daarvan en die
   Beringsee in die suide, is almal vlak seegebiede. Tydens globale
   verkoelingsiklusse, soos die mees onlangse ystydperk, word genoeg water
   in die Arktiese en Antarktiese ysdoppe opgeneem dat 'n gevolglike
   daling in 'eustatiese' seevlakke, vlak seebodems blootlê. Ander
   landbrue in die wêreld is op soortgelyke manier geskep en weer
   oorstroom: 14 000 jaar tevore was die hedendaagse Australiese vasteland
   met Nieu-Guinee en Tasmanië verbind, die Britse Eilande was 'n
   uitbreiding van die Europese vasteland oor 'n droë Engelse Kanaal, en
   die droë bodem van die Suid-Sjinese See het Sumatra, Java en Borneo aan
   die Asië vasteland verbind.

   Die Beringlandbrug is betekenisvol vir 'n aantal redes, byvoorbeeld dat
   dit menslike migrasie na die Amerikas vanaf Asië omtrent 12 000 jaar
   gelede moontlik gemaak het. Seevarende kusgemeenskappe kon dalk ook
   baie vroeër oorgegaan het, maar wetenskaplike mening oor die saak bly
   verdeeld en kusgebiede wat beslissende inligting sou kon verskaf lê nou
   onder honderde meters water in die see. Landdiere kon ook deur Beringië
   migreer, en bring sodoende soogdiere wat in Asië geëvolueer het, na
   Noord-Amerika, soogdiere soos leeus en jagluiperde, het geëvolueer tot
   nou uitgestorwe endemiese Noord-Amerikaanse spesies, en kameelagtige
   diere (Camelidae), wat in Noord-Amerika ontwikkel het is na Asië
   uitgevoer (en het later in hulle tuiste Noord-Amerika uitgesterf) .

   Deur die styg en val van seevlakke wêreldwyd is die landbrug in
   verskeie periodes van die pleistoceen blootgelê. Daar word gemeen dat
   die "Beringiëlandbrug" bestaan het in beide die vergletsering van
   35 000 v.C. en die meer onlangse periode, 22 000-7 000 jaar terug. Teen
   c. 6000 jaar terug het die kuslyne rofweg hulle huidige vorms
   aangeneem.

   Beringië se ekologie het konstant aangepas by die veranderende klimaat
   wat sodoende bepaal het watter plante en diere kon oorleef. Die
   landmassa was beide 'n versperring sowel as 'n brug: gedurende kouer
   tydperke, het gletsers vermeerder en neerslagvlakke gedaal. Gedurende
   warmer intervalle het wolke, reën, en sneeu, grondtipes en
   afwateringspatrone verander. Fossiel oorblyfsels wys dat die voorkoms
   van sparre, berke en populiere vroeër verder gestrek het as wat
   hedendaags die geval is, wat daarop dui dat daar periodes was
   waartydens die klimaat warmer en natter was. Mastodon, wat van
   struike/bossies afhanklik was vir kos, was skaars in die oop droë
   toendralandskap kenmerkend van Beringië gedurende die kouer periodes.
   In die toendra, het mammoete ook floreer.

[wysig] Eksterne skakels

     * Bering Land Bridge National preserve
     * What is Beringia?
     * D.K. Jordan, "Prehistoric Beringia"
     * Paleoenvironmental atlas of Beringia: sluit 'n animasie in wat die
       geleidelike verdwyning van die Beringlandbrug wys
     * Yukon Beringia Interpretive Centre
     * Paleoenvironments and Glaciation in Beringia
     * introduction to "A Material Case for a Late Bering Strait Crossing
       Coincident with Pre-Columbian Trans-Pacific Crossings"

[wysig] Verwysings

     * Pielou, E. C., After the Ice Age : The Return of Life to Glaciated
       North America 1992

[wysig] Sien ook

     * Weichselien
     * Pleistoceen

   Kategorie: Geologie

