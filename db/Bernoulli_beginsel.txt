Bernoulli beginsel


   In fisika, hidrolika en vloeidinamika verwys die Bernoulli beginsel na
   die verskynsel dat vir die meeste onsaampersbare vloeiers waar geen
   werk op die vloeistof uitgeoefen word nie, 'n toename in die snelheid
   van die vloeistof gepaard gaan met 'n afname in die druk of 'n afname
   in die vloeistof se potensiële energie as gevolg van swaartekrag.^[1]
   die Bernoulli beginsel is vernoem ter ere van Daniel Bernoulli.

   Die Bernoulli beginsel is ekwivalent aan die beginsel van
   energiebehoud. Die wet op energiebehoud bepaal dat alle vorme van
   meganiese energie in 'n vloeistof langs 'n stroomlyn dieselfde is vir
   al die punte op daardie stroomlyn. Dit vereis dat die som van die
   kinetiese energie en potensiële energie konstant moet bly. As 'n
   vloeier horisontaal langs 'n stroomlyn afvloei waar die snelheid
   toeneem kan dit slegs wees omdat die vloeistof op daardie deel beweeg
   het van 'n gebied met 'n hoër druk na 'n gebied met 'n laer druk en as
   die snelheid afneem kan dit slegs wees omat die vloeistof beweeg het
   vanaf 'n gebied met 'n laer druk na een met 'n hoër druk. Gevolglik sal
   die hoogste snelheid voorkom waar die druk die laagste is en die
   laagste snelheid waar die druk die hoogste is, in 'n vloeier wat
   horisontaal vloei.

[wysig] Vloeivergelyking vir onsaampersbare vloei

   In die meeste gevalle kan die digtheid vloeistowwe benaderd as
   kontstant beskou word ongeag van drukveranderinge. Om hierdie rede kan
   vloeistowwe as onsaampersbaar beskou word en die vloei van vloeistowwe
   as onsaampersbaar beskryf word.

          {v^2 \over 2}+gh+{p\over\rho}=\mathrm{konstant}

   waar:

          v\, die vloeistof se snelheid by 'n punt op 'n stroomlyn is.
          g\, die swaartekragversnelling is
          h\, die hoogte van 'n punt bo 'n verwysingsvlak is
          p\, die druk by die punt is
          \rho\, die digtheid van die vloeistof by alle punte in die
          vloeistof is

   Die volgende aannames moet geld vir die vergelyking om toepaslik te
   wees:
     * Die vloeier moet onsaampersbaar wees - selfs al wissel die druk,
       moet die digtheid konstant wees.
     * Die stroomlyn moet nie die grenslaag binnegaan nie. (Bernoulli se
       vergelyking is nie toepaslik waar daar viskose kragte inwerk nie,
       soos in die geval van die grenslaag.)

   Bostaande vergelyking kan herskryf word as:

          {\rho v^2 \over 2}+\rho gh+p=q+\rho gh+p=\mathrm{konstant}

   waar:

          q = \frac{\rho v^2}{2} die dinamiese druk is

[wysig] Verwysings

     *
         1. ^ Clancy, L.J., (1975), Aerodynamics, Hoofstuk 3, Pitman
            Publishing Limited, Londen

   Kategorie: Fisika

