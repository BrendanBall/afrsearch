Besigheidsproses


   'n Besigheidsproses is 'n stel aktiwiteite wat saamwerk om bepaalde
   uitsette af te lewer, wat een of ander waarde toevoeg vir 'n
   onderneming. Die uitset word soms verkry deurdat insette getransformeer
   of vervoer word deur die stel aktiwiteite. Beheermaatreëls word
   ingestel wat verseker dat daar die nodige kontrole is om te verseker
   dat 'n besigheidsproses konsekwente uitsette lewer. Beheermaatreëls
   bestaan onder andere uit beleid, besigheidsbeginsels, riglyne en
   besigheidsreëls. Meganismes, is die komponente wat aangewend word ten
   einde die besigheisdsproses tot uitvoer te bring en verwys na
   hulpbronne soos mense, toerusting, masjinerie, tegnologie, voertuie
   ens.

   Besigheidsprosesse kan op verskeie maniere geklassifiseer word:
     * Kernprosesse wat direk waarde toevoeg tot 'n waardekanaal wat 'n
       kliënt van die waardekanaal bedien.
     * Ondersteuningsprosesse wat die kernprosesse ondersteun deur
       hulpbronne te verskaf wat die kernproses tot uitvoering kan bring.
     * Bestuursprosesse wat beheer en kontrole verskaf aan die
       kernprosesses sodat die kernprosesse gekoödineerd en volgens
       bepaalde beginsels en besigheidsreëls funksioneer.
     * Moniteringsprosesse wat die uitsette van 'n besigheidsproses meet
       en terugvoer verskaf sodat aanpassings gedoen kan word binne die
       proses of in 'n proses wat insette verskaf aan die proses.
     * Logistieke prosesse wat se primêre waardetoevoeging is om die
       materiaal, goedere of mense van een geografiese punt na 'n ander te
       vervoer
     * Vertragingsprosesse wat geen waarde toevoeging byvoeg nie, maar wat
       materiaal of goedere bewaar in 'n bepaalde statiese kondisie totdat
       tyd gereed is om die materiaal of goedere te gebruik.

   Kategorie: Ekonomie

