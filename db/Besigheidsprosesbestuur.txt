Besigheidsprosesbestuur


   Besigheidsprosesbestuur benut tegnologie om die uitvoering van
   besigheidsprosesses te outomatiseer en te ko√∂rdineer te midde van die
   toenemende kompleksiteit van besigheidsprosesse.

   Die volgende drywers het 'n fokus geplaas op Besigheidsprosesbestuur:
     * Besigheidsprosesontwerp waartydens meer klem geplaas word op die
       aanwending van tegnologie om aktiwiteite binne 'n proses te belyn.
     * Kundigheidsbestuur wat vereis dat die korrekte inligting beskikbaar
       is by elke besluitnemingspunt in die besigheidsproses.
     * Die druk op meer akkurate vlakke van samewerking tussen verskeie
       partye oor die uitgebreide voorsieningskanaal te bewerkstellig.
     * Die snel vooruitgang en toepassing van inligtingstegnologie om
       inligting oor die hele onderneming te bestuur.

   Die doelwitte van besigheidsprosesbestuur is;
     * om beter integrasie te bewerkstellig tussen inligtingstegnologie en
       menslike aksies,
     * om beter oorhoofse beheer oor 'n proses te kry van die beginpunt
       tot eindpunt van die proses,
     * om die uitvoering van die proses te monitor ten einde vroegtydig
       afwykings en vertragings in die proses na te speur sodat
       korrektiewe aksies geneem kan word,
     * om die besigheidsproses se prestasievlakke deurlopend te monitor en
       te verbeter en
     * om die proses se hoeveelheid menslike aktiwiteite in te kort tot
       die noodsaaklikste.

   'n Besigheidsprosesbestuursoplossing bestaan uit die volgende
   komponente:
     * Werkvloei
     * Inhoudsbestuur
     * Prosesmonitering
     * Stelselintegrasie

   Kategorie: Ekonomie

