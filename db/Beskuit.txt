Beskuit


   'n Bakkie semelbeskuit.
   'n Bakkie semelbeskuit.

   Beskuit is 'n stapelvoedsel in Suid-Afrika en kom in meeste
   Afrikanerhuise voor. Dit word saam met tee en koffie geëet en selfs
   daarin gedoop. Veskeie resepte bestaan waarvan die bekendste
   boerbeskuit, mosbolletjies en karringmelkbeskuit is. Die kommersiële
   "Ouma se Beskuit" is ook alom bekend. Die gewoonte is om beskuit saam
   met die oggendkoffie te eet.

   Beskuit in sy huidige vorm het sy ontstaan gehad tydens Jan van
   Riebeeck se verblyf aan die Kaap. Brood was in toendertyd nog van
   Holland af ingevoer. Hy meld in sy Daghregister (III) op 23 September
   1660 dat van die "cruymelbeschuit" vir die varke gegee moes word,
   waarskynlik omrede dit muf geword het. Suid-Afrikaanse beskuit verskil
   aansienlik van die oorspronklike Nederlandse beschuit in beide vorm en
   smaak en daar is tans in Suid-Afrika 'n wye verskeidenheid soorte
   beskuit beskikbaar, met basissmake soos anys, karringmelk of selfs
   hawermout.gehad

   Beskuit kom van die Franse woord biscuit de guerre, 'n harde, haas
   onteetbare brood van meel en water wat vir soldate gegee is.

   Die eerste beskuitresepte verskyn in De volmaakte Hollandsche
   keuken-meid van 1761. Beskuit was in groot aanvraag gewees aan die Kaap
   vir mense wat na die binneland of oorsee gereis het.

[wysig] Verwysings en bronnelys

   http://upetd.up.ac.za/thesis/available/etd-06142004-094752/ Die
   geskiedenis van Boerekos 1652-1806, Hester Wilhelmina Claassens
   Kategorie: Suid-Afrikaanse kookkuns

