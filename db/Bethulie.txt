Bethulie


   Bethulie is 'n dorp in die suide van die Suid-Afrikaanse provinsie
   Vrystaat, 180 kilometer suid van Bloemfontein, met sowat 13 500
   inwoners (2001).

   Alhoewel Bethulie nie langs een van die provinsiale hoofpaaie lê nie,
   dien die dorp nogtans as 'n landbou- en spoorwegsentrum. Die naam, wat
   letterlik "deur God uitverkies" beteken, gaan terug op die direkteurs
   van die plaaslike sendingstasie, wat as die bakermat van die dorp
   gedien het. Die sendingstasie se hoofgebou, Pellisierhuis, die
   voormalige tuiste van die Franse sendeling eerwaarde Jean P. Pellisier,
   dateer uit die jaar 1843 en word as die oudste gebou noord van die
   Oranjerivier beskou.

   Tydens die Tweede Vryheidsoorlog is van die grootste Britse
   konsentrasiekampe in Bethulie opgerig.

[wysig] Besienswaardighede

     * Die Pellisierhuismuseum is op 20 Julie 1979 geopen en behandel die
       geskiedenis van Bethulie en sy omgewing. Die huis vertoon ook 'n
       versameling van 19de eeuse huis- en landbougereedskap en
       oorblyfsels van die Vryheidsoorlog.
     * Die D H Steynbrug naby Bethulie oorspan die Oranjerivier en is met
       2 993 meter die langste in Suid-Afrika.
     * Die belangrikste toeristebestemmings in die omgewing is Bethuliedam
       met uitstekende watersportgeriewe en die Mynhardtwildtuin.

   Kategorieë: Vrystaat • Dorpe in Suid-Afrika

