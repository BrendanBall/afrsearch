Beweging


   Beweging het verandering in posisie tot betrekking, soos in hierdie
   perspektief waar Yongsanstasie snel verlaat word.
   Beweging het verandering in posisie tot betrekking, soos in hierdie
   perspektief waar Yongsanstasie snel verlaat word.

   Beweging is die voortdurende verandering in die posisie van 'n
   voorwerp. Die beweging van 'n voorwerp kan slegs waargeneem en gemeet
   word indien daar 'n ander punt of liggaam is om na te verwys. Die
   verwysingspunt waarvandaan 'n waarnemer die beweging van 'n voorwerp
   sien, word dikwels die waarnemer se assekruis genoem. 'n
   Werktuigkundige wat op 'n aanloopbaan staan, mag 'n vliegtuig in 'n
   suidelike rigting sien vlieg. Die vlieënier van die vliegtuig sien die
   werktuigkundige op die aanloopbaan in 'n noordelike rigting beweeg.
   Elkeen, in sy eie assekruis, sien die beweging verskillend. 'n
   Eenvoudige manier om vas te stel of 'n voorbeeld ten opsigte van 'n
   ander voorwerp beweeg, is om die reguit lyn wat hulle verbind in
   aanmerking te neem. Indien die reguit lyn tussen hulle in lengte of
   rigting verander, beweeg die een voorwerp met betrekking tot die ander
   een.

   Inhoud

        * 1 Spoed, snelheid en versnelling
             + 1.1 Spoed
             + 1.2 Snelheid
        * 2 Kinematika

[wysig] Spoed, snelheid en versnelling

          Hoofartikels: spoed, snelheid, versnelling.

   In die algemene spreektaal word die terme spoed en snelheid dikwels as
   sinonieme gebruik, terwyl die wetenskaplike betekenisse in werklikheid
   verskil. Ook versnelling het 'n baie meer presiese betekenis in die
   wetenskap as wat in die algemene spreektal die geval is.

[wysig] Spoed

   Spoed is 'n aanduiding van hoe vinnig beweging plaasvind, dit wil sê
   hoe ver 'n voorwerp in 'n bepaalde tyd beweeg. Die spoedmeter van 'n
   motor meet byvoorbeeld hoe vinnig sy beweging plaasvind. Spoed is dus
   die tempo waarteen afstand afgelê word. Die woord tempo impliseer dat
   iets per tydeenheid, dit wil sê per uur of per sekonde, geskied. Die
   spoedmeter gee egter geen aanduiding van die rigting waarin die
   beweging plaasvind nie. Spoed is dus 'n skalaar.

[wysig] Snelheid

   Snelheid is die tempo van verandering van verplasing, omdat die afstand
   wat in 'n gegewe rigting afgelê is die verplasing genoem word. Om die
   posisie van 'n bewegende voorwerp na verloop van 'n gegewe tyd vas te
   stel, moet sowel die spoed as die rigting van die beweging bekend wees.

[wysig] Kinematika

   Kinematika is die studie van beweging, en die fondament vir hierdie
   studie is gelê deur die werk van die wetenskaplikes Galileo Galilei en
   sir Isaac Newton.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Meganika

