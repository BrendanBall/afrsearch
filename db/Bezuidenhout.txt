Bezuidenhout


   Bezuidenhout is 'n voormalige kiesafdeling van die Volksraad van die
   Unie van Suid-Afrika sowel as die Volksraad van die Republiek van
   Suid-Afrika.

   Die naam is afgelei van die oostelike voorstad van Johannesburg,
   Bezuidenhoutsvallei, 'n middelklasbuurt wat begrens word deur ander ou
   voorstede soos Kensington, Belgravia en Jeppestown.

   Bezuidenhout was een van die oorspronklike 36 kiesafdelings wat aan die
   destydse Transvaal toegeken is met Uniewording. In 1917, 13 jaar voor
   vroue die stemreg gekry het, was hier 3 421 geregistreerde blanke,
   manlike kiesers. Teen 1920 het die derde AFbakeningskommissie die
   kiesfadeling Jeppes in dieselfde omgewing as Bezuidenhout geskep met
   3 191 kiesers. Bezuidenhout se getal kiesers was in daardie jaar 3 188.

   In 1937, toe die Transvaal vir Kaapland verbygesteek gesteek
   betreffende sy getal setels (60 teenoor 59), het Bezuidenhout 7 922
   kiesers van albei geslagte gehad en twee jaar later 9 307. Teen daardie
   tyd is Kensington ook reeds in die omgewing geskep. Hillbrow sou in
   1943 as setel verskyn.

   Bezuidenhout was vir die grootste deel van die kiesafdeling se bestaan
   'n veilig setel van die Verenigde Party, en is in die verkiesing van
   1977, toe die V.P. opgehou bestaan het, deur die P.F.P. gewen en in
   1987 deur die Nasionale Party, net om weer in die laaste wit verkiesing
   deur die Demokratiese Party teruggeneem te word.

   In 1938 se Volksraadverkiesing, byvoorbeeld, het die V.P. se kandidaat
   3 867 stemme gekry teenoor die kandidaat van die Dominiumparty se 1 134
   en die Arbeidersparty-kandidaat se 668. In 1943 se Volksraadsverkiesing
   het ene H.A. Tothill die party vir die V.P. met 5 925 stemme teenoor
   die N.P. se 837 stemme verower met 'n reuse-meerderheid van 5 088.

   Van 1961 tot 1980 was die kiesafdeling se verteenwoordiger in die
   Volksraad van die Republiek van Suid-Afrika die kleurryke Japie Basson,
   wat in 'n stadium in Kitchenerstraat binne die kiesafdelingsgrense
   gewoon het.

[wysig] Bronne

     * Peel Pearce, E., OffisiÃ«le Jaarboek van die Unie en van
       Basoetoland, Betsjoeanaland-protektoraat en Swaziland No. 22 -
       1941, Kantoor van Sensus en Statistiek, Pretoria, 1941.
     * Haywood, J.J. (L.V.) (red.), Die Afikaner-Gids 1944, Die
       Afrikaner-Gids (Edms.) Beperk, Bloemfontein, 1944.
     * Holloway, J.E., Official Year Book of the Union and of Basutoland,
       Bechuanaland Protectorate and Swaziland No. 7 - 1924, Union Office
       of Census and Statistics, Pretoria, 1925.

   Kategorie: Politiek

