Binomiale naam


   In biologie is binomiale name die formele metode waarvolgens spesies se
   name gegee word. Soos die woord "binomiaal" suggereer, word die
   wetenskaplike naam van 'n spesie gevorm deur die kombinasie van twee
   terme: die genus naam en die spesie beskrywer. Alhoewel die fynere
   detail kan verskil, is daar seker aspekte wat universeel aangeneem
   word:
     * Wetenskaplike name word gewoonlik kursief gedruk, soos Homo
       sapiens. As dit met die hand geskryf word behoort dit onderstreep
       te word.
     * Die eerste term (genusnaam / geslagnaam / generiese naam) word
       altyd met 'n hoofletter geskryf, terwyl die beskrywer nie met 'n
       hoofletter geskryf word nie al is dit afkomstig van 'n eienaam.
       Byvoorbeeld, Canis lupus of Anthus hodgsoni. (Maar let daarop dat
       dit 'n mderne gebruik is: Linnaeus het altyd die spesifieke
       beskrywer met 'n hoofletter geskryf, en tot die vroe 20ste eeu was
       dit algemene gebruik om die spesifieke beskrywer met 'n hoofletter
       te skryf as dit van 'n eienaam afkomstig was.)
     * Wanneer dit saammet 'n gewone naam gebruik word, word die
       wetenskaplike naam gewoonlik agterna in hakkies geskryf,
       byvoorbeeld, "die Huismossie (Passer domesticus) is bedreig."
     * Die wetenskaplike naam behoort in die algemeen voluit geskryf word
       wanneer dit vir die eerste keer gebruik word of as verskeie spesies
       van die selfde genus in 'n referaat of verslaggelys of bespreek
       word . Dit kan afgekort word deur slegs die aanvanklike letter (en
       'n punt) vir die genus te gebruik; byvoorbeeld Canis lupus word C.
       lupus. In uitsonderlike gevalle het die afkorting tot meer algemene
       gebruik versprei — byvoorbeeld die bakterie Escherichia coli word
       gereeld slegs E. coli genoem, en Tyrannosaurus rex is moontlik meer
       bekend as T. rex.
     * Die afkorting "sp." (of "spec.") word gebruik wanneer die werklike
       spefieke naam nie bekend is nie: byvoorbeeld Canis sp. dui "'n
       spesie van die genus Canis" aan. Die afkorting "spp." (meervoud)
       dui "verskeie onbekende spesies" aan.
     * Die afkorting "cf." word gebruik wanneer die indentifikasie nie
       bevestig is nie: byvoorbeeld Corvus cf. splendens dui aan dat daar
       twyfel oor die spesie bestaan.

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Wetenskaplike klassifikasie

