Biosfeer


   Die biosfeer bestaan uit mense, diere en plante.

   Mense het baie natuurlike vyande, waarvan mikroskopiese organismes wat
   mense siek maak en hul lewens eis, van die gevaarlikste is. Mikrobes
   soos bakterië en virusse wat ons siek maak, kan gewoonlik deur medisyne
   genees en voorkom word. Soms, soos in die geval van MIV/vigs, is daar
   egter nie 'n geneesmiddel nie.

   Epidemies en pandemies het in die verlede miljoene mense se lewens
   geëis en miljoene rande se skade veroorsaak, en dit gebeur selfs vandag
   nog.

   Tussen 1348 en 1350 het die Swart Dood naastenby 25% van die Europese
   bevolking uitgewis. In 1665 het die Groot Plaag van Londen duisende
   mense laat sterf.

   Vandag is die plae van die verlede nie meer so 'n groot gevaar nie, as
   gevolg van inenting en beter mediese dienste. Soms kan so 'n plaag
   opnuut in sekere streke uitbreek, veral in die ontwikkelende lande. So
   byvoorbeeld het daar in Mei 1974 'n pokke-epidemie in ontwikkelende
   gebiede uitgebreek. 55 127 gevalle is aangeteken, maar 'n intensiewe
   inentingspoging van die Wêreld-Gesondheidsorganisasie het dit weer baie
   vinnig onder beheer gebring.

   Melaatsheid is 'n siekte wat uit die Bybelse tyd algemeen voorgekom
   het. Dit is 'n siekte wat geassosieer word met swak gesondheid as
   gevolg van ondervoeding. Vandag kom hierdie siekte nog in ontwikkelende
   lande voor, en die mense wat dit opdoen word nie meer uit die
   gemeenskap verban nie.

[wysig] Soorte Siektes

   Daar bestaan honderde siektes op aarde. Net sekere soorte siektes is
   oordraagbaar. Daar is ses siektes wat 90% van alle sterftes aan
   oordraagbare siektes veroorsaak. Hulle is:
     * Griep
     * MIV/vigs
     * Cholera
     * Tuberkulose
     * Malaria
     * Masels

   Dit is ook hoofsaaklik hierdie siektes wat epidemies en pandemies
   veroorsaak en 'n wêreldwye poging verg om effektief beveg te word.
   Kategorie: Natuur

