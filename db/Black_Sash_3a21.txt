Black Sash


   Die Black Sash (in Afrikaans soms genoem die Swart Serp) is 'n
   organisasie van blanke vroue wat in 1955 begin het as die Women's
   Defence of the Constitution League, wat saam met onnder meer die
   Verenigde Party en Torch Commando die regerende Nasionale Party se
   pogings om die kleurlingkiesers van die algemene kieserslys te
   verwyder, teengestaan het.

   Toe die wetgewing wel deur die Parlement aanvaar is, het die Black Sash
   sy aandag op ander onregverdige apartheidswette gerig. Landswye
   protesaksies en optogte is van stapel laat loop waartydens wit vroue
   swart lyfbande gedra het as 'n teken van roubeklaag oor die verlies van
   menseregte. Hoewel die soort protes voortgeduur het, is die Black Sash
   se belangrikste werk vanaf die dekade na 1960 gedoen deur sy
   advieskantore, wat slagoffers van die paswette en ander
   apartheidswetgewing gehelp het.

[wysig] Bronne

     * Saunders, Christopher C. (raadgewende red.), An Illustrated
       Dictionary of South African History, Ibis Books and Editorial
       Services cc, Sandton, 1994.

   Kategorieë: Suid-Afrikaanse geskiedenis • Apartheid

