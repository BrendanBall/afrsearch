Bladveer


   'n Bladveer is 'n eenvoudige tipe veer en word algemeen ingespan in die
   veringstelsel van motorvoertuie. Dit is ook een van die oudste vorms
   van vere en is reeds in die middel-eeue ingespan.

   Daar word somtyds na die tipe veer as 'n semi-elliptiese veer of waveer
   verwys. Dit neem die vorm aan van 'n slanke boogvormige staaf met 'n
   reghoekige deursnee wat uit veerstaal vervaardig word. Die as word aan
   die middelpunt van die boog ondersteun, terwyl aan daar gate is aan
   elke punt waar die veer met boute aan die onderstel vasgeheg word. Vir
   swaarvoertuie kan die bladveer bestaan uit verskeie blaaie wat in lae
   opmekaar gestapel word.

   Bladvere was tot en met die 1970s nog algemeen in gebruik in
   motorvoertuie, toe die verskuiwing na voorwielaandrywing en meer
   gesofistikeerde veringstelsel-ontwerpe deur motorvervaardigers.
   Bladvere word egter nog steeds gebruik in kommersiële swaarvoertuie
   soos bakkies en vragmotors en treintrokke.

   'n Meer moderne tipe vorm is die paraboliese bladveer. Hierdie ontwerp
   word gekenmerk deur minder blaaie waarvan die dikte volgens 'n
   paraboliese kromme variëer vanaf die middel tot by die punte. Met
   hierdie ontwerp is wrywing tussen die blaaie ongewens en daarom is dit
   belangrik dat die enigste kontak tussen die blaaie by die punte en in
   die middel waar die as ondersteun ward plaasvind. Skeiplate ward
   gebruik om kontak op enige ander punt tussen die vere te vermy. Buiten
   die gewigsbesparing is die hoof voordeel van paraboliese vere hul
   groter soepelheid, wat 'n verbeterde rit ervaring byna soortgelyk aan
   die van spiraalvere meebring. Die dravermoë van die ontwerp is egter
   laer as die van die konvensionele bladveer.
   Kategorieë: Meganiese toestelle • Voertuigtegnologie

