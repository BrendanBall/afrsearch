Blitsskare


   'n Blitsskare (ook kitsskade) (Engels: flash mob) beskryf 'n groep
   mense wat volgens instruksies op 'n gegewe tyd in 'n publieke ruimte
   bymekaarkom, iets ongewoon doen vir 'n kort tydsbestek en dan weer
   vinning uitmekaargaan. Hulle word gewoonlik georganiseer met die hulp
   van die Internet of ander digitale kommunikasie instrumente (soos
   selfone) of netwerke. Die mense wat aan sodanige aksie deelneem is
   gewoonlik nie persoonlik aan mekaar bekend nie.

   Die term word ook toegepas op sogenaamde verspreideskades (Engels:
   distributed mobs) wat soortgelyke middele gebruik om gelyktydige aksies
   in verskillende plekke te koordineer. 'n Voorbeeld van sodanige aksie
   was die grootskaalse gebruik van selfone tydens die 2005 siviele onrus
   in Frankryk ten einde wydverspreide sosiale onrus te koordineer.

   Inhoud

        * 1 Ontstaan
        * 2 Vroeëre verwysings na die term
        * 3 Gebruik en effek
        * 4 Voorkoms in Suid-Afrika

[wysig] Ontstaan

   Die eerste blitsskare is in Manhattan gedurende Mei 2003, deur Bill
   Wasik, senior redakteur van Harper's Magazine georganiseer. Die bestaan
   van blitsskares was onbekend todat Wasik 'n artikel oor die ontstaan
   daarvan in die Maart 2006 uitgawe van Harper gepubliseer het. Die
   eerste poging was egter onsuksesvol nadat die winkel wat geteiken sou
   word, vooraf ingelig is. Die eerste suksesvolle blitsskare kom byeen op
   17 Junie 2003 by Macy afdelingswinkel in New York Stad. Wasik vermy die
   probleem van die eerste poging deur die deelnemers na voorlopige
   bymekaarkomplekke in vier Manhattan kroeë te laat gaan—waar die
   deelnemers finale instruksies ontvang het oor die plek en uiteindelike
   aksie.

   Meer as een honderd mense het bymekaargekom op die negende vloer in die
   vloerbedekkingsafdeling van Macy afdelingswinkel. Hulle het saamgedrom
   om ‘n spesifieke duur mat. Enige persoon wat genader was deur 'n
   verkoopsassistent was aangesê om te beweer dat hul woonagtig is in 'n
   pakhuis buite New York Stad en op soek was vir 'n "liefdesmat" ( "Love
   Rug") en dat hulle al hul aankoopbesluite gesamentlik neem. Die groep
   het vir tien minute hul beplande aankoop met verkoopspersoneel en
   mekaar bespreek en toe die winkel verlaat. Ander soortgelyke blitsskare
   byeenkomste het kort hierna gevolg, insluitende ongeveer 200 persone
   wat in die ingangsportaal en mezzanine van die Hyatt hotel
   gesinchroniseerde applous gelewer vir omtrent vyftien sekondes. Nog 'n
   blitsskare het 'n skoen boutique in SoHo binnegegaan en het voorgegee
   dat hulle toeriste op 'n bustoer deur New York is.

   In sy artikel het Wasik beweer dat hy blitsbende gekep het as 'n
   sosiale eksperiment ontwerp om die spot te dryf met modevraate (Engels:
   hipsters), en aandag te vestig op die kulturele atmosfeer van
   konformiteit en die begeerte om deel te wees van die "volgende groot
   ding". In die artikel gee Wasik krediet aan die webjoernaalskrywer Sean
   Savage van Cheesebikini.com vir die skep van die term "flash mob" ten
   einde die tipe verskynsel te beskryf.

   Savage beweer dat hy geinspireer was om die term te skep deur die reeds
   bestaande term ‘smart mob’. Howard Rheingold het die term bekend gemaak
   in sy boek Smart Mobs: The Next Social Revolution (2002). Rheingold
   argumenteer dat mobielekommunikasie tegnologie en tydsgenoot tot
   tydsgenoot (‘peer-to-peer’) kommunikasie gebruike wat dienste soos
   Napster gewild maak, skep nuwe geleenthede vir mense om vinnig netwerke
   vir kollektieweaksie te skep. Die skare wat hierna vergader word na
   verwys as 'n blitsskare wat vergader vir sosiale of politieke
   doelwitte.

[wysig] Vroeëre verwysings na die term

   Die term "flash mob" word in die agtienhonderds gebruik in Tasmanië om
   'n subkultuur bestaande uit vrouegevangenisse te beskryf agv die
   sogenaamde "flash language" wat deur die vroue gepraat word. Die 1800
   se Australianse term "flash mob" verwys dus na 'n segment van die
   gemeenskap en nie na 'n gebeurlikheid nie en het dus geen ooreenkoms
   met die moderne konsep blitsskare nie.

   'n Vaagweg soortgeyke konsep is egter al in 1973 in 'n wetenskapfiksie
   boek Flash Crowd deur Larry Niven beskryf. In die boek word beskryf hoe
   na die uitvinding van teleportasie, 'n argument in 'n inkopiesentrum,
   wat deur 'n nuusspan gedek word in 'n onlussituasie ontaard. Die
   uitsaai van die argument trek aandag van die publiek wat die algemeen
   beskikbare teleportasie tegnologie gebruik en in groot getalle na die
   sentrum gaan en die onrus situasie vererger. In die 1998 roman
   Distraction deur Bruce Sterling word ook onrus deur 'n blitsskare in
   die openingsbladsye beskryf. Die term word egter nie in die boek
   gebruik nie en die blitsskare veroorsaakte onrus is slegs 'n
   randelement in die storie.

[wysig] Gebruik en effek

   Blitsskares is begin as 'n sosiale eksperiment met geen spesifieke
   diepliggende doelwitte nie. Die konsep het egter reeds ontwikkel in
   gevalle waar politieke en sosiale agendas bevorder word. Byvoorbeeld
   het 'n groep gay en lesbiese mense in Detroit 'n restaurant geteiken
   met sodanige aksies na berigte oor homofobise voorval daar. Die vermoë
   om 'n blitsskare te skep noodsaak die gebruik van effektiewe
   kommunikasie wat gebied word deur selfone, webwerwe en e-pos. In
   Desember 2004, in Boekarest, Roemenië, het ongeveer 70 mense voor
   Televiziunea Română vergader, hul monde toegeplak en op een plek begin
   draf. Met die aksie het hul aandag gevestig op 'n Romeense sêding "Hou
   jou mond en laat die enkels beweeg" wat beteken "doen soos wat vir jou
   gesê is en moet nie daarop kommentaar lewer nie." Die protes was gemik
   teen sensorskap van joernaliste verbonde aan die televisiestasie.
   Hierdie blitsskare het aanleiding gegee tot aksies wat tot veranderinge
   in die Raad van die Televisiestasie aanleiding gegee het.

   Hoewel dit die amptelike ontstaan van blitsskares in 2003 voorafgaan
   het, het in 2000 'n protesaksie wat soortgelyk is tot die blitsskare
   fenomeen, 'n groot rol gespeel in die beeïndiging van die Joseph
   Estrada se presidentskap in die Filippyne. Ongeveer 'n miljoen mense
   het op 'n hoofweg in Manila byeengekom om te eis dat Estrada bedank.
   Die massa is grootliks deur middel van SMS selfoon boodskappe
   gemobiliseer om in Manila byeen te kom.

   Blitsskare byeenkomste kom ammusant en surialisties voor maar kan ook
   mense skok wat nie besef wat aangaan nie. Blitsskares het bepaald
   potensiaal om as politieke instrument gebruik te word. Voorts het dit
   ook ekonomiese toepassings veral deur blitsskares te gebruik om 'n
   produk te adverteer. In Indië in November 2003, 'n maand na die land se
   eerste gerapporteerde blitsskare het 'n paar dosyn mense buite 'n
   inkopiesentrum in Mumbai die naam van 'n telivisieprogram begin skreeu.
   " Ons het blitsskares georganiseer, het mense in plaaslike treine gekry
   om pienk sambreele dra en die program te bespreek ... Dit het mense
   nuuskierig gemaak en hul aangespoor om na ons kanaal te kyk," het die
   Sony uitvoerende amptenaar gesê wat die aksies gereël het.

[wysig] Voorkoms in Suid-Afrika

   Die eerste gerapporteerde blitsskare in Suid-Afrika het op 16 Junie
   2007 in die Menlyn-winkelsentrum in Pretoria byeengekom. Nagenoeg 'n
   honderd mense het vyf minute lank 'n Meksikaanse golf uitgevoer en
   daarna uitmekaargegaan.
   Kategorie: Kultuur

