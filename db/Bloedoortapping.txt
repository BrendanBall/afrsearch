Bloedoortapping


   'n Bloedoortapping is die proses waar bloed of bloedprodukte van een
   persoon oorgedra word na 'n ander persoon se vaskulÃªre stelsel
   (bloedvatstelsel). Bloedoortappings word gedoen om mediese toestande te
   behandel, bv. na 'n massiewe verlies a.g.v. trauma, chirurgie, skok of
   waar die meganisme wat rooibloedselle produseer foutief is.

[wysig] Voorsorg

   Daar word goeie voorsorg getref om te verseker dat die ontvanger se
   immuunstelsel nie die skenkerbloed sal aanval nie. Daar word ook
   voorsorg getref dat witbloedselle wat 'n aanval teen die skenker se
   bloed kan loods, nie oorgetap word nie. Ten spyte daarvan onderdruk
   bloedoortappings wel die immuunstelsel wat die risiko van komplikasies
   na chirurgie kan verhoog.

   Daar is twee klassifikasies vir menslike bloed, nl. A, B, AB, en O
   asook Rhesus (positief of negatief). Daar is ook ander rooisel-antigene
   wat bekend is om verenigbaarheid in 'n sekere mate te bepaal. Hierdie
   tipe antigene word meer belangrik in mense wat herhaaldelik
   bloedoortappings moet ondergaan, want hul liggame ontwikkel toenemende
   weerstand teen bloed van ander mense.

   Daar bestaan 'n aantal siektes (byvoorbeeld VIGS, sifilis, hepatitis B,
   hepatitis C en andere) wat van skenker na ontvanger oorgedra kan word.
   Dit het daartoe gelei dat daar streng oortapping-standaarde bestaan in
   ontwikkelde lande, byvoorbeeld sifting vir VIGS.

[wysig] Bronne

     * Ontsluit uit en.wikipedia.org/wiki/Blood_transfusions

   Kategorie: Geneeskunde

