Bloedplasma


   Bloedplasma is 'n gelerige, effens alkaliese vloeistof wat ongeveer 50%
   van bloed per massa uitmaak. Dit bestaan uit ongeveer 50% water en 10%
   opgeloste stowwe, naamlik proteïene, anorganiese soute, organiese
   bestanddele, gasse en sekresies. Plasma vervoer die liggame wat daarin
   dryf na die verskillende dele van die liggaam, dit vervoer die
   geabsorbeerde voedingstowwe van die spysverteringskanaal af na die
   weefsels, en dit vervoer ook ekstresiestowwe van die selle af na die
   uitskeidingsorgane, byvoorbeeld ureum na die niere, koolstofdioksied na
   die longe, en so voorts. Verder vervoer die bloedplasma die hormone van
   die buislose kliere af na daardie dele van die liggaam waar dit
   noodsaaklik is en versprei dit warmte deur die liggaam.

   Inhoud

        * 1 Proteïene
        * 2 Anorganiese soute
        * 3 Organiese bestanddele
        * 4 Gasse
        * 5 Sekresies
        * 6 Bronne

[wysig] Proteïene

   Die vernaamste proteïene is albumien, globulien en fibrinogeen. Hierdie
   plasmaproteïene word hoofsaaklik in die lewer gevorm en verrig
   verskillende funksies. Fibrinogeen speel byvoorbeeld 'n belangrike rol
   in bloedstolling.

[wysig] Anorganiese soute

   Anorganiese soute kom voor as ione of molekule en maak ongeveer 0,9%
   van die plasmavolume uit. Die vernaamste van hierdie soute is
   natriumchloried (tafelsout), natriumkarbonaat en soute van kalsium,
   kalium en fosfor.

[wysig] Organiese bestanddele

   Die organiese bestanddele sluit sowel nuttige as skadelike bestanddele
   in, byvoorbeeld ureum, uriensuur, glukose, aminosure en cholesterol.

[wysig] Gasse

   Dit is voornamelik die gasse wat verband hou met asemhaling, naamlik
   suurstof en koolstofdioksied. Stikstof tree nie die bloedstroom toe
   nie.

[wysig] Sekresies

   Die vernaamste sekresies is ensieme en hormone.

[wysig] Bronne

     * Senior Biologie, Du Toit, Van Rensburg, Du Toit, Botha, Van der
       Merwe, Volschenk, Van der Westhuyzen, De Kock, Niebuhr. Nasionale
       Opvoedkundige Uitgewery Beperk, 1989.

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Anatomie

