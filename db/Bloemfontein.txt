Bloemfontein


   Bloemfontein is die hoofstad van die Suid-Afrikaanse provinsie Vrystaat
   en die sesde grootste stad van Suid-Afrika, met 'n oppervlakte van
   465,5 vierkante kilometer en meer as 500 000 inwoners. Dit is sedert
   die jaar 1910 ook sy regterlike hoofstad.

   Bloemfontein lê in hart van die Vrystaat se sentrale plato en is een
   van die min stede met 'n wildtuin in sy sentrum. Die naam van die stad
   verwys al na 'n fontein met blomme - oorspronklik 'n waterplek van die
   Boesmans. Bloemfontein staan nog steeds vir sy blommeprag bekend en dra
   die trotse bynaam "Rosestad".

   Vandag is Bloemfontein 'n moderne stad met wolkekrabbers,
   winkelsentrums en restourante, met die Sand du Plessis-teater as een
   van sy kenmerkendste argitektoniese besienswaardighede. Tegelykertyd
   het Bloemfontein sy kulturele erfenis bewaar, en die stad spog met
   pragtiese historiese geboue soos die Raadsaal, een van die mooiste in
   Suid-Afrika.

   Inhoud

        * 1 Etimologie en bynaam
        * 2 Geskiedenis
        * 3 Kultuur
        * 4 Infrastruktuur
        * 5 Geografie
        * 6 Demografie
        * 7 Ekonomiese basis
        * 8 Bekende boorlinge van Bloemfontein
        * 9 Eksterne skakels

[wysig] Etimologie en bynaam

   Die Afrikaanse naam beteken "blommefontein" en die Sotho naam,
   Mangaung, beteken "die plek waar die jagluiperds (Cheetah) dwaal". Daar
   word dikwels na die stad verwys as die "Stad van Rose", afkomstig van
   die verskeidenheid rose wat goed aard in die klimaat en jaarliks vanaf
   lente tot diep in die herfs 'n blommeprag oplewer.

[wysig] Geskiedenis

   Die parlement van die Oranje-Vrystaat (1893) en 'n standbeeld van
   Generaal Christiaan de Wet
   Die parlement van die Oranje-Vrystaat (1893) en 'n standbeeld van
   Generaal Christiaan de Wet

   As 'n nalatenskap van die Groot Trek is die Bloemfonteingebied reeds as
   plaas bewoon deur die Voortrekker, ene J.N. Brits. Die dorp is in 1850
   die eerste keer as 'n woongebied verklaar, vier jaar voor die stigting
   van die Oranje-Vrystaat. In 1899 is die Bloemfontein Konferensie gehou,
   wat (sonder sukses) gepoog het om die uitbreek van die
   Anglo-Boere-oorlog te vermy. Die behoefte aan 'n perdesiekte-vrye
   gebied gedurende die Anglo-Boere-oorlog het meegebring dat ene Majoor
   H.D. Warden hier gevestig het. Op 13 Maart 1900 het Britse magte die
   stad oorgeneem.

[wysig] Kultuur

   Kultureel is die stad toonaangewend. Skeppende werk op die gebied van
   uitvoerende kuns, beeldende kuns, letterkunde en skilderkuns word
   gedoen. Die stad huisves elke jaar die nasionale Kunswedstryd.

   Teaters: Sand du Plessis; Sterrewag; Wynand Mouton; Stadskouburg. Die
   Sand du Plessis teater is een van die grootste en beste in die
   Suidelike Halfrond met 'n kapasiteit van ongeveer 1000. Die teater
   huisves ook die Vrystaatse Simfonie Orkes(FSSO).

   Museums: Nasionale Museum; Oorlogsmuseum; Freshford; Nasionale
   Afrikaanse Letterkundige Museum en Navorsingsentrum (NALN);
   Oliewenhuis.

[wysig] Infrastruktuur

   'n Treinspoor is in 1890 gebou om Bloemfontein en Kaapstad te verbind.
   Trajekte netwerk tans met alle industriële gebiede en
   toeriste-bestemmings. Die Bloemfontein kommersiële lughawe skakel met
   alle plaaslike lughawens en ook die Lesotho-buurland. Tempe-lughawe
   verleen landingsgeriewe aan kleiner siviele lugruimgebruikers. As
   sentrale bestemming, vertak die Nasionale padnetwerk na al die
   vernaamste industriële stede en toeriste-bestemmigs -- kusgebiede:
   Kaapstad, Port Elizabeth, Oos-Londen en Durban; en binnelands,
   Johannesburg en Kimberley. Die provinsiale padnetwerk sprei ook na
   ander sentra in die land.

[wysig] Geografie

   Die stad is geleë by 29 grade suidelengtegraad en 26 grade
   oostebreedtegraad en is 1 395 meter bo seespieël.

[wysig] Demografie

   Statistiek van die munisipaliteit in 2003 dui op 'n bevolking van
   ongeveer 500 000 inwoners. Die groter Mangaung munisipale gebied
   huisves meer as 1 000 000 inwoners.

[wysig] Ekonomiese basis

   Onderwys (Universiteit van die Vrystaat en Sentrale Universiteit vir
   Tegnologie), ligte nywerheid, spoorweg-aanleg (sedert laat 1990's in
   mindere mate), Provinsiale administrasie en groter Mangaung
   munisipaliteit. Die stad geniet bestendige groei, te danke aan
   volgehoue verbreding van die plaaslike ekonomie. 'n Sosiale en
   maatskaplike onderbou word gehandhaaf en die aantrekkingskrag van 'n
   landelike karakter van die sesde grootste stad in Suid-Afrika maak dit
   die ideale vestigingsgebied vir sy inwoners.

[wysig] Bekende boorlinge van Bloemfontein

     * Die skrywer J.R.R. Tolkien is op 3 Januarie 1892 in Bloemfontein
       gebore.
     * Hansie Cronje - voormalige krieketaptein vir Suid-Afrika
     * Zola Budd - wêreldbekende atleet
     * Alan Donald
     * Kepler Wessels
     * Al Debbo
     * Steve Hofmeyer
     * Lukas Maree

[wysig] Eksterne skakels

     * http://www.mangaung.co.za - munisipale webwerf

   Kategorieë: Bloemfontein • Vrystaat • Stede in Suid-Afrika

