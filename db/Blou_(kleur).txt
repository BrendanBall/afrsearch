Blou (kleur)


   #0000ff

   Blou, van die Ou Hoogduits "blao" (skitter), is een van die drie
   primêre bytellende kleure; blou lig het die kortste golflengte van die
   drie primêre kleure: nagenoeg 470 nm.

   Die skoon lug op 'n sonnige dag is bloukleurig as gevolg van
   Rayleigh-verstrooiing van die lig vanaf die Son. Groot hoeveelhede
   water (H[2]O) lyk ook blou omdat rooi lig (van rondom 750 nm)
   geabsorbeer word as gevolg van die O-H strekkende vibrasie. Interessant
   genoeg is swaar water (D[2]O) kleurloos, omdat die absorbsieband lê by
   'n langer golflengte (ongeveer 950 nm).

   Blou in die RGB kleurspasie het koordinate <0, 0, 255>, en is die
   komplement van geel.

   In die algemeen verwys "blou" na enige kleur vanaf blou tot siaan. Baie
   tale het nie aparte woorde vir blou en groen nie; sien Groen vir 'n
   bespreking.

   Inhoud

        * 1 Gebruik, simboliek, volkstaal-uitdrukkings
        * 2 Kleurkoördinate
        * 3 Gebruik in verfwerke
        * 4 Sien ook

[wysig] Gebruik, simboliek, volkstaal-uitdrukkings

     * 'n "Blou grap" of "blou komedie" is snaaksigheid wat verwysings na
       taboe-onderwerpe bevat, soos seksuele of toilethumor.
     * "Blou" kan ook verwys na melankolie of ongelukkigheid in die
       volksmond. Sien ook Bluesmusiek. "Blou lug", aan die ander kant,
       verwys na sonnige weer en bedoel gelukkigheid.
     * Beroepe:
          + "Blou" verwys baie keer na die polisiemag, soos die "Manne in
            Blou"; dit is ook die kleur van baie polisie-uniforms. Die
            Polisie in die China het die kleur van hul uniforms van groen
            na blou verander in die laat 1990s, deels om hul burgerlike
            rol te beklemtoon.
          + Blou word ook met baie lugmagte en vlote verbind, weens die
            kleur van hul formele uniforms, spesifiek vlootblou vir die
            vloot. Die Blue Angels is 'n akrobatiese vlugeskader van die
            V.S. Vloot.
          + Blou wys ook op die werkersklas, afgelei van die tradisionele
            kleur van fabrieks- of winkeluniforms. Blouboordjie-werkers is
            industriële werkers, teenoor witboordjie-kantoorwerkers.
     * In teenstelling met "blouboordjie" word die frase "van blou bloed"
       gebruik om iemand vanuit 'n aristokratiese agtergrond aan te dui.
       Dit spruit vanuit die feit dat wit vel wat nie deur die son gebruin
       is nie maklik die bloukleurige are laat deurskyn.
     * Blou word tradisioneel met seuns verbind, soos pienk met meisies
       gedoen word. "Babablou" is 'n pastelkleur wat met klere of
       linnegoed vir seuns verbind word.
     * Politiek:
          + Wêreldwyd is blou die kleur vir konserwatiewes (met 'n paar
            belangrike uitsonderings; sien Politieke party).
          + In die Verenigde State, vanaf die 2000 presidensiële
            verkiesings, beteken blou state, distrike of mense daardie
            persone wat die Demokratiese Party ondersteun, omdat blou die
            partykleur is.
          + In die Verenigde Koninkryk en Kanada word blou gebruik vir die
            onderskeie Konservatiewe Partye.
          + In Duitsland is blou en geel die kleure van die liberale Vrye
            Demokratiese Party.
          + In die Republiek van China op Taiwan is blou die kleur van die
            Kuomintang, en word as embleem gebruik deur partye wat Chinese
            hervereniging ondersteun.
          + Blou, soos wit, mag die owerheid voorstel, teenoor die
            revolusionêre rooi of swart.
     * 'n "Blou boek" is 'n almanak of soortgelyke verwysingswerk.
       Byvoorbeeld, die Oregon Blue Book is die amptelike gids en
       feitebank van die staat van Oregon. Die Harvard Bluebook skryf 'n
       styl van wetlike aanhaling voor. Die Kelley Blue Book is 'n bekende
       gids vir gebruike motorpryse.
     * "Blou wette" is 'n volksmondterm vir wette wat kwessies oor
       moraliteit beheer, soos alkohol, dobbel of seksueel-eksplisiete
       materiale.
     * Die Blou Lint is 'n prys wat seders die 1860s aan skepe toegeken
       word wat die vinnigste trans-Atlantiese oorkruising kon maak. 'n
       Blou lint word ook gebruik om iets van hoë kwaliteit te beskryf, en
       is oorspronklik van die eerste pryse wat toegeken was in sekere
       atletiese of ander mededingende kompetisies.
     * Donkerblou word met die Universiteit van Oxford verbind, en ligblou
       met die Universiteit van Cambridge. Die Sportkleure van hierdie
       universiteite word "blues" genoem.
     * Blou word ook verbind met beserings, omdat dit die kleur van 'n
       kneusplek is.
     * In mediese diagramme word blou gebruik om are mee voor te stel wat
       suurstofarme bloed terug na die hart vervoed; in werklikheid is
       sulke bloed eintlik 'n rooierige violet van kleur.
     * Gebruikers van Microsoft Windows gebruik die term om 'n rekenaar te
       beskryf wat 'n "blou doodskerm" teëgekom het.
     * Streke:
          + In Australië kan "blou" 'n geveg of argument beteken. Mans met
            rooi hare mag die bynaam "Bluey" gegee word.
          + Die Duitse woord vir blou word ook gebruik vir "dronk".
          + In Russies is die woord vir ligblou ook die omgangstaal vir
            "gay".
          + 'n "Bloufilm" is 'n omgangstaal-term vir 'n pornografiese
            film. Daar is ook "blou tydskrifte". Die term is mees algemeen
            in Brittanje, maar word ook in die Verenigde State en Israel
            gebruik.
          + Azzurro ('n ligblou) is die nasionale kleur van Italië.
     * Blou word gebruik om die Unie in die Amerikaanse Burgeroorlog voor
       te stel, teenoor die grys van die Bondstate van Amerika, beide
       gebaseer op die uniforms wat deur die twee weermagte respektiewelik
       gebruik is.
     * "Big Blue" is 'n bynaaam vir IBM. Deep Blue was hul skaakspelende
       rekenaar wat vir Garry Kasparov geklop het.
     * 'n Blou maan is die tweede volmaan in 'n kalendermaand, die derde
       volmaan in 'n seisoen wat vier het, of 'n maan wat blou voorkom
       weens sekere deeltjies in die atmosfeer. Al drie is só raar dat
       "een keer in 'n blou maan" beteken "feitlik nooit".
     * 'n Blou noot is die noot tussen die gewone notes van 'n toonleer.
       Blou note is die mees belangrikste note in die bluestoonleer.
     * 'n Blou hond het 'n pelskleur wat hoofsaaklik grys of silwer is.
       Byvoorbeeld, sien Kerry Blouterrier vir 'n soliede "blou" pels, of
       Australiese Skaaphond vir blou merle.
     * Bloubladsye is die telefoongids van regeringskantore, wat as óf 'n
       amptelike "blou boek" of 'n afdeling in 'n kommersiële gids kan
       voorkom. Dít teenoor die geelbladsye of witbladsye.
     * In The Hitchhiker's Guide to the Galaxy word daar 'n paar keer
       verwys na die Hooloovoo, "'n super-intelligente skakering van die
       kleur blou".

[wysig] Kleurkoördinate

     * Hex triplet: #0000FF
     * RGB: (0, 0, 255)
     * CMYK: (255, 255, 0, 0)
     * HSV: (240, 100, 100)

[wysig] Gebruik in verfwerke

   Tradisioneel is blou geag as 'n primêre kleur in verfwerk, met die
   sekondêre kleur oranje as sy komplement, maar hierdie is nie eens met
   moderne wetenskaplike kleurteorie nie. Omdat die proses van pigmente
   meng 'n aftrekkende kleurproses is, is die ware primêre kleure in verf-
   en drukwerk siaan, magenta en geel, met swart wat bygevoeg word om
   praktiese redes.

[wysig] Sien ook

     * Lys van kleure
     * Blues

                         Elektromagnetiese Spektrum

    Radiogolf | Mikrogolf | Infrarooi | Optiese spektrum | Ultraviolet |
                           X-straal | Gammastraal
     __________________________________________________________________

        Sigbaar: Rooi | Oranje | Geel | Groen | Siaan | Blou | Violet

   Kategorieë: Kleure • Optiese spektrum

