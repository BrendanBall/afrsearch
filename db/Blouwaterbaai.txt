Blouwaterbaai


   Agt van die nege tweedegeslag-Wichts
   Agt van die nege tweedegeslag-Wichts

   Blouwaterbaai is 'n buurt van Saldanha wat ontstaan het na die
   onderverdeling van die Wicht-familieplaas met dieselfde naam. Dit is
   sowat 2 km oos van die middedorp aan Saldanhabaai geleë en die tuiste
   van die Blue Bay Lodge, asook 'n gesogte buurt om in te woon. Baie
   strate in die buurt is na die Wicht-kinders vernoem, byvoorbeeld André,
   Jolene, Johan, Pieter en Brian Barry.

   Blouwaterbaai was voorheen die plaas "Pienaarspoort." Gedurende die
   1950's is dit gekoop deur Kmdr. Wicht wat op Saldanha in die vloot
   gestasioneer was. Pienaarspoort was bewoon deur die familie Jannie
   Kotze en sy vrou, Maria Werth, suster van die derde administrateur van
   Suidwes-Afrika, Albert Werth. Jannie Kotze en sy familie, Justine
   Antoncich, Sybil Albertyn, Freda Bracher, Johannes Kotze en Wilhelm
   Kotze, het getrek vanaf die plaas Oorlogsvlei in die vroee 1900's na
   Pienaarspoort. Voordat die Wicht familie Pienaarspoort gekoop het, en
   die naam verander het na Blouwaterbaai, het dit aan die vismaatskappy,
   Stefaan Bros. van Stompneusbaai behoort.
   Hierdie artikel is 'n saadjie. Voel vry om Wikipedia te help deur dit
   uit te brei.

[wysig] Eksterne skakels

     * Die familie Wicht se webwerf

   Kategorieë: Saadjies • Geografie van Suid-Afrika • Wes-Kaap • Weskus

