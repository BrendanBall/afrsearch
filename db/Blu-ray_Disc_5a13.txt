Blu-ray Disc


   Hierdie Blu-ray Disc van Panasonic het twee lae met 'n stoorkapasiteit
   van 50 GB
   Hierdie Blu-ray Disc van Panasonic het twee lae met 'n stoorkapasiteit
   van 50 GB

   Die Blu-ray Disc (afkorting: BD, letterlik "Bloustraalskyf") is saam
   met die High-Definition-DVD een van die twee nuwe standaarde vir
   hoë-resolusie-DVD-rolprente. Sy tegnologie en die spelers is gemik op
   die verbruikersmark, terwyl professionele gebruikers twee variante ter
   beskikking sal hê - die Professional Disc for Data (PDD), wat as
   stoormedium vir gewone gegewens sal dien, en die Professional Disc for
   Broadcast (PDB), wat as medium vir die uitsaaibedryf ontwikkel is.

   Die tegniese besonderhede van die Blue-ray Disc is op 19 Februarie 2002
   deur die nege stigterslede van die Blu-ray Group vasgelê; naas
   Matsushita, Pioneer, Philips, Sony, Thomson, LG Electronics, Hitachi,
   Sharp en Samsung het ook Dell, Hewlett-Packard, Apple en meer as 150
   ander ondernemings by die vereniging aangesluit. Die Blu-ray Forum dien
   as organisatoriese raamwerk van die groep.

[wysig] Blu-ray-spelers en -sagteware

   Een van die eerste Blu-ray-spelers, wat deur Panasonic in 2005 bekend
   gestel is
   Een van die eerste Blu-ray-spelers, wat deur Panasonic in 2005 bekend
   gestel is

   Die eerste Blu-ray-spelers en -skywe het in 2006 op die Europese markte
   verskyn. Met pryse van meer as 1 000 € vir spelers en 30 € vir
   rolprente bly die nuwe formaat aanvanklik 'n luukseproduk vir
   video-entoesiaste. Sagteware-pryse in Noord-Amerika het egter reeds in
   laat 2006 tot omtrent 20 VSA-$ gedaal. Panasonic is die enigste
   vervaardiger wat 'n kombinasie van Blu-ray en DVD-Oudio in een speler
   aanbied.
   Kategorie: DVD

