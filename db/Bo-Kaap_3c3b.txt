Bo-Kaap


   Bo-Kaap straattoneel
   Bo-Kaap straattoneel

   Die Bo-Kaap is 'n skilderagtige deel van Kaapstad in Suid-Afrika wat
   voorheen as die Maleierbuurt bekend gestaan het. Dit is aan die hange
   van Seinheuwel bo die middestad gelee en is die historiese sentrum van
   die Kaapse Maleierkultuur in Kaapstad. Die bevolking is ongeveer 6000
   waarvan ongeveer 90% moslem is.

[wysig] Geskiedenis

   Een van die tien Moskees in die Bo-Kaap
   Een van die tien Moskees in die Bo-Kaap
   Moskee                    Datum Adres
   Auwal Moskee              1794  Dorpstraat 34
   Palm Tree Moskee          1820  Longstraat 185
   Nurul Islam Moskee        1844  Buitengragchtstraat 134
   Jamia Moskee              1850  Onder-Chiappinistraat
   Moskee Shafee             1859  Bo- Chiapinnistraat
   Hanafee Moskee            1881  Hoek van. Long & Dorpstraat
   Masjied Boorhaanol Moskee 1884  Longmarketstraat
   Quawatul Islam Moskee     1892  Loopstraat
   Nurul Mohamadia Moskee    1899  Vosstraat
   Nurul Huda Moskee         1958  Leeuwenstraat
   Bo-Kaap huis
   Bo-Kaap huis

   Die inwoners van die Bo-Kaap is meestal afstammelinge van slawe wat
   deur die Nederlanders en Britte in die 16de- en 17de eeue ingevoer is.
   Hulle was afkomstig van ander dele van Afrika, Indoenesië, Java en
   elders in Asië. Hoewel hulle as Kaapse Maleiers bekend gestaan het is
   die term nie streng gesproke korrek nie aangesien slegs 'n klein
   persentasie uit Maleisië afkomstig was. Die voormalige slawe het hulle
   na die afskaffing van slawerny in die Bo-Kaap gevestig. Die Bo-Kaap het
   10 moskees waarvan Auwal Moskee volgens oorlewering die eerste, en ook
   die oudste moskee in Suid-Afrika is. Imam Abdullah Kadi Abdus Salaam,
   ook bekend as Tuan Guru, was die eerste imam by die moskee. Die Auwal
   moskee is in 1798 tydens die eerste Britse besetting van die Kaap
   gevestig en was die hoog godsdienstige instelling tussen 1804 en 1850.
   Die Auwal moskee was 'n Shafi`i moskee en is volgens die doktrines van
   Moslems van Indonesiese oorspong bedryf. Dit het meegebring dat meer as
   90% van die Moslems in die Bo-Kaap tot vandag toe Shafi`i volgelinge
   is. Die moskee was ook van die begin af 'n simbool van die stryd wat
   die Kaapse moslems gevoer het vir erkenning van hulle geloof en vryheid
   van aanbidding.

   Daar is ook drie karamatte (moslem graftombes) en twee agter die
   Bo-Kaap op Seinheuwel. Die karamatte in die Bo-Kaap is geleë in die
   Tana Baru moslem begraafplaas wat in 1840 deur die Kaap imans aangekoop
   is. Tana Baru is in 1886 in terme van openbare gesondheidsregulasies
   gesluit. Die karamatte in die Bo-Kaap is ter ere van Tuan Nuruman, Tuan
   Sayeed Alawse en Tuan Guru opgerig en die teen Seinheuwel ter ere van
   Sheikh Mohammed Hassen Ghaibie Shah en Tuan Kaape-ti-low.

   Die Jamia Moskee is die eerste moskee waarvoor daar spesifiek grond
   verskaf is en staan daarom ook as Koningin Victoria Moskee bekend. Dit
   is die grootste moskee in die Bo-Kaap en die vyfde oudste in
   Suid-Afrika. Die minaret is in 1832 gebou en later in 1914 vergroot.

   De Waterkant was aanvanklik ook deel van die Bo-Kaap en is soos die res
   van die Bo-Kaap deur afstammelinge van die slawe bewoon. In 1966 is
   bepaal dat kleurlinge en swart mense in terme van die Groepsgebiede Wet
   uit De Waterkant na die Kaapse vlakte geskuif moes word. Inwoners van
   Loaderstraat was die tweede groep om geskuif te word wat mee gebring
   het dat die enigste bruin mense in die Bo-Kaap, die was wat bo
   Strandstraat gewoon het. Met die toepassing van die groepsgebiede wet
   het De Waterkant 'n wit buurt geword. Dit is ondertussen as 'n
   Nasionale Bewaringsgebied verklaar en word geleidelik gerestoureer
   volgns riglyne wat gemik is op die beskerming van die argitektuur wat
   in die 18de eeu deur die slawe gebruik is.

   No. 71 Walestraat is vandag die Bo-Kaap Museum. Die gebou is in 1763
   deur Jan de Waal gebou. Hy het ook 'n aantal huurhuisies in die Bo-Kaap
   gebou. Die huis is gerestoureer om 'n “Maleierhuis” uit die 19de eeu
   voor te stel. Die museum stel die kulturele bydraes wat deur die vroeë
   Moslemsetlaars, waarvan baie geskoolde kleremakers, skrynwerkers,
   skoenmakers en bouers was. Dit bevat 19de eeuse meubels wat 'n
   voortreflike Kaapse opklaptafel eetkamertafel, Kaap-Regency-styl stoele
   en 'n bruidskamer versier om by die bruid se rok te pas.

   Die museum kan onderskei word deur die huis se voorstoep met 'n bank op
   die een punt wat die polariserende aspek van die Kaapse moslem kultuur
   benadruk.

[wysig] Argitektuur

   Die Bo-Kaap se karakter het begin vorm aanneem tussen 1790 en 1840. Die
   huise word gemerk deur beide Nederlandse en Britse invloed. Die oudste
   huise word aangetref in die onderste deel van die Bo-Kaap tussen
   Dorpstraat en die strandgebied. Die huise is meestal skakelhuise maar
   daar is ook vrystaande huise. Dit is veral die fasades van die huise
   wat saam met die plat dakke, stoepe en helder kleure die voorstad se
   unieke karakter bepaal. Huise is meestal omtrent 6 meter wyd. Sommige
   huise het 'n L-vorm met 'n klein tuin aan die agterkant. Vensters en
   vensterrame is meestal uit hout, djati- of dennehout, in
   Kaapshollandse, Georgiaans of Victoriaanse styl.

[wysig] Eksterne skakels

     * Bo-Kaap Museum
     * http://www.bokaap.co.za/
     * http://www.dewaterkant.com/

   Kategorieë: Voorstede van Kaapstad • Museums in Suid-Afrika

