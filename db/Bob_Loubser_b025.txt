Bob Loubser


   Bob Loubser (Johannes Albertus Loubser) was 'n Suid-Afrikaanse
   rugbyspeler en politikus. Hy is gebore op 6 September 1884 op die plaas
   Oortmanspost, Durbanville en oorlede op 7 Desember 1962 in
   Stellenbosch. Hy is die elfde geslag afstammeling van Nikolaus
   Laubscher van Switserland wat hom 1676 in die Kaap en later ook in
   Stellenbosch gevestig het.

   Die bynaam “Bob” is afkomstig van ’n bynaam wat deur ’n Engelse
   goewernante aan hom gegee is vanweë sy voorkoms wat soos dié van Lord
   Roberts was en die bynaam “Bobs” gehad het.

   Inhoud

        * 1 Rugbyloopbaan
        * 2 Professionele lewe
        * 3 Persoonlik
        * 4 Bronnelys
        * 5 Eksterne skakels

[wysig] Rugbyloopbaan

   Loubser speel vir die SA Rugbyspan in 1903 (toe maar 19 jaar oud), 1906
   en 1910, meestal in die posisie van regtervleuel. Hy druk drie drieë in
   sewe internasionale kragmetings waarvan SA slegs een verloor. Hy druk
   ’n rekord-aantal van 22 drieë op die 1906-toer na die Britse eilande.
   In 2006 hou hy steeds die rekord vir die SA speler wat die meeste doele
   aanteken tydens ’n oorsese toer.

   Hy was die voorsitter van die Stellenbosse rugbyklub. Hy het hegte
   bande met “Oubaas Mark” Markotter en Danie Craven gehad. Tydens sy
   rugby-loopbaan was hy 1,73m lank en het 76,2kg geweeg.

[wysig] Professionele lewe

   Loubser was 'n prokureur in Laingsburg. Hy was 'n landmeter te
   Germiston en Stellenbosch, lid van die Volksraad (debuut-toespraak is
   ’n pleidooi vir ’n woordeboek in Afrikaans), lid van die Landbank, en
   stigterslid van die Burgerlike Beskermingsvereniging van Stellenbosch.
   Bob Loubser
   Bob Loubser

[wysig] Persoonlik

   Hy was woonagtig in Dorpstraat 157, Stellenbosch (Tans ’n nasionale
   monument, bekend as die “Loubser-huis”).

[wysig] Bronnelys

     * Schoeman (C.) "Seasons of glory, the life and times of Bob
       Loubser," 156pp., sagteband, Kaapstad, 1999.

[wysig] Eksterne skakels

     * Springbok Hall of Fame - volledige rekords van Suid-Afrika se
       internasionale rugbytoetse

   Kategorieë: Suid-Afrikaanse politici • Springbokrugbyspelers

