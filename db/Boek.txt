Boek


   'n Boek in die leessaal van die Universiteit van Graz (Oostenryk).
   'n Boek in die leessaal van die Universiteit van Graz (Oostenryk).

   'n Boek is 'n algemene voorwerp wat 'n klomp gebundelde bladsye het
   waarop daar in ink, of soms ander stowwe, inligting geskrywe staan.
   Boeke kan oor een onderwerp handel (soos storieboeke en veldspesifieke
   boeke) of oor 'n hele aantal (soos ensiklopedieë). Boeke beskik oor die
   volgende kenmerke:
     * Dit het 'n titelblad, gewoonlik waarop die naam van die skrywer en
       uitgewer, sowel as die publikasiedatum verskyn
     * Sommige boeke het 'n voorwoord en/of inleiding
     * Daar is in sekere boeke, soos naslaanwerke, 'n inhoudsopgawe vóór
       in die boek
     * Daar is normaalweg 'n indeks ('n alfabetiese lys van die onderwerpe
       wat in die boek verskyn) agterin naslaanwerke
     * Sommige boeke het ook 'n glossarium agter in die boek, waar woorde
       en terme verduidelik word

   Volgens die UNESCO se definisie word enige gedrukte publikasie wat nie
   gereeld verskyn nie, aan die publiek beskikbaar gestel word en met
   uitsondering van die titelblad en omslag 'n minimum van 49 bladsye het
   as boek beskou.^[1] Tans word daar jaarliks sowat 1,2 miljoen boeke
   gepubliseer (waarvan 375 000 in Engels en 80 000 in Duits verskyn). Die
   wêreldwye omset beloop meer as 600 miljard ZAR.^[2]

   Moderne variante van boeke sluit e-Boeke met digitaalgestoorde
   boektekste en oudioboeke in.

[wysig] Nie-fiksie

   Ensiklopedieë, handleidings, jaarboeke en ander naslaanwerke bevat
   feitelike inligting, maar hierdie naslaanwerke verwys ook na ander
   bronne waar meer inligting verkry kan word. Dit word in 'n bibliografie
   gelys. Sulke boeke help gewoonlik met navorsing.

[wysig] Verwysings

    1. ^ UNESCO-definisie van 'n boek
    2. ^ Der Fischer Weltalmanach 2007. Frankfurt am Main: Fischer
       Taschenbuch Verlag 2006, bl. 745

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorie: Saadjies

