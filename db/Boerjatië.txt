Boerjatië


                                                     Republiek Boerjatië
                                                     (Республика Бурятия)
                                         Ligging van Boerjatië in Rusland
                            Land:                       Russiese Federasie
                   Russiese naam:                       Республика Бурятия
                  Plaaslike naam:                        Буряад Республика
                          Status:                       Outonome republiek
                Federale distrik:                                  Siberië
               Ekonomiese streek:                              Oos-Siberië
                        Hoofstad:                               Oelan-Oede
               Rang: oppervlakte:                                       15
                     Oppervlakte:                              332 013 km²
                Wateroppervlakte:                                       6%
                 Rang: bevolking:                                       56
                       Bevolking:                           981 238 (2002)
                            Tale:                      Russies, Boerjaties
                       Godsdiens: Boeddhisme, sjamanisme, Russies-Ortodoks
                       President:                   Wjatsjeslaf Nagowitsin
             Amptelike webtuiste:                         egov-buryatia.ru
                                                               (in Engels)
                       Volkslied:                  Volkslied van Boerjatië
                         Tydsone:                                        8
                    Wapen
                                                                      Vlag

   Boerjatië (Russies: Республика Бурятия; Boerjaties: Буряад Республика)
   is ’n outonome republiek (’n deelgebied van Rusland). Dit lê in die
   suidsentrale deel van Siberië aan die oostelike oewer van die
   Baikal-meer.

   Inhoud

        * 1 Geskiedenis
        * 2 Geografie
        * 3 Klimaat
        * 4 Ekonomie
        * 5 Demografie
        * 6 Groot stede en dorpe

[wysig] Geskiedenis

   Die Boerjate het ontstaan deur ’n vermenging van inheemse sjamanistiese
   bevolkingsgroepe en nomadiese Mongole in die 9de en 10de eeu. Hulle het
   ’n eie kultuur ontwikkel en ’n vorm van sjamanisme met
   Tibettaans-Boeddhistiese invloede. In die 12de eeu word hulle onderwerp
   deur Genghis Khan en hulle bly drie eeue lank onder die invloed van sy
   ryk. Toe die Mongole in die suide en ooste hulle moet onderwerp aan die
   Mantsjoes, beëindig die Boerjate hul vriendskaplike bande met hul
   suidelike broedervolke. Hierdeur raak hulle baie geïsoleerd in
   teenstelling met die verbond van die Mongole en Mantsjoes en besluit om
   ’n alliansie aan te gaan met Rusland, wat ál verder oos opgeruk het.

   Die Russe kom in die 17de eeu na die gebied op soek na rykdom en goud
   en stig in 1666 die fort by Oelan-Oede, van waar die Russiese
   kolonialisasie begin. ’n Groot aantal Mongole vlug hierop na die suide.
   Met die bou van die Transsiberiese spoorlyn in die tweede helfte van
   die 19de eeu begin die grootskaalse ekonomiese ontwikkeling van die
   gebied. In 1923 word die Boerjatiese OSSR geskep uit die
   Boerjaties-Mongoolse en die Mongools-Boerjatiese oblast wat in 1992, ná
   die val van die Sowjetunie, die status van outonome republiek kry met
   die naam Republiek Boerjatië.

[wysig] Geografie

   Landskap in die suide van Boerjatië
   Landskap in die suide van Boerjatië

   Die republiek grens in die noordweste aan die oblast Irkoetsk, in die
   ooste aan die Tsjita-oblast en die outonome republiek Tiwa, en in die
   suide aan Mongolië.

   Boerjatië omsluit die gebiede suidoos, suid, wes en noord van die
   Baikal-meer (60% van die grens). Meer as 80% van die gebied is
   bergagtig, met onder meer die Baikal-gebergte noord van die Baikalmeer
   en die oostelike Jablonowi-gebergte. Die hoogste punt is Moenkoe-Sardik
   (3 491 m).

   Belangrike riviere in die gebied is die Bargoezin, Bowen-Angara,
   Irkoet, Kitoi, Oeda, Oka, Selenga en Witim.

[wysig] Klimaat

   De gemiddelde jaartemperatuur is -1,6ºC. Die temperatuur verskil
   gemiddeld van -22°C in Januarie tot +18°C in Julie. Die gemiddelde
   jaarlikse neerslag is 244 mm.

[wysig] Ekonomie

   Die ekonomie is grotendeels gebaseer op akkerbou (groente, aartappels),
   bosbou, veeteelt en die vervaardiging van grafiet, leer en tekstiel.
   Ander belangrike sektore is vissery, jag en voedselverwerking. Die
   Baikal-meer is ook ’n groot trekpleister vir toeriste.

[wysig] Demografie

   In die 2002-sensus was die bevolking 981 238, waarvan 665 512 Russe
   (67,8%), 272 910 Boerjate (27,8%), 9 585 Oekraïners (1,0%) en 8 189
   Tartare (0,8%). Daar is ook ’n hele paar ander minderhede.

[wysig] Groot stede en dorpe

     * Oelan-Oede (Улан-Удэ) – 359 391
     * Goesinoozjorsk (Гусиноозёрск) – 26 502
     * Sewerobaikalsk (Северобайкальск) – 25 434
     * Kjachta (Кяхта) – 18 391
     * Selenginsk (Селенгинск) – 16 326
     * Zakamensk (Закаменск) – 2 709
     * Onochoi (Онохой) – 10 673
     * Taksimo (Таксимо) – 10 552
     * Zaretsjni (Заречный) – 9 988
     * Bitsjoera (Бичура) – 9 737
     * Chorinsk (Хоринск) – 8 134
     * Kamensk (Каменск) – 8 113

   Deelgebiede van Rusland

   Outonome republieke Adigea | Altai | Basjkortostan (Basjkirië) |
   Boerjatië | Chakassië | Dagestan | Ingoesjetië | Jakoetië |
   Kabardino-Balkarië | Kalmikië | Karatsjai-Tsjerkessië | Karelië | Komi
   | Mari El | Mordowië | Noord-Ossetië | Oedmoertië | Tartarstan |
   Tsjetsjnië | Tsjoewasjië | Tiwa
   Krais Altai | Chabarofsk | Kamtsjatka | Krasnodar | Krasnojarsk | Perm
   | Primorski | Stawropol | Zabaikalski (vanaf 1 Maart 2008)
   Oblaste Amoer | Archangelsk | Astrachan | Belgorod | Brjansk | Irkoetsk
   | Iwanowo | Jaroslawl | Kaliningrad | Kaloega | Kemerowo | Kirof |
   Koergan | Koersk | Kostroma | Leningrad | Lipetsk | Magadan | Moermansk
   | Moskou | Nizjni Nowgorod | Nowgorod | Nowosibirsk | Oeljanofsk | Omsk
   | Orenburg | Orjol | Penza | Pskof | Rjazan | Rostof | Sachalin |
   Samara | Saratof | Smolensk | Swerdlofsk | Tambof | Tjoemen | Toela |
   Tomsk | Tsjeljabinsk | Twer | Wladimir | Wologda | Woronezj | Wolgograd
   Outonome oblaste Joodse Outonome Oblast
   Outonome distrikte Chanto-Mansië | Jamalië | Nenetsië | Tsjoekotka
   Federale stede Moskou | Sint Petersburg
   Kategorie: Russiese deelgebiede

