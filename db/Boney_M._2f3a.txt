Boney M.


   Boney M is 'n Eurodans- en diskogroep, wat fenomenale sukses gedurende
   die 1970's behaal het.

   Inhoud

        * 1 Geskiedenis
        * 2 Sukses
        * 3 Diskografie
             + 3.1 Albums
             + 3.2 Engkelsnitte
        * 4 Sien ook
        * 5 Eksterne skakels

[wysig] Geskiedenis

   Die groep is gevorm deur die produsent Frank Farian in 1975 en het
   bestaan uit vier Wes-indiese kunstenaars wat gewerk het in Londen,
   Duitsland and Nederland: sangers Marcia Barrett en Liz Mitchell, model
   Maizie Williams en DJ Bobby Farrell. Boney M is bekend vir die mengsel
   van swart en wit musiek—die produsent Farian is blank terwyl die
   sangers almal swart is; ten spyte hiervan is baie van die liedjies
   swart (vryheids-) liedjies, byvoorbeeld "No More Chain Gang" in die
   album Oceans Of Fantasy.

   Farian het eers die enkelsnit "Baby Do You Wanna Bump?" vrygestel in
   1975, onder die naam Boney M. Hy het bittermin vokale bydraes homself
   gelewer. Die lied het 'n treffer geword en dit was daarna dat Farian
   besluit het om 'n span dansers en sangers te huur om die groep se
   "beeld" te vorm.

   Die samestelling van die groep het deur 'n aansienlike klomp
   veranderinge gegaan, sodat slegs Maisie Williams die enigste
   oorspronklike lid was wat oorgebly het. Nie tevrede om saam bloot saam
   met een van Farian se liedjies te mimiek nie, het een van die lede,
   Claudja Barry, die groep op kort kennisgewing verlaat in Februarie 1976
   - dae voordat die groep sou optree op 'n plaaslike televisieprogram in
   Saarbruecken. Liz Mitchell, op daardie stadium 'n werklose sanger en 'n
   voormalige lid van die Les Humphries Sangers, is ingebring as 'n
   tydelike plaasvervanger vir die optrede onder die aanbeveling van
   Marcia Barret. Farian is so in sy skik met haar vertoning gewees, dat
   sy voortgegaan het om Boney M se eerste LP op te neem, Take The Heat
   Off Me.

   Farian het voorheen 'n paar liedjies saam met Marcia Barret opgeneem,
   die ander sanger van die groep. 'n Paar van die liedjies, "Lovin' Or
   Leavin'" en "Daddy Cool" is ingesluit op Take The Heat Off Me. Die
   kommersiele reaksie op die album was louwarm gewees. Alhoewel die groep
   sonder ophou disko's, klubs en selfs "country fairs" besoek het om 'n
   reputasie vir hulleself op te bou. Die groep se groot deurbraak het
   gekom teen die einde van daardie somer, toe, musiek-TV-produsent
   Michael 'Mike' Leckebusch van Radio Bremen, versoek het dat die groep
   op sy program "Musikladen" optree. Boney M het regstreeks op die
   musiekprogram verskyn op die 18de September 1976, na 10nm, in hulle eie
   kenmerkende waaghalsige uitrustings. Teen die einde van daardie
   volgende week het "Daddy Cool" Duitsland se no. 1 enkelsnit geword. Die
   album sou daarna die sukses van die enkelsnit volg.

   Ten spyte van sy sukses met Boney M, het kontroversie die groep se
   stigter, Frank Farian, geteister, in sy latere geheime betrokkendheid
   met Milli Vanilli. Bobby Farrell – die manlike "gesig" van die groep –
   en Maisie Williams het baie min, indien enige, vokale bydraes gelewer
   in die musiek. Omtrent al die manlike vokale bydraes, tesame met
   koordele in liedjies soos "Dancing in the Streets" en "Bye Bye
   Bluebird", is gedoen deur Farian homself. Farrell, soos Farian
   uiteindelik verklaar het op Duitse televisie in 2003, is gekies vir sy
   persoonlikheid en innoverende dansstyl.

[wysig] Sukses

   "Rivers of Babylon", met die lirieke deels gebasseer op Psalm 137, het
   die tweede grootste enkelsnitverkoper van alle tye geword in die
   Verenigde Koninkryk in 1978. Na "Rivers of Babylon" afgesak het hom die
   lyste, is die "B-side" "Brown Girl in the Ring" ekstensiewe
   blootstelling en speeltyd op radio gegee en die enkelsnit het weer
   opgeklim op die lyste tot by no. 2. Dit het uiteindelik 500 kopieë kort
   van 2 miljoen verkoop.

   Die groep het ook 'n tweede VK-miljoenverkoper gehad met hulle weergawe
   van die klassieke calypso "Mary's Boy Child" wat voorheen 'n
   miljoenverkoper was vir Harry Belafonte. Op 'n lys van die
   Topverkopende enkelsnitte in die Verenigde Koninkryk wat in 2001
   uitgereik is, verskyn Boney M vyfde en tiende plek met bogenoemde
   enkelsnitte. Die enigste groep wat ooit twee keer in die Top 10 verskyn
   het; iets wat selfs die Beatles nie kon regkry nie.

   Boney M, met hulle sensuele wysies en ritmes, het een van die min
   westerse groepe geword wat welbekend geraak het buite die VSA en
   Europa, insluitende Afrika, Indië, Sri Lanka en Suid-oos Asië. Tot
   vandag toe, tesame met ABBA, is hulle die mees bekendste westerse
   musiekgroepe in hierdie gebiede.

[wysig] Diskografie

[wysig] Albums

     * Take The Heat Off Me (1976)
     * Love For Sale (1977)
     * Nightflight To Venus (1978)
     * Oceans Of Fantasy (1979)
     * Boonoonoonoos (1981)
     * Christmas Album (1981)
     * Ten Thousand Lightyears (1984)
     * Kalimba De Luna (1984)
     * Eye Dance (1985)

[wysig] Engkelsnitte

     * "Baby Do You Wanna Bump?"
     * "Daddy Cool"
     * "Sunny"
     * "Ma Baker"
     * "Belfast"
     * "Rivers Of Babylon" / "Brown Girl in the Ring" (dubbel A-kant)
     * "Rasputin"
     * "Mary's Boy Child"
     * "Painter Man" (oor Andy Warhol)
     * "Hooray Hooray It's A Holi-Holiday"
     * "El Lute", oor die Spaanse outlaw Eleuterio Sánchez / "Gotta Go
       Home" (dubbel A-kant)
     * "I'm Born Again"
     * "I See a Boat on the River" (behalwe die Verenigde Koninkryk enb
       Skandinawië)
     * "My Friend Jack" (dit was die agterkant van "I See a Boat on the
       River" - maar is vrygestel as die A-kant in die Verenigde Koninkryk
       and Skandinawië)
     * "Children Of Paradise"
     * "We Kill The World (Don't Kill The World)"

[wysig] Sien ook

     * Topverkopende musiekkunstenaars - Die wêreld se topverkopende
       musiekkunstenaarslys

[wysig] Eksterne skakels

     * Boney M - Nightflight to Venus with Boney M
     * Besprekingsgroep vir Boney M aanhangers
     * Besprekingsgroep vir Frank Farian
     * Besprekingsgroep vir Liz Mitchell

   Kategorie: Wes-Indiese musiekgroepe

