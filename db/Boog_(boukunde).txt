Boog (boukunde)


   In die boukuns word 'n boog baie gebruik omdat dit van nature 'n sterk
   konstruksie vorm. In die verlede was 'n boogkonstruksie dikwels die
   enigste manier om groot ruimtes te oorspan en vervolgens weer daaroor
   te bou. Sonder die uitvinding van die boog as draagkonstruksie sou baie
   van die enorme geboue uit die outyd soos die katedrale nie moontlik
   gewees het nie.

   'n Alternatief vir 'n boog is die latei, 'n ingemesselde draagsteen of
   draagbalk. Sedert die uitvinding van gewapende en voorafgespanne beton
   word die boog deesdae nouliks gebruik.

   Romeinse boë was gewoonlik sirkelvormig. In Europa word hierdie soort
   boë behalwe in kerke ook dikwels in brûe aangetref. In die gotiese styl
   word daar dikwels van spitsboë gebruik gemaak.

                ronde boog

                          segmentboog

   lansetboog

                spitsboog

                                     driepasboog

   hoefysterboog

                korfboog

                          elipsboog

   akkoladeboog

                          tudorboog

                                     paraboolboog
   Kategorie: Boukunde

