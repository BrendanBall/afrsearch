Boor (element)



                       berillium – boor – koolstof

                B
               Al


                 Klik vir beskrywing

                                               Volledige tabel

                                                                  Algemeen
                                           Naam, Simbool, Getal Boor, B, 5
                                                       Reeks Metaalagtiges
                                      Groep, Periode, Blok 13 (IIIA), 2, p
                                       Digtheid, Hardheid 2460 kg/m^3, 9.3
                                                            Voorkoms Swart
                                                         Atomic properties
                                                     Atoommassa 10.811 ame
                                           Atoomradius (bereken) 85 (87)pm
                                                    Kovalente radius 82 pm
                                            van der Waals radius geen data
                                         Elektronkonfigurasie [He]2s^22p^1
                                              e^- 'e per energie vlak 2, 3
                                 Oksidasietoestande (Oksied) 3 (effe suur)
                                             Kristalstruktuur Rombohedraal
                                                        Fisiese eienskappe
                            Toestand van materie Vastestof (nie-magneties)
                                                          Smeltpunt 2349 K
                                                           Kookpunt 4200 K
                                               Molêre volume 4.39 ×10^-6

                                                                   m^3/mol
                                            Verdampingswarmte 489.7 kJ/mol
                                               Smeltingswarmte 50.2 kJ/mol
                                               Dampdruk 0.348 Pa at 2573 K
                                   Spoed van klank 16200 m/s teen 293.15 K
                                                                   Diverse
                                  Elektronegatiwiteit 2.04 (Pauling skaal)
                                 Spesifieke warmtekapasiteit 1026 J/(kg*K)
                           Elektriese geleidingsvermoë 1.0 10^-4/(m·ohm)
                                   Termiese geleidingsvermoë 27.4 W/(m*K)
                                   1^ste ionisasie potensiaal 800.6 kJ/mol
                                    2^de ionisasiepotensiaal 2427.1 kJ/mol
                                   3^rde ionisasiepotensiaal 3659.7 kJ/mol
                                   4^de ionisasiepotensiaal 25025.8 kJ/mol
                                   5^de ionisasiepotensiaal 32826.7 kJ/mol
                                                     Mees stabiele isotoop

                                    iso   NV   halfleeftyd VM VE MeV  VP
                                    ^10B 19.9% B is stabiel met 5 neutrone
                                    ^11B 80.1% B is stabiel met 6 neutrone

                              SI-eenhede & STD buiten waar anders vermeld.

   Boor (Latyn:Borium), is die chemiese element in die periodieke tabel
   met die simbool B en atoomgetal van 5.

   Dit is 'n trivalente metaalagtige element. Boor kom in oorvloed voor in
   die erts genaamd boraks. Daar bestaan twee allotrope van boor; amorfe
   boor is 'n bruin poeier, maar metalliese boor is swart. Die metalliese
   vorm is hard (9.3 op die Moh skaal) en 'n slegte geleier van
   elektrisiteit by kamertemperatuur. Dit kom nie in die suiwer vorm in
   die natuur voor nie.

   Inhoud

        * 1 Kenmerkende eienskappe
        * 2 Aanwendings
        * 3 Geskiedenis
        * 4 Voorkoms
        * 5 Isotope
        * 6 Voorsorgmaatreëls
        * 7 Verwysings
        * 8 Eksterne skakels

[wysig] Kenmerkende eienskappe

   Boor is 'n elektron-arme element met 'n vakante p-orbitaal. Verbindings
   van boor gedra hulle dikwels as Lewis sure, wat geredelik verbind met
   elektron-ryke stowwe in 'n poging om boor se dors vir elektrone te les.

   Optiese eienskappe van die element sluit in die deurskeidenheid tot
   infrarooi lig. By standaardtemperatuur is boor 'n swak geleier van
   elektrisiteit maar by hoë temperature is dit 'n goeie geleier.

   Boor het die hoogste breekkrag van enige bekende element. Boornitried
   kan gebruik word om materiale te maak wat net so hard as diamant is.
   Die nitried tree ook op as 'n elektriese isoleerder maar sy
   warmtegeleidingsvermoë is soortgelyk aan metale. Die element het ook
   smeringseienskappe wat soortgelyk is aan grafiet. Boor is soortgelyk
   aan koolstof ten opsigte van sy vermoë om stabiele kovalent verbinde
   molekulêre netwerke te vorm.

[wysig] Aanwendings

   Die mees ekonomies belangrike verbinding van boor is natrium
   tetraboraat dekahidraat Na[2]B[4]O[7] · 10H[2]O, oftewel boraks, wat in
   groot maat gebruik word in die vervaardiging van isolerende veselglas
   en natrium perboraat bleikmiddel. Ander gebruike sluit in:
     * Vanweë sy kenmerklike groen kleur, word amorfe boor gebruik vir
       vuurwerke.
     * Boorsuur is 'n belangrike stof wat in die tekstielnywerheid gebruik
       word.
     * Verbindings van boor vind uitgebreide aanwending in organiese
       sintese en in die vervaardiging van boorsilikaat glase.
     * Ander verbindings word gebruik as houtpreserveermiddels en is
       besonder aantreklik in hierdie verband as gevolg van sy lae
       giftigheid.
     * Boor-10 word gebruik om te help met die beheer van kernreaktore, 'n
       skild teen straling en as neutronverklikker.
     * Boorfilamente is hoë sterkte, liggewig materiale wat hoofsaaklik
       gebruik word vir gevorderde lugvaart- en ruimtevaartstrukture.

   Boorverbindings word oorweeg vir gebruik in 'n wye reeks aanwendings
   insluitende as komponente in suiker-deurlaatbare membrane,
   koolhidraatsensors en biovervoegings. Medisinale gebruike wat ondersoek
   word sluit in boor-neutron-vangsterapie en medisynetoediening. Daar is
   boorverbindings wat belowend lyk vir die behandeling van artritis.

   Hidriede van boor word geredelik geoksideer en stel aansienlike
   hoeveelhede energie vry. Hulle is daarom bestudeer vir moontlike
   gebruik vir vuurpylbrandstof.

[wysig] Geskiedenis

   Verbindings van boor (Arabies Buraq, Persies Burah) was vir duisende
   jare bekend gewees. In vroeë Egipte het mumifisering staatgemaak op die
   erts bekend as natron, wat borate bevat het sowel as ander algemene
   soute. Boraks glase was in Sjina gebruik vanaf die jaar 300, en
   boorverbindings is ook gebruik in glasvervaarding in antieke Rome.

   Die element is eers geïsoleer in 1808 deur Sir Humphry Davy, Gay-Lussac
   en L.J.Thenard, tot 'n 50% suiwerheid. Die mans het nie die stof as 'n
   element erken nie. Dit was Jöns Jacob Berzelius wat boor in 1824 as 'n
   element geïdentifiseer het. Die eerste suiwer boor was deur die
   Amerikaanse chemikus W. Weintraub in 1909 geproduseer.

[wysig] Voorkoms

   Die Verenigde State en Turkye is die wêreld se grootste produsente van
   boor. Boor kom nie in elementale vorm in die natuur voor nie maar in
   kombinasie in boraks, boorsuur, kolemaniet, kerniet, uleksiet en
   borate. Boorsuur word soms in vulkaniese fonteinwaters gevind. Uleksiet
   is 'n boraatmineraal wat natuurlike veseloptiese eienskappe het.

   Ekonomies belangrike bronne van die erts rasoriet (kerniet) en tincal
   (borakserts) wat beide in die Mojave Woestyn in Kalifornië (met
   borakserts die belangrikste bron daar). Uitgebreide boraksneerslae word
   ook in Turkye gevind.

   Suiwer elementale boor is nie maklik om voor te berei nie. Die vroegste
   metode wat gebruik is, het die reduksie van booroksied met metale soos
   magnesium of aluminium behels. Die produk sodoende voorberei is egter
   amper altyd met metaalboriede besoedel. Suiwer boor kan voorberei word
   deur vlugtige boorhalogeniede met waterstof te reageer teen hoë
   temperature.

   In 1997 het kristallyne boor (99% suiwer) ongeveer 5 VS dollar per gram
   gekos en amorfe boor het ongeveer 2 VS dollar per gram gekos.

[wysig] Isotope

   Boor het twee stabiele isotope wat natuurlik voorkom, B-11 (80.1%) en
   B-10 (19.9%).

   Die massaverskil lei tot 'n wye verskil δB-11 waardes in natuurlike
   waters, wat wissel van -16 tot +59. Isotoopfraksionering van boor word
   beheer deur die uitruilreaksies van die boorspesie B(OH)[3] and
   B(OH)[4]. Boor isotope word ook gefraksioneer tydens
   mineraalkristallisasie, tydens H[2]O faseverandering in hidrotermiese
   stelsels en tydens hidrotermiese verander van rots. Die laaste effek
   (spesie voorkeur verwydering van die ^11B(OH)[3] ioon op kleie wat lei
   tot oplossings verreik in ^11B(OH)[3]) mag verantwoordelik wees vir die
   groot ^11B verryking in seewater relatief tot die oseaniese kors en die
   kontinentale kors.

[wysig] Voorsorgmaatreëls

   Elementale boor en borate is nie-toksies en daarom word geen spesiale
   voorsormaatreëls vereis tydens hantering nie. Sommige meer eksotiese
   boor-waterstof-verbindings is egter toksies en vereis versigtige
   hantering.

   Sien ook: Boortekort

[wysig] Verwysings

     * Los Alamos National Laboratory – Boron

[wysig] Eksterne skakels

     * WebElements.com – Boron
     * EnvironmentalChemistry.com – Boron
     * It's Elemental – Boron
     * Boron

   Kategorie: Chemiese elemente

