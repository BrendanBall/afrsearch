Bophuthatswana


   Die sewe grondgebiede van Bophuthatswana
   Die sewe grondgebiede van Bophuthatswana
   Vlag van Bophuthatswana
   Vlag van Bophuthatswana

   Bophuthatswana was 'n vorige Bantoestan (tuisland) in die noorde van
   Suid-Afrika. Dit het 'n oppervlak van sowat 40 000 vierkante kilometer
   beslaan en bestaan uit sewe ingeslote grondgebiede versprei deur die
   vorige Suid-Afrikaanse provinsies van die Kaap, Transvaal en
   Oranje-Vrystaat. Die hoofstad, Mmabatho, was geleë in 'n gebied teen
   Botswana. Die tuisland was geskep om Tswanasprekende mense te huisves,
   en in 1983 het dit meer as 1,43 miljoen inwoners gehad.

   In 1971 is Bophuthatswana selfregering gegun en onafhanklikheid is
   verklaar op 5 Desember 1977, met Kgosi Lucas Mangope aangestel as
   staatshoof. Die mense wat geforseer is om daar te woon het hulle
   Suid-Afrikaanse burgerskap verloor. Ná 'n mislukte staatsgreep in 1988
   is Mangope hardhandig deur Suid-Afrika weer ingestel. Aan die begin van
   1994 word hy vervang deur 'n tussentydse regering, en op 27 April van
   daardie jaar word Bophuthatswana weer verenig met Suid-Afrika, tesame
   met die ander nege tuislande.

   Apartheid-Bantoestans in Suid-Afrika Vlag van Suid-Afrika
   Bophuthatswana | Ciskei | Gazankulu | KaNgwane | KwaNdebele | KwaZulu |
   Lebowa | QwaQwa | Transkei | Venda

   Kategorieë: Suid-Afrika • Suid-Afrikaanse Bantoestans

