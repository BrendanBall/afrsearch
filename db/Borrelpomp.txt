Borrelpomp


   'n Borrelpomp is 'n tipe vloeistofpomp. 'n Borrelpomp bestaan eenvoudig
   net uit 'n vertikale pyp wat aan beide kante oop is met die onderkant
   van die pyp onder die vloeistof wat gepomp moet word se vlak gedompel
   is. Saamgeperste gas word aan die onderkant van die pyp ingespuit. Die
   gas meng met die vloeistof en verlaag die digtheid van die mengsel
   sodanig dat die gewig van die gas-vloeistof mengsel laer is as die
   opwaartse krag veroorsaak deur die gasdruk onder aan die pyp/buis. Dus
   met die korrekte verstelling van gas- en vloeistofvloei verhouding kan
   die nodige stuwingshoogte (hoogte van vloeistofoppervlak na
   uitlaatpunt) bereik word.

   Die vloeitempo kan bereken word deur parameters soos dompeldiepte
   (afstand van vloeistofoppervlak tot die gasinspuitpunt), gasvloei,
   pypdeursnee en ander fisiese eienskappe van die vloeiers in korrelasies
   te gebruik (Sien Bronnelys).

   Die pompe word tipies ingespan om olie te ontgin. 'n Alledaagse
   voorbeeld van 'n pomp wat op die beginsel werk is die borrelpompie in
   'n koffieperkoleerder wat die borrels ,wat onstaan wanneer die water
   kook, inspan om die warm water tot bo in die filter in te pomp.

[wysig] Bronnelys

   Perry's Chemical Engineers' Handbook - Sixth Edition, Robert H. Perry,
   Don Green, McGraw Hill 1984.

[wysig] Sien ook

     * Sentrifugale Pomp
     * Resiprokerende pompe
     * Dompelpomp
     * Peristaltiese pomp

   Kategorie: Pompe

