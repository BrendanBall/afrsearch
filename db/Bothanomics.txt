Bothanomics


   Die Politieke ekonomie van Suid-Afrika-reeks


   Politieke ekonomie van Suid-Afrika
               Bothanomics
                 Krygkor
          Mosambiek-ooreenkoms

   Die term Bothanomics verwys na die program van ekonomiese hervorming
   wat deur die destydse Suid-Afrikaanse staatspresident Pieter Willem
   Botha tydens sy openingsrede op 5 Februarie 1988 in die nasionale
   parlement in Kaapstad afgekondig is.

   Die maatreëls was die regering se antwoord op die ernstige ekonomiese
   krisis wat Suid-Afrika in die laat tagtigerjare geknel het en het onder
   meer voorsiening gemaak vir:
     * die invoering van 'n Belasting op Toegevoegde Waarde (BTW) wat die
       Algemene Verkoopbelasting (AVB) vervang het;
     * die sentralisering van die staatsfinansies;
     * die privatisering van staatsbeheerde maatskappye soos die
       Elektrisiteitsvoorsieningskommissie (Eskom), die Suid-Afrikaanse
       Vervoerdienste (SAVD), Pos en Telekommunikasie (P&T), die
       staalvervaardiger Yster- en Staalkorporasie (Yskor) en 'n aantal
       paaie;
     * 'n meer doeltreffende staatsfinansiële bestuur, die vermindering
       van staatsbesteding en die terugbetaling van staatskuld (waarvoor
       die inkomste uit privatiserings gebruik sou word);
     * die bevordering en ontwikkeling van infrastruktuurprojekte en
       -instellings, en kleinsakeondernemings in ontwikkelingsgebiede;
     * deregulering ten gunste van Swart sakelui;
     * die bevriesing van lone en salarisse in die staatsdiens om inflasie
       te bestry; en
     * besparings in die besteding vir sosiale welsyn en 'n verlaging in
       die standaard van bepaalde openbare dienste.

[wysig] Bronne

     * Botha Announces Privatisation Programme. In: SWB/ME/W0013/A2/2-4,
       16 Februarie 1988
     * Botha's New Economic Plan. In: Front File. Southern African Brief,
       volume 2/3 (Februarie 1988)
     * Monroe, Richard: Bothanomics: Sign of SA capitalism's bankruptcy.
       In: Inqaba ya basebenzi, nommer 26. Aanlyn beskibaar:
       www.disa.nu.ac.za
     * Weimer, Bernhard: Das Ende der weißen Vorherrschaft im südlichen
       Afrika. Baden-Baden: Nomos 1992

   Kategorie: Ekonomie

