Braam en die engel


   Braam en die engel is 'n kinderverhaal deur Marietjie de Jongh. Dit is
   vir die eerste keer in 1991 uitgegee deur Tafelberg uitgewers
   (Kaapstad). Die verhaal bied 'n satiriese blik op die ellendes van die
   moderne wêreld, wat metafories in die verhaal voorgestel word.

   Inhoud

        * 1 Verhaal
        * 2 Kommersiële sukses
        * 3 Toekennings
        * 4 Vertalings
        * 5 Verwerkings
        * 6 Verwysings

[wysig] Verhaal

   Hnnerik is 'n pasaangestelde streeksengel wat op 'n missie gestuur is:
   hy moet keer dat die inwoners van Wale "van ellende vergaan". In Wale
   ontmoet hy Braam en saam vertrek die twee op 'n reis wat hulle deur
   talle dorpe met verskillende uitdagings en ellendes sal neem.

[wysig] Kommersiële sukses

   "Braam en die engel" was nie baie suksesvol nie: volgens die uitgewer,
   Louise Steyn, het dit "soos 'n klip gesink". Haar mening is dat die
   boek te goed was vir Afrikaanse lesers.^[1]

[wysig] Toekennings

   "Braam en die engel" het die Alba Bouwer-prys vir kinderliteratuur in
   1992 gewen - dit het eersteplek gedeel met "Droomwa" deur Barrie Hough.
   Dié toekenning word deur die Suid-Afrikaanse Akademie vir Wetenskap en
   Kuns gemaak en word elke derde jaar toegeken.^[2]^[3] Die verhaal het
   ook 'n "eervolle vermelding" tydens die C.P. Hoogenhouttoekenning in
   1992 gekry ("Droomwa" het die toekenning gewen).^[4]

[wysig] Vertalings

   "Braam en die engel" is in 1995 in Engels uitgegee as Brahm and the
   Angel, ook deur Tafelberg uitgewers.

[wysig] Verwerkings

   Die verhaal is oor 'n tydperk van ses jaar deur Barbara Poggemiller na
   'n toneelstuk verwerk. Brahm and the Angel is in 2005 in die D.B.
   Clarke teater in Montreal, Kanada opgevoer - Poggemiller het ook as
   regisseur waargeneem.^[5] Die toneelstuk het in dieselfde jaar ook die
   MECCA (Montreal English Critics Circle Award) se "spesiale
   beoordelaarstoekenning" (Special Jury Award) gewen - die kategorie is
   geskep vir toneelstukke wat nie in enige ander kategorie pas nie.^[6]

[wysig] Verwysings

    1. ^ Onderhoud met Louse Steyn by Roekeloos.co.za. se "Boekrak".Laaste
       besoek 7 Maart, 2007.
    2. ^ Alba Bouwer-pryswenners by Storiewerf. Laaste besoek 7 Maart,
       2007.
    3. ^ Alba Bouwer-pryswenners by die Children's Literature Research
       Unit. Laaste besoek 7 Maart, 2007.
    4. ^ C.P. Hoogenhout-pryswenners by die Children's Literature Research
       Unit. Laaste besoek 7 Maart, 2007.
    5. ^ Country of angels, artikel in die Montreal Mirror oor die
       toneelstuk Brahm and the Angel. Laaste besoek 7 Maart, 2007.
    6. ^ The road to the MECCAs - 2005, lys van die MECCA-wenners in 2005.
       Laaste besoek 7 Maart, 2007.

   Kategorie: Kinderverhale

