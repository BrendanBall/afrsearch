Brakpan


   Brakpan is 'n myndorp in Gauteng, Suid-Afrika met goud- en uraanmyne.
   Die dorp het munisipale status verkry in 1919. Die myners van Brakpan
   het deelgeneem aan die 1922-staking. Die naam is die eerste keer in die
   1880's gebruik weens die nabyheid van 'n seisoenale meer wat jaarliks
   opgedroog het en 'n 'brak pan' geword het.

[wysig] Geskiedenis

   Die eerste aktiwiteite wat mense na die omgewing gelok het was die myn
   van steenkool deur die Britte in die 1880's. 'n Groot
   steenkool-aangedrewe kragstasie het gevolg. 'n Tremlyn na Johannesburg
   is aangelê om die kragstasie te bedien.

   Die Hoofrif-weg (Main Reef Road) het Brakpan verbind aan al die ander
   myndorpe aan die Witwatersrand. Brakpan was 'n buurt van Benoni van
   1914-1919. Die dorp het geleidelik sy status as belangrike myndorp
   verloor, omdat die omliggende myne se opbrengste laer en kostes hoër
   geword het. Baie Britse inwoners het geëmigreer tydens die
   apartheidsera wat plek gemaak het vir Afrikaner-boere wat hul heenkome
   aan die Rand kom soek het. Uitbreidings van die dorp in die vroeë
   1990's en die opening van die Carnival City Casino het nie veel bygedra
   om die konserwatiewe beeld van die dorp te verander nie. Tsakane is die
   groot township-area wat deel van Brakpan vorm.

   Sedert 2000 vorm Brakpan deel van die Ekurhuleni Metropolitaanse
   Munisipaliteit.

[wysig] Eksterne skakels

     * Google Kaart

    Hierdie artikel omtrent Suid Afrika is 'n plekhouer en slegs 'n
   saadjie. Jy kan Wikipedia help deur dit uit te brei.
   Kategorieë: Suid-Afrikaanse geografie saadjies • Gauteng • Dorpe in
   Suid-Afrika

