Breaker Morant


   Harry 'Breaker' Harbord Morant
   Harry 'Breaker' Harbord Morant

   Harry 'Breaker' Harbord Morant (geb. 1864– † 27 Februarie 1902) was 'n
   Luitenant in die Bushveldt Carbineers vanaf Australië tydens die Tweede
   Vryheidsoorlog wat bekendheid verwerf het na sy skuldigbevinding en
   teregstelling weens moord op talle krygsgevangenes en ander ooggetuies
   van sy wandade. Die bynaam "Breaker" het hy gekry vanweë sy
   bedrewenheid met die inbreek van perde. Hy het ook gedig en van sy werk
   is in verskeie tydskrifte gepubliseer.

   Gedurende sy diens in die Tweede Vryheidsoorlog, was hy verantwoordelik
   vir bevele vir die summiere teregstelling van verskeie Boere- en swart
   gevangenes, wat gelei het tot sy omstrede krygsverhoor en teregstelling
   vir moord deur die Britse Leër. Sy doodsbevel is persoonlik deur Lord
   Kitchener geteken al het hy dit later ontken.

   In Australië is Morant na sy dood as 'n volksheld beskou. Sy verhaal is
   in verskeie boeke vertel asook 'n bekende film, die regisseur Bruce
   Beresford se Breaker Morant (1979).
   Kategorieë: Tweede Vryheidsoorlog • Oorlogsmisdadigers

