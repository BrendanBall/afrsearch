Breda


   Breda is 'n stad in die Nederlandse provinsie Noord-Brabant met
   ongeveer 170 000 inwoners. Die gemeente Breda omvat naas die stad self
   ook die dorpe Bavel, Prinsenbeek, Teteringen en Ulvenhout.
   Grote Kerk in Breda
   Grote Kerk in Breda
   Ligging van Breda in die provinsie Noord-Brabant
   Ligging van Breda in die provinsie Noord-Brabant

   Breda is geleë aan die belangrike handelsweë Rotterdam - Antwerpen en
   Amsterdam - Utrecht - Antwerpen. Dit het ook 'n treinstasie aan die
   nuwe hoësnelheidslyn HSL-Zuid, van Parys oor Brussel en Antwerpen na
   Rotterdam en Amsterdam.

   Breda besit 'n historiese sentrum met talle historiese geboue. Die
   Grote Markt is die sentrale punt van die stad. Behalwe talryke kafees
   en restaurants word hier die Oude Stadhuis, en ook die Grote of Onze
   Lieve Vrouwekerk aangetref. Die stadskasteel uit die 17de eeu huisves
   die Koninklijke Militaire Academie. Ten suide van die stad is die
   Kasteel Bouvigne.

   Tot 1795 was die burgers van Breda onderdane van die Baron van Breda,
   wat tegelykertyd Graaf van Nassau was. Die stad is sedert 1853 die
   setel van 'n Biskop in die Rooms-Katolieke Kerk.

   Die stad Breda is indirek die naamgewer van Bredasdorp in Suid-Afrika,
   wat vernoem is na Michiel van Breda.

[wysig] Eksterne Skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Breda
     * Website van de gemeente
     * Website Vreemdelingenverkeer

   Kategorieë: Noord-Brabant • Stede in Nederland

