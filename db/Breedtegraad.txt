Breedtegraad


   Die breedtegraad (deur φ aangedui) is die geografiese koördinaat wat
   die ligging gee van 'n plek op 'n hemelliggaam (meestal die Aarde)
   Noord of Suid van die Ewenaar. 'n Streek se breedtegraadligging het 'n
   groot effek op die klimaat een weer daar. Dit kan saam met die
   lengtegraad gebruik word om 'n plek se geografiese ligging aan te dui.

   Op Aarde, is die breedtegraad 'n hoekmeting wat strek vanaf 0° by die
   Ewenaar tot 90° by die pole, met die byvoeging van noorderbreedte (in
   die Noordelike halfrond) of suiderbreedte (in die Suidelike halfrond).
   Ander belangrike breedtesirkels is die Kreefskeerkring by 23°27′ Noord,
   die Steenbokskeerkring by 23°27′ Suid, die Arktiese Sirkel by 66°33′
   Noord en die Antarktiese Sirkel by 66°33′ Suid. Slegs by liggings
   tussen die twee keerkringe is dit moontlik vir die son om reg bo in die
   lug te wees. Slegs Noord van die Arktiese Sirkel of Suid van die
   Antarktiese Sirkel is die middernagson moontlik.

   Alle liggings teen 'n gegewe breedtegraad word saam gegroepeer op 'n
   breedtelyn of parallel, omdat hulle in dieselfde vlak lê en al hierdie
   vlakke parallel aan die Ewenaar is. Breedtelyne buiten die Ewenaar is
   naastenby klein sirkels op die oppervlak van die Aarde; hulle is nie
   geodesieke nie, omdat die kortste pad tussen twee punte op dieselfde
   breedtegraad weg van die Ewenaar moet buig.

   Die breedtegraad bepaal rofweg die geneigdhede in klimaat, poolligte,
   heersende winde en ander fisiese eienskappe van 'n geografiese ligging.

   Elke breedtegraad is verder onderverdeel in 60 "boogminute". In
   navigasie kan 'n minuut onderverdeel word in tiendes (of, voorheen,
   boogsekondes). Daarom kan 'n volledige breedtegraad as 23°27.5′ S
   voorgestel word.

   'n Spesifieke breedteligging kan dan met 'n spesifieke lengteligging
   gekombineer word om 'n presiese posisie op die Aarde se oppervlak aan
   te dui.

   Een boogminuut van breedte is omtrent een seemyl.

   Ko-breedtegraad (Colatitude in Engels) is die komplement van 'n
   breedtegraad.

   Hoekerig eksentrisiteit (angular eccentricityin Engels):

                      o\!\varepsilon=\arccos\left(\frac{b}{a}\right);\,\!

   Die uitdrukkings wat hier volg neem aan dat die poolseksies ellipties
   is met eksentrisiteit:
   \scriptstyle{e=\sin(o\!\varepsilon)=\frac{\sqrt{a^2-b^2}}{a}}{\color{wh
   ite}\Big|}\,\! , en dat alle seksies parallel aan die ewenaarsvlak en
   sirkelvormig is. Geografiese breedteligging (tesame met lengteligging)
   verskaf dan 'n Gauss-kaart.

                n'(\theta)=\frac{1}{E'(\theta)}=\frac{1}{\sqrt{1-\big(\sin
                (\theta)\sin(o\!\varepsilon)\big)^2}};\,\!

   Inhoud

        * 1 Regstellende breedteligging
             + 1.1 Algemene gebruik "breedteligging"
             + 1.2 Gereduseerde breedteligging
             + 1.3 Authaliese breedteligging
             + 1.4 Regstellende breedteligging
             + 1.5 Konformele breedteligging
             + 1.6 Geosentriese breedteligging
        * 2 Breedteligging en rykdom
        * 3 Verdere leesstof
        * 4 Sien ook
        * 5 Eksterne skakels
        * 6 Bronne

[wysig] Regstellende breedteligging

[wysig] Algemene gebruik "breedteligging"

     * In algemene gebruik verwys die breedteligging na geodetiese of
       geografiese breedteligging, \phi\,\! , en is die hoek tussen 'n
       loodlyn en die ewenaarsvlak — juis omdat dit oorspronklik die hoek
       tussen die horison en die poolster was. Omdat die Aarde effens
       uitdy weens sy rotasie, verwys kartograwe na 'n verskeidenheid
       hulpbreedtegrade om sferiese projeksies aan te pas vir hul doel.

[wysig] Gereduseerde breedteligging

     * Gereduseerde of parametriese breedteligging, \beta\,\! , is die
       breedteligging van dieselfde radius op die sfeer met dieselfde
       ewenaar.

                \beta=\arctan\Big(\cos(o\!\varepsilon)\tan(\phi)\Big);\,\!

[wysig] Authaliese breedteligging

     * Authaliese breedteligging, \xi\,\! , gee 'n oppervlakbehoudende
       transform na 'n sfeer.

                \widehat{S}(\phi)^2=\frac{1}{2}b^2\left(\sin(\phi)n'(\phi)
                ^2+\frac{\ln\bigg(n'(\phi)\Big(1+\sin(\phi)\sin(o\!\vareps
                ilon)\Big)\bigg)}{\sin(o\!\varepsilon)}\right);\,\!

                \begin{align}\xi&=\arcsin\!\left(\frac{\widehat{S}(\phi)^2
                }{\widehat{S}(90^\circ)^2}\right),\\
                &=\arcsin\!\left(\frac{\sin(\phi)\sin(o\!\varepsilon)n'(\p
                hi)^2+\ln\Big(n'(\phi)\big(1+\sin(\phi)\sin(o\!\varepsilon
                )\big)\Big)}{\sin(o\!\varepsilon)\sec(o\!\varepsilon)^2+\l
                n\Big(\sec(o\!\varepsilon)\big(1+\sin(o\!\varepsilon)\big)
                \Big)}\right);\end{align}\,\!

[wysig] Regstellende breedteligging

     * Regstellende breedteligging (Rectifying in Engels), \mu\,\! , is
       die oppervlaksafstand vanaf die ewenaar, geskaleer sodat die pool
       by 90° lê. Ongelukkig is dit 'n onvoltooide elliptiese integraal:

                M(\theta)=a\cos(o\!\varepsilon)^2n'(\theta)^3;\,\!


                      \mu=\frac{\;\int_{0}^\phi\;M(\theta)\,d\theta}{\frac
                      {2}{\pi}\int_{0}^{90^\circ}M(\phi)\,d\phi}
                      =\frac{\pi}{2}\cdot\frac{\;\int_{0}^\phi\;n'(\theta)
                      ^3\,d\theta}{\int_{0}^{90^\circ}n'(\phi)^3\,d\phi};\
                      ,\!

[wysig] Konformele breedteligging

     * Konformele breedteligging, \chi\,\! , gee 'n hoek-behoudende
       (konforme) transform na 'n sfeer.

                \chi=2\cdot\arctan\left(\sqrt{\frac{1+\sin(\phi)}{1-\sin(\
                phi)}\cdot\left(\frac{1-\sin(\phi)\sin(o\!\varepsilon)}{1+
                \sin(\phi)\sin(o\!\varepsilon)}\right)^{\!\!\sin(o\!\varep
                silon)}}^{\color{white}|}\;\right)-\frac{\pi}{2};\;\!

[wysig] Geosentriese breedteligging

     * Geosentriese breedteligging, \psi\,\! , is moontlik wat in die
       algemeen aangeneem word aangedui is as breedteligging. Dit is die
       hoek tussen die ewenaarsvlak en die radiale lyn:

                \psi=\arctan\Big(\cos(o\!\varepsilon)^2\tan(\phi)\Big).\;\
                !

   Benarderde verskil van geografiese breedteligging
   \phi\,\! gereduseer
   \phi-\beta\,\! authalies
   \phi-\xi\,\! regstellend
   \phi-\mu\,\! konformeel
   \phi-\chi\,\! geosentries
   \phi-\psi\,\!
   0° 0.00′ 0.00′ 0.00′ 0.00′ 0.00′
   5° 1.01′ 1.35′ 1.52′ 2.02′ 2.02′
   10° 1.99′ 2.66′ 2.99′ 3.98′ 3.98′
   15° 2.91′ 3.89′ 4.37′ 5.82′ 5.82′
   20° 3.75′ 5.00′ 5.62′ 7.48′ 7.48′
   25° 4.47′ 5.96′ 6.70′ 8.92′ 8.92′
   30° 5.05′ 6.73′ 7.57′ 10.09′ 10.09′
   35° 5.48′ 7.31′ 8.22′ 10.95′ 10.96′
   40° 5.75′ 7.66′ 8.62′ 11.48′ 11.49′
   45° 5.84′ 7.78′ 8.76′ 11.67′ 11.67′
   50° 5.75′ 7.67′ 8.63′ 11.50′ 11.50′
   55° 5.49′ 7.32′ 8.23′ 10.97′ 10.98′
   60° 5.06′ 6.75′ 7.59′ 10.12′ 10.13′
   65° 4.48′ 5.97′ 6.72′ 8.95′ 8.96′
   70° 3.76′ 5.01′ 5.64′ 7.52′ 7.52′
   75° 2.92′ 3.90′ 4.39′ 5.85′ 5.85′
   80° 2.00′ 2.67′ 3.00′ 4.00′ 4.01′
   85° 1.02′ 1.35′ 1.52′ 2.03′ 2.03′
   90° 0.00′ 0.00′ 0.00′ 0.00′ 0.00′

[wysig] Breedteligging en rykdom

   Daar word gereeld opgemerk dat daar 'n skerp korrelasie tussen
   breedteligging en die rykdom van nasies bestaan: die kontinente langs
   die ewenaar (Afrika, Suid-Amerika en Indonesië) is van die armste.
   Selfs binne Afrika en Suid-Amerika kan dit gesien word dat die nasies
   wat die verste van die Ewenaar is ook die rykste is: In Afrika is die
   rykste nasies die drie aan die Suidelike (Suid-Afrika, Botswana en
   Namibië) en Noordelike punte van die vasteland. Soortgelyk is
   Argentinië, Chile en Uruguay lank reeds die rykste nasies in
   Suid-Amerika. Die rykste nasies van die wêreld met die hoogste
   standaard van lewe neig om in die Noordelike uiterstes van menslike
   bewoning te wees, in Kanada en die Nordiese Lande. Tussen die ryk
   vastelande, en selfs binne groot lande, neem rykdom toe saam met
   afstand vanaf die Ewenaar: Suidelike Europa is lank reeds, nes die
   Suidelike Verenigde State, armer as hulle Noordelike helftes.

   Daar is 'n paar verduideliking vir hierdie verskynsel. Die eerste wat
   dit beskryf en probeer verduidelik het was die Franse filosoof
   Montesquieu, wat voorgestel het dat 'n koue winter minder bloed in die
   uiterstes beteken, wat die vel minder soepel maak; dit gee die
   noordeliker inwoners meer krag en kleiner vermoeë om te ontspan.
   Hierdie beperking van bloed inwaarts, volgens Montesquieu, beteken ook
   'n groter vloei deur die hart, wat goeie gesondheid aanhelp. Hierdie
   bevindings is geheel-en-al deur moderne wetenskap afgeskiet.

   Ook gediskrediteer, maar steeds lewendig binne sommige groepe, is 'n
   rassige verduideliking. Dié wat naby die ewenaar woon neig om
   donkervellig te wees en kan direkte sonlig beter hanteer. Party het
   aangevoer dat 'n donkerder velkleur met verminderde intelligensie
   verbind kan word, maar daar is geen stawing vir hierdie voorstel nie.

   'n Ander verduideliking wat steeds wyd aanklank vind, is dat moderne
   tegnologieë en institusies primêr in 'n klein area van noordwes-Europa
   ontwerp is. Daarom is landboukundige tegnieke, masjiene en medisyne
   ontwerp om by 'n gematigde klimaat te pas. Hierdie tegnologieë en
   modelle het wyd versprei na areas met soortgelyke klimaat, soos
   Noord-Amerika en Australië. Omdat hierdie areas ook sentrums vir
   uitvinding geword het, is hierdie voordeel verder versterk. Veel minder
   energie is dus spandeer op die verbetering van tropiese landbou teenoor
   gematigde landbou, juis as gevolg van hierdie. Tegnologieë, vanaf
   motorvoertuie tot kraglyne, word ontwerp vir kouer, droër streke, en
   neig om veel slegter te werk in die tropiese gebiede.

   Hierdie vorm 'n siklus van tegnologieë wat ontwerp word vir die rykes,
   wat hulle ryker maak en nog tegnologiese ontwikkeling laat steun. Een
   brokkie getuienis hiervoor is dat die verre noorde nie altyd die rykste
   breedteligging was nie. Tot slegs 'n paar eeue gelede was die rykste
   gebiede die strook deur Suidelike Europa, die Midde-Ooste, Noordelike
   Indië en Suidelike Sjina. 'n Dramatiese verskuiwing in tegnologie,
   beginnende met oseaanvarende skepe en beëindig deur die Industriële
   Revolusie, het hierdie strook sien skuif na die Noorde, in Europa,
   Sjina en die Amerikas. Noordelike Rusland het 'n supermoondheid geword,
   terwyl Suidelike Indië arm en gekolonialiseer geraak het. Sulke
   dramatiese veranderings stel voor dat die huidige verspreiding van
   rykdom nie weens onveranderbare faktore soos klimaat of ras is nie.

   Verbind aan hierdie verduideliking is dié van siekte. Die tropiese
   gebiede is baie meer vatbaar vir verwoestende siektes, omdat hul
   temperatuur lewe vergemaklik op vektore soos insekte en knaagdiere.
   Daar is al lank 'n malariastrook wat die aardbol omgord; hierdie het
   menslike lewe veel moeiliker gemaak, en verder het dit dit feitlik
   onmoontlik gemaak vir meeste vorms van noordelike vee om te floreer.
   Hierdie probleme is vererger deur die rykdom van die Noorde: veel meer
   geld vir navorsing word spandeer om die siektes van Noordelikes op te
   los.

   Fisioloog Jared Diamond, in sy Pulitzer Prys-bekroonde werk Guns,
   Germs, and Steel, het die punt gemaak dat die Europa-Asië-landmassa
   spesifiek baie goed is vir die oorgang vir samelewings van
   jagter-opgaarder na landbougemeenskappe. Die vasteland strek veel
   verder langs dieselfde breedteliggings as enige van die ander
   vastelande. Omdat dit veel makliker is om 'n mak spesie langs dieselfde
   breedteligging te verskuif as om na 'n warmer of kouer klimaat te
   skuif, kan enige spesie wat by 'n spesifieke breedteligging ontwikkel
   is oor die hele vasteland versprei binne 'n relatief kort periode.
   Daarom geniet die inwoners van hierdie vasteland 'n outomatiese
   voordeel in terme van vroeër ontwikkeling van landbou, en het 'n groter
   verskeidenheid plante en diere waaruit gekies kan word.

   Hy het ook hierdie vooruitgang verbind aan die ontwikkeling van siektes
   wat later die inwoners van ander vastelande sou bedreig. Die nabye
   verbintenis tussen die mense en mak diere van Europa-Asië het 'n vektor
   verskaf waardeur siektes vinnig voortgeplant kon word. Inwoners van
   lande met min mak spesies was nooit blootgestel aan dieselfde wye reeks
   siektes nie, en het, ten minste op die Amerikaanse vastelande, beswyk
   aan siektes wat van Europa gebring is.

[wysig] Verdere leesstof

     * John P. Snyder, Map Projections: a working manual USGS

[wysig] Sien ook

     * lengtegraad
     * lengte- en breedteligging
     * navigasie

[wysig] Eksterne skakels

     * Vind 'n lengte- en breedtelingging
     * Vind jou ligging
     * Verander desimale grade na grade, minute en sekondes
     * Afstandsberekening gebasseer op lengte- en breedteligging -
       JavaScript weergawe
     * Wêreldkaart met vergrotingsfunksie (PDF)

[wysig] Bronne

     * Latitude by die Engelse Wikipedia
     * Breedtegraad by die Nederlandse Wikipedia

   Kategorieë: Kartografie • Navigasie

