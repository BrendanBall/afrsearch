Brein


   Magnetiese resonansie tomografiese opname van die menslike brein
   Magnetiese resonansie tomografiese opname van die menslike brein

   Die brein (ook bekend as harsings) in gewerwelde diere vorm die
   middelpunt van die senuweestelsel. Dit bestaan ook uit 'n groot aantal
   senuweeselle en ander selle wat 'n ondersteunende rol speel. Daar word
   ook 'n aantal hormone in die brein vervaardig. Die brein koördineer die
   funksies van 'n organisme en beheer bykans alle liggaamsprosesse.

   Inhoud

        * 1 Bou
        * 2 Algemene Feite
        * 3 Geslagsverskille
        * 4 Lys van breinsiektes

[wysig] Bou

   'n Mens se brein
   'n Mens se brein

   Die brein bestaan uit drie hoofonderdele wat self ook verder
   onderverdeel kan word:
     * Die voorste brein of prosencephalon
          + Telencephalon
               o Neokortex = nuwe kors
               o Basale ganglia
               o Amygdala = amandelkern
               o Hippokampus
               o Laterale ventrikels
          + Diencephalon
               o Thalamus
               o Hypothalamus
               o Epithalamus
               o Derde ventrikel
     * Die middelbrein of Mesencephalon
          + Tectum = dak
          + Tegmentum
          + Serebrale brug
     * Die agterbrein of Rhombencephalon
          + Metencephalon
               o Cerebellum = kleinbrein
               o Pons
               o Vierde ventrikel
          + Myelencephalon
               o Medulla oblongata = verlengde murg
               o Vierde ventrikel

[wysig] Algemene Feite

   'n Muis se brein
   'n Muis se brein

   Die brein word meestal in die kop, bo-aan die werwelkolom, van die dier
   aangetref waar die meeste van die sintuie geleë is waarmee die dier
   kontak met die buitewêreld maak. Dit wil voorkom asof die Brontosaurus
   twee stelle breine gehad het, waarvan die een aan die onderkant van die
   werwelkolom geleë was. Die doel daarvan was waarskynlik om die
   vertragings van die seine deur die neklangse seinoordrag van hierdie
   groot dier te verminder.

   Die menslike brein neem 'n volume van ongeveer 1.6 liter in beslag en
   het 'n gewig van tussen 1 en 1.5 kilogram.

   Die brein is van die bloed in die liggaam geskei om te verseker dat
   vreemde stowwe nie in die verkeerde konsentrasies in die brein beland
   en skade aanrig nie. Hierdie bloed-brein skerm maak dit moeilik om
   medisyne te ontwikkel wat tot die brein kan deurdring.

   Alhoewel die brein geheel en al uit senuweeselle bestaan bevat hulle
   geen pynreseptors nie. Sommige breinoperasies vind plaas terwyl die
   pasiënt by sy volle bewussyn is sonder dat die persoon enige pyn
   ervaar. Daar word wel plaaslike verdowing toegepas om die skedeldak te
   kan verwyder maar die brein word self nie verdoof nie. Gewasse op die
   brein word dan ook meestal eers opgemerk wanneer daar 'n verlies in
   liggaamsfunsksies plaasvind en nie deurdat die pasiënt die druk van die
   gewas op die harsingsweefsel voel nie.

   Die brein kan ook nie alle stowwe wat tipies in die liggaam as
   brandstof dien gebruik nie. Slegs glukose dien normaalweg as brandstof
   vir die brein. Die menslike brein bestaan uit die grootbrein, die
   kleinbrein of die cerebellum en die harsingstam.

[wysig] Geslagsverskille

   By mense is daar 'n klein verskil tussen die breine van mans en
   vrouens. Tydens die sestiger en sewentigerjare is bevind dat die
   hipothalamus klein verskille tussen die geslagte toon. Daar is
   verskille in die grootte van die cellichamen, in die sinapse self asook
   ten opsigte van die aantal sinapse teenwoordig. Hierdie ontdekking het
   daartoe gelei dat meer studies gedoen is om die verskille tussen mans
   en vrouens se breine te verstaan. Dit blyk dat mans se breine gemiddeld
   10% groter is as dié van vroue. Vroue het egter op sekere plekke in die
   brein meer senuweeselle as mans.

   Daar word gespekuleer dat die verskille waarskynlik in die oertyd
   ontstaan het met mans wat moes jag en vrouens wat hoofsaaklik kinders
   versorg het. Daar bestaan ook spekulasie dat mans 'n beter gevoel vir
   rigting het as vrouens en met minder woorde kan kommunikeer vanweë die
   vroeëre vereistes waaraan jagters moes voldoen (m.a.w. daar nie
   gesellig geklets kan word tydens die jag nie), terwyl dieselfde geld
   vir vrouens se organisasievermoëns.

[wysig] Lys van breinsiektes

   'n Kat se brein
   'n Kat se brein
     * ALS = Amiotrofe Laterale Sklerose
     * Afasie
     * Anencefalie
     * Outisme
     * BSE en Creutzfeldt-Jakob siekte
     * CVA
     * Depressie
     * Disleksie
     * Epilepsie
     * Hersenabces
     * Breinbloeding
     * Herseninfarct
     * Breinkneusing
     * Harsingsskudding
     * Breinontsteking
     * Breingewasse
     * Breinverlamming
     * Breinvliesontsteking
     * Migraine
     * Veelvuldige Sklerose
     * Neurofibromatose
     * Persoonlikheidsafwykings
     * Skisofrenie
     * Korsakov sindroom
     * Wernicke sindroom
     * Gilles de la Tourette sindroom
     * Sinestesie
     * Alzheimer se siekte
     * Huntington se siekte
     * Parkinson se siekte

   Kategorieë: Organe • Senuweestelsel

