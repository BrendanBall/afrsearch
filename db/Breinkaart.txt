Breinkaart


   'n Breinkaart is 'n diagram wat gebruik word om woorde en idees aan 'n
   sleutelwoord oor 'n kernbegrip of idee te verbind. Dit word gebruik om
   idees te visualiseer, klassifiseer, te struktureer en te skep; dit word
   ook gebruik as studiehulpmiddel, vir probleemoplossing en
   besluitneming.

   Dit is soortgelyk aan 'n semantiese netwerk of kognitiewe kaart maar
   daar is geen formele beperkinge op die soorte skakels wat gebruik mag
   word nie. Dikwels sluit die kaart prente, woorde en lyne in. Die
   elemente word intuïtief gerangskik volgens die belangrikheid van die
   begrippe en word in groepe, vertakkinge of velde verdeel.

   'n Breinkaart is met ander woorde 'n beeldgesentreerde radiale diagram
   wat die semantiese of ander verbindings tussen stukkies inligting
   verteenwoordig. Die eenvormige grafiese formulering van die semantiese
   struktuur van inligting op die metode van kennisversameling kan die
   oproep van bestaande herinneringe verbeter. Dit word ook dikwels
   geadverteer as 'n tegniek om motivering om 'n taak uit te voer te
   verhoog. Die kaart kan byvoorbeeld gebruik word om die struktuur van 'n
   regeringinstansie grafies te illustreer. 'n Breinkaart wat goed
   gestruktureer is en goed gevestig is kan gebruik word om 'n onderwerp
   te hersien.

   Inhoud

        * 1 Oorsprong
        * 2 Gebruik van breinkaarte
        * 3 Riglyne vir die opstel van breinkaarte
        * 4 Wetenskaplike navorsing op breinkaarte
        * 5 Hulpmiddele
             + 5.1 Oopbron Sagteware

[wysig] Oorsprong

   Breinkaarte (en soortgelyke begrippe) is al lank in gebruik vir die
   doeleindes van leer, dinkskrums, geheue hulpmiddels, visuele denke en
   probleemoplossing deur opvoeders, ingenieurs, sielkundiges en ander
   mense in die algemeen. Van die vroegste voorbeelde van breinkaarte is
   ontwikkel deur Porphyry van Tyros 'n uitstaande denker uit die 3de eeu
   toe hy die verskeie kategorieë van begrippe van Aristoteles grafies
   gevisualiseer het. Ramon Llull het ook die breinkaart tipe struktuur
   gebruik.

   Mense het beeldgesentreerde radiale grafiese organiseringstegnieke vir
   'n baie lang tyd gebruik in vakgebiede soos ingenieurswese, sielkunde
   en opvoeding, die bekende skrywer en sielkundige Tony Buzan beweer
   egter dat hy oorspronklik die idee van breinkaarte ontwikkel het.

   Hy beweer dat die idee geïnspireer is deur die algemene beteknisleer in
   wetenskapsfiksie soos die van A. E. van Vogt en L. Ron Hubbard. Hy
   beweer dat tradisionele artikels op die leser staatmaak om van links na
   regs en van bo na onder te lees, terwyl wat in werklikheid gebeur is
   dat die brein die bladsy in 'n nie-linieêre wyse deurtas. Hy gebruik
   ook verder die gewilde aannames oor die serebrale hemisfere om die
   eksklusiewe gebruik van breinkaarte bo ander vorm van notas maak te
   bevorder.

   Die semantiese netwerk is meer onlangs ontwikkel as 'n teorie om die
   wyse waarop mense leer te modelleer en is verander na breinkaarte deur
   die rennaisance man Dr Allan Collins en die vermaarde navorser M. Ross
   Quillan gedurende die 190s. Dr Allan Collins kan vanweë sy toewyding en
   gepubliseerde navorsing oor leer, kreatiwiteit en grafiese denke
   waarskynlik eerder as die vader van die moderne breinkaart beskou word.

   Breinkaarte word nog gereeld in verskeie vorms gebruik en vir verskeie
   toepassings insluitend leer en onderwys, beplanning asook in
   ingenieurswese.

   Wanneer dit vergelyk word met begripskaarte wat voorheen in die 1960s
   ontwikkel is, is die struktuur van breinkaarte soortgelyk in soverre
   die breinkaart 'n vereenvoudigde radiale diagram is met slegs een
   sleutelwoord in die kern.

[wysig] Gebruik van breinkaarte

   'n Handgetekende breinkaart
   'n Handgetekende breinkaart
   Rowwe breinkaartnotas geneem tydens 'n kursus
   Rowwe breinkaartnotas geneem tydens 'n kursus

   Breinkaarte het vele toepassings vir persoonlike- en gesinsgebruik,
   opvoedkundige- en besigheidssituasies, insluitend die neem van notas,
   dinkskrums (waar idees radiaal rondom die kern node ingevoeg word,
   sonder dat daar 'n vanselfsprekende voorkeur vanuit die hiërargie of
   volgorde van die rangskikking daaraan toegeken word), opsommings,
   hersiening en om algemene klaring van 'n mens se gedagtes teweeg te
   bring. 'n Mens kan byvoorbeeld na 'n lesing luister en notas neem op
   breinkaarte van die belangrikste punte en sleutelwoorde. 'n Mens kan
   breinkaarte ook gebruik as 'n geheue tegniek of om ingewikkelde idees
   uit te sorteer. Breinkaarte word ook bevorder as 'n manier om saam te
   werk tydens kreatiwiteit sessies en kan gebruik word om laterale denke
   te stimuleer.

   Breinkaarte kan per hand geteken word as rowwe notas, tydens 'n lesing
   of vergadering of kan meer gesofistikeerd wees. Daar bestaan ook 'n
   aantal sagteware pakette vir die opstel van breinkaarte.

[wysig] Riglyne vir die opstel van breinkaarte

   Hierdie is die algemeen aanvaarde strukture van 'n breinkaart, maar is
   nie rigied nie en die indiwidu kan dit vrylik interpreteer:
    1. Begin in die middel met 'n beeld van die onderwerp deur ten minste
       van drie kleure gebruik te maak.
    2. Gebruik beelde, simbole, kodes en dimensies oral deur die
       breinkaart.
    3. Kies sleutelwoorde en skryf dit in klein- of hoofletters.
    4. Elke woord/beeld moet alleen staan op sy eie lyntjie.
    5. Die lyne moet verbind word, deur te begin van die middelste beeld.
       Die middelste lyne is dikker en vloeiend en word al dunner soos dit
       verder van die kern afbeweeg.
    6. Maak die lyne dieselfde lengte as die woord/beeld.
    7. Gebruik kleure – jou eie kode – regdeur die breinkaart.
    8. Ontwikkel jou eie persoonlike styl.
    9. Beklemtoon begrippe en wys die verbintenisse in jou breinkaart.
   10. Hou die kaart duidelik deur die radiale hiërargie te behou, 'n
       numeriese volgorde of ander uiteensetting om jou vertakkinge te
       merk.

[wysig] Wetenskaplike navorsing op breinkaarte

   Buzan (1991) beweer dat breinkaarte by verreweg 'n beter tegniek vir
   die neem van notas is omdat dit nie lei tot die semi-hipnotiese
   beswyming verval wat deur ander metodes vir die neem van notas
   veroorsaak word. Buzan beweer verder ook dat breinkaarte die volle
   bestek van die vaardighede van die linker- en regterkorteks benut en
   die brein balanseer en sodoende gebruik maak van die onbenutte 99% van
   jou ongebruikte verstandelike vermoë. Navorsing is gedoen wat tot die
   gevolgtrekking gekom het dat sulke bewerings dalk meer 'n
   bemarkingsfoefie is wat staatmaak op mistastings oor die werking van
   die brein en die serebrale hemisfere.

   Daar is egter voordele te put uit die toepassing van die wye reeks
   grafiese organiseerders. Navorsing deur Farrand, Hussain en Hennessy
   (2002) het bevind dat die breinkaart tegniek 'n beperkte dog
   betekenisvolle impak op geheue by voorgraadse studente gehad het ('n
   10% verbetering op die basislyn vir 'n 600 woord teks is waargeneem)
   vergeleke met ander studietegnieke ('n −6% toename oor die basislyn is
   in die geval waargeneem).

[wysig] Hulpmiddele

   Hierdie hulpmiddels kan goed benut word om groot hoeveelhede inligting
   te organiseer.

[wysig] Oopbron Sagteware

     * FreeMind is 'n gratis oopbron breinkaartprogram wat in die Java
       programmeringstaal geskryf is.
     * VYM vir Linux en MacOS Vrye Sagtegware (GNU/GPL).
     * Kdissert slegs vir Linux Vrye Sagteware (GNU/GPL) vir die skep van
       ander dokumente vanuit breinkaarte: aanbiedings, verslae en
       applets.
     * DeepaMehta Oopbron Breinkaartprogram vir die Persoonlike rekenaar
     * WikkaWiki [1] is 'n vrye PHP/MySQL wiki enjin met ingeboude steun
       vir FreeMind breinkaarte.

   Kategorie: Kreatiewe denke

