Brest


                                                                    Brest

                                            Land:                 Frankryk
                                          Région:                 Bretagne
                                     Département:                Finistère
                                      Koördinate:         48°23'N, 04°29'W
                                     Oppervlakte:                49,51 km²
                                       Bevolking:           145 700 (2005)
                              Bevolkingsdigtheid:              3 023 / km²
                                          Hoogte:        34 m bo seespieël
                                    Burgemeester: François Cuillandre (PS)

   Brest is 'n hawestad en vlootbasis in die Franse département Finistère
   (Bretagne) met 150 000 inwoners in die stad en sowat 300 000 in die
   metropolitaanse gebied. Dit is die grootste stad in die westelike
   Bretagne en 'n belangrike ekonomiese en handelsentrum. Brest is ook die
   setel van die Universiteit van die Westelike Bretagne (Université de
   Bretagne Occidentale) en ander tersiêre onderwysinstellings.
   Beeld:Vue brest 800x600.jpg
   Brest, soos gesien vanuit die kasteel

   Danksy die strategiese ligging aan die mees westelike punt van die
   Bretonse skiereiland, aan die Rade de Brest, 'n uitgestrekte baai van
   die Atlantiese Oseaan, en teen die monding van die Penfeldrivier, wat
   'n natuurlike hawe skep, het Brest al eeue gelede tot 'n besige
   handels- en vloothawe ontwikkel. Dit is nog steeds die belangrikste
   basis van Frankryk se Atlantiese vloot.

[wysig] Besienswaardighede

   Die geskiedenis en lewenstyl van Brest is so nou met die see verbind
   dat die stad aan homself die trotse bynaam "Métropole Océane" gegee
   het. Twee bekende instellings behandel die militêre skeepvaart en die
   fauna van die see, die Museum van die Franse Vloot (Musée national de
   la Marine) en die gewilde oseanografiese sentrum Océanopolis, wat die
   oseane van die polêre, gematigde en tropiese klimaatsones in 'n
   neutedop bevat. Naas meer as 10 000 diere spog die sentrum met sy meer
   as veertig akwariums ook met outentieke besonderhede soos pakys en
   pikkewyne.

[wysig] Eksterne skakels

     * Die webwerf van die oseanografiese sentrum Océanopolis

   Kategorieë: Stede in Frankryk • Bretagne

