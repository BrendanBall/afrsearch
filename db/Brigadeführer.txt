Brigadeführer


   Brigadeführer was 'n SS-rang wat in Nazi-Duitsland gebruik is tussen
   1932 en 1945. Brigadeführer was ook 'n SA-rang (SA - Sturmabteilung,
   "Stormafdeling").

   Die rang is oorspronklik geskep na aanleiding van die uitbreiding van
   die Schutzstaffel en toegewys aan die offisiere wat in beheer van die
   SS-Brigaden was. In 1933 het die SS-Brigaden hulle naam verander na
   SS-Abschnitte, maar die rang van die Brigadeführer het dieselfde gebly.
   Latere weergawe van die Brigadeführer embleem
   Latere weergawe van die Brigadeführer embleem

   Die Brigadeführer is oorpsronklik beskou as die tweede
   generaal-offisier-rang van die SS en was tussen die range Oberführer en
   Gruppenführer. Met die groei van die Waffen-SS en die Ordnungspolizei
   het dit egter verander en is Brigadeführer as die gelyke van 'n
   generaal-majoor beskou, een rang hoër as 'n Oberst in die Duitse
   Wehrmacht. Die rang van generaal-majoor was op die tyd die ekwivalent
   van brigadier-generaal, 'n een-ster Generaal in die United States Army
   (die leër van die Verenigde State).

   Die embleem van die Brigadeführer was oorspronklik twee eikeblare en 'n
   silwer neut, maar in 1942 is die ontwerp verander na 'n drie eikeblare
   na aanleiding van die skepping van die rang Oberstgruppenführer.

   Brigadeführers het ook die skouerembleem van 'n generaal-majoor gedra
   en is as sulks na verwys sowel as hul SS-rang (bv. SS-Brigadeführer und
   Generalmajor der Waffen-SS und Polizei).
   Junior Rang
   Oberführer SS-rang en SA-rang
              Brigadeführer      Senior Rang
                                 Gruppenführer
   Kategorie: Militêre range

