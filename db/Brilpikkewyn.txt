Brilpikkewyn


   Brilpikkewyne
   Brilpikkewyne

   Die brilpikkewyn (Spheniscus demersus) (familie Spheniscidae
   (pikkewyne)) is endemies aan die wes- en suidooskuste van Suider-Afrika
   en die enigste pikkewyn wat in ons gebiedswater broei. Wetenskaplikes
   het vroeër gedink pikkewyne is so ongewoon dat hulle aan ‘n baie vroeë
   tak van voëlevolusie behoort, maar onlangse navorsing het getoon hulle
   is eintlik maar net verwante van stormvoëls wat baie goed aangepas is
   om in die water te lewe. Die digte vere beskerm die pikkewyne teen die
   koue water, en die vlerke is omgevorm sodat die voëls as ’t ware
   onderwater vlieg. Pikkewyne hou hul lywe horisontaal as hulle swem,
   maar hulle loop regop op land. Die voëls vorm groot broeikolonies langs
   die see. Brilpikkewyne lê gewoonlik twee eiers wat beurtelings deur die
   mannetjie en wyfie uitgebroei word.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Pikkewyne

