Britse Indiese Oseaan Gebied


   Kaart van die Britse Indiese Oseaan Gebied
   Kaart van die Britse Indiese Oseaan Gebied

   Die Britse Indiese Oseaan Gebied (Engels: British Indian Ocean
   Territory of BIOT) is 'n oorsese gebied van die Verenigde Koninkryk
   geleë in die Indiese Oseaan, halfpad tussen Afrika en Indonesië. Die
   gebied bestaan uit die ses atolle van die Chagos Argipel met meer as
   1000 individuele eilande.

   Die grootste eiland is Diego Garcia, die ligging van 'n gesamentelike
   militêre fasiliteit van die Verenigde Koninkryk en die VSA.

[wysig] Geskiedenis

   Die eilande van die Chagos Argipel is vroeg in die sestiende eeu deur
   Vasco da Gama ontdek en toe in die agtiende eeu deur Frankryk opgeëis
   as 'n besitting van Mauritius. In 1810 word Mauritius egter deur die
   Verenigde Koninkryk gebuit en doen Frankryk afstand van die gebied in
   die Verdrag van Parys (1814). Plaaswerkers migreer in die laat 19de eeu
   na die hoofeiland Diego Garcia en vestig kopra-plantasies.

   In 1965 skei die Verenigde Koninkryk die Chagos Argipel van Mauritius,
   en die eilande Aldabra, Farquhar en Desroches (Des Roches) van die
   Seychelle om die Britse Indiese Oseaan Gebied (BIOG) te vorm. Die doel
   hiermee was om die bou van militêre fasiliteite vir die gemeenskaplike
   voordeel van die VSA en die Verenigde Koninkryk moontlik te maak. Die
   eilande is formeel as 'n oorsese gebied van die Verenigde Koninkryk
   gevestig op 8 November 1965. Op 23 Junie 1976 word Aldabra, Farquhar en
   Desroches aan die Seychelle terugbesorg na aanleiding van die land se
   onafhanklikheidswording. Sederdien bestaan die BIOG slegs uit die ses
   hoofeilandgroepe wat die Chagos Argipel beslaan.
   Boaansig van Diego Garcia
   Boaansig van Diego Garcia

   In 1966 koop die Britse Regering die kopra-plantasies in privaatbesit,
   sluit dit, en verwyder die hele bevolking (wat as die Ilois
   bekendstaan) van Diego Garcia na Mauritius. Die Ilois wat nou in
   Mauritius en die Seychelle woon het deurentyd aangedring op hulle reg
   om na Diego Garcia terug te keer en 'n belangrike regsoorwinning behaal
   in die Britse Hooggeregshof in 2000. Die beslissing is egter omgekeer
   deur 'n order-in-council in Junie 2004, wat enige hoop op regstelling
   deur die Britse howe tot 'n einde gebring het. Die Ilois en hulle
   ondersteuners is tans besig om die beslissing in die Europese
   menseregtehof te appelleer.

   Die Amerikaanse lugmag het die basis op Diego Garcia tydens die 1991
   Golfoorlog en die 2001 oorlog in Afghanistan, sowel as die 2003 inval
   van Irak gebruik.


   Lande in Afrika

   Algerië | Angola | Benin | Botswana | Burkina Faso | Burundi |
   Comore-eilande | Demokratiese Republiek van die Kongo | Djiboeti |
   Egipte | Ekwatoriaal-Guinee | Eritrea | Ethiopië | Gaboen | Gambië |
   Ghana | Guinee | Guinee-Bissau | Ivoorkus | Kaap Verde | Kameroen |
   Kenia | Lesotho | Liberië | Libië | Madagaskar | Malawi | Mali |
   Mauritanië | Mauritius | Marokko | Mosambiek | Namibië | Niger |
   Nigerië | Republiek van die Kongo | Rwanda | São Tomé en Principe |
   Senegal | Sentraal-Afrikaanse Republiek | Seychelle | Sierra Leone |
   Soedan | Somalië | Suid-Afrika | Swaziland | Tanzanië | Togo | Tsjad |
   Tunisië | Uganda | Wes-Sahara | Zambië | Zimbabwe
    Afhanklike gebiede: Brits: Britse Indiese Oseaan Gebied - Sint Helena
                en afhanklikhede| Portugees: Madeiraeilande |

   Spaans: Kanariese-eilande - Ceuta en Melilla | Frans: Mayotte - Réunion

   Kategorie: Verenigde Koninkryk

