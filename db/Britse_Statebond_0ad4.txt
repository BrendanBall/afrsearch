Britse Statebond


   Vlag van die Britse Statebond
   Vlag van die Britse Statebond

   Die Britse Statebond (of algemeen net Statebond) is 'n vrywillige
   vereniging van onafhanklike, soewereine state, meestal bestaande uit
   die Verenigde Koninkryk en sy vorige kolonies.

   Nie alle lede van die Statebond erken die Britse monarg as staatshoof
   nie. Díé wat dit wel doen is bekend as Statebondgebiede, maar die
   meerderheid van lede is republieke, en 'n handvol andere is inheemse
   monargieë. Alle lede erken wel vir Koningin Elizabeth II as die Hoof
   van die Statebond, 'n rol wat miskien die beste met díé van 'n
   seremoniële president vergelyk kan word.

   Inhoud

        * 1 Oorspronge
        * 2 Sport
        * 3 Lys van Statebondslede volgens kontinent
        * 4 Sien ook
        * 5 Eksterne skakels

[wysig] Oorspronge

   Die Statebond het die Britse Ryk vervang, en sy oorspronge lê in die
   Rykskonferensies van die laat 1920s (konferensies van Britse en
   koloniale eerste ministers het gebeur vanaf 1887), waar die
   onafhanklikheid van self-regerende kolonies en dominiums erken is, en
   is uiteindelik geformaliseer deur die Statuut van Westminster in 1931.
   Die Statebond is geskep as 'n vereniging van vrye en gelyke state, en
   lidmaatskap was gebaseer op die gemene trou aan die Britse Kroon.

   Ná die Tweede Wêreldoorlog is die Ryk stadig afgebreek, wat deels aan
   die groei van onafhanklikheidsbewegings in die onderdanige streke (mees
   belangrik in Indië onder die invloed van Mohandas Gandhi) toegeskryf
   kan word, asook die Britse Regering se verkrampte omstandighede as
   gevolg van die koste van die oorlog. Burma (1948) en Suid-Jemen (1967)
   was onder die paar vorige kolonies/protektorate wat nie tot die
   Statebond toegetree het by onafhanklikheidswording nie. Miskien die
   mees bekende groep vorige Britse kolonies, die Verenigde State, is ook
   nie lid van die Statebond nie, omdat die onafhanklikheid van die VSA
   hierdie instelling met oor 'n honderd jaar voorafgaan. Die Republiek
   van Ierland was 'n lid, maar het die Statebond verlaat met
   republiekwording in 1949.

   Die kwessie van republiekstatus binne die Statebond is eers in 1950
   opgelos toe daar ooreengekom is, volgens 'n formule voorgestel deur
   Kanadese Eerste Minister Louis St. Laurent, dat Indië 'n lid mag bly
   ten spyte van haar huidige republiekgrondwet^1. (Voorheen het Ierland
   en Burma die Statebond verlaat na republiekwording.) Hierdie besluit,
   soos uiteengesit in die London Declaration, het toegelaat dat lede die
   Britse monarg as Hoof van die Statebond aanvaar ongeag van hulle
   binnelandse grondwetlike opset, en word deur baie gesien as die begin
   van die moderne Statebond.

   Soos die Statebond gegroei het, het Brittanje en die vorige "blanke
   Dominiums" informeel (en meestal veragtend) bekend geraak as die Wit
   Statebond, spesifiek wanneer hulle met die armer, meestal nie-blanke
   Statebondslede verskil het oor verskeie kwessies by die Statebond
   Regeringshoofde-ontmoetings. Aantygings dat die "Wit Statebond" ander
   belange as spesifiek die Afrika Statebondnasies het, asook
   beskuldigings van rassisme en kolonialisme het gereeld voorgekom
   gedurende debatte oor Rhodisië in die 1970s, die oplegging van sanksies
   teen die apartheidsera Suid-Afrika in die 1980s, en meer onlangs oor
   die kwessie van om druk uit te oefen vir demokratiese hervorming in
   Nigerië en later Zimbabwe in onlangse jare.

[wysig] Sport

   Die Statebond hou die Statebondspele elke vier jaar, twee jaar na elke
   Olimpiese Spele.

[wysig] Lys van Statebondslede volgens kontinent

   Datum van lidmaatskap in hakies.
     * Europa
          + Verenigde Koninkryk (1931)
          + Ciprus (1961)
          + Malta (1964)

     * Noord-Amerika
          + Kanada (1931)
          + Jamaika (1962)
          + Trinidad en Tobago (1962)
          + Barbados (1966)
          + Die Bahamas (1973)
          + Grenada (1974)
          + Dominica (1978)
          + Sint Lucia (1979)
          + Sint Vincent en die Grenadine (1979)
          + Antigua en Barbuda (1981)
          + Belize (1981)
          + Sint Kitts en Nevis (1983)

     * Suid-Amerika
          + Guyana (1966)

     * Afrika
          + Suid-Afrika (1931 en verlaat in 1961, sluit weer aan in 1994)
          + Ghana (1957)
          + Nigerië (1960 en opgeskort in 1995, maar weer toegelaat in
            1999)
          + Sierra Leone (1961)
          + Tanzanië (1961)
          + Uganda (1962)
          + Kenia (1963)
          + Malawi (1964)
          + Zambië (1964)
          + Gambië (1965)
          + Botswana (1966)
          + Lesotho (1966)
          + Mauritius (1968)
          + Swaziland (1968)
          + Seychelles (1976)
          + Namibië (1990)
          + Mosambiek (1995)
          + Kameroen (1995)

     * Asië
          + Indië (1947)
          + Pakistan (1947, verlaat in 1972 maar sluit weer aan in 1989)
          + Sri Lanka (1948)
          + Malaysië (1957)
          + Singapoer (1965)
          + Bangladesh (1972)
          + Maldives (1982)
          + Brunei (1984)

     * Australië en Oseanië
          + Australië (1931)
          + Nieu-Seeland (1931)
          + Samoa (1970)
          + Tonga (1970)
          + Fiji (1970 en verlaat in 1987, maar sluit weer aan in 1997)
          + Papoea Nieu Guinea (1975)
          + Solomon Eilande (1978)
          + Vanuatu (1980)
          + Tuvalu (1978)
          + Kiribati (1979)
          + Nauru (1999)

   Tans opgeskorte lede:
     * Geen.

   Vorige lede:
     * Éire (Republiek van Ierland), verlaat in 1949.
     * Newfoundland, word 'n Kanadese provinsie in 1949.
     * Zimbabwe, verlaat in 2003.

[wysig] Sien ook

     * Dominium
     * Britse Ryk
     * Anglosfeer
     * Federal Commonwealth Society

[wysig] Eksterne skakels

     * The Commonwealth Secretariat
     * The Commonwealth Institute, London
     * The Royal Commonwealth Society
     * British Empire & Commonwealth Museum, Bristol, England
     * University of London Institute of Commonwealth Studies
     * Federal Commonwealth Society Homepage
     * Association for Commonwealth Literature and Language Studies

   Kategorieë: Internasionale organisasies • Britse Ryk • Politiek

