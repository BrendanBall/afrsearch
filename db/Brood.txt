Brood


   Franse witbrood.
   Franse witbrood.

   Brood is 'n stapelvoedsel van kulture in Europa, Indië en die
   Midde-Ooste en word voorberei deur deeg te bak, te stoom of te braai.
   Brooddeeg bestaan ten minste uit meel en water; gewoonlik word daar ook
   sout bygevoeg asook 'n rysmiddel soos gis. Sommige brood bevat ook
   suiker, speserye, vrugte (soos rosyntjies, pampoen of piesangs),
   groente (soos uie of murgpampoen), neute, of sade (soos karwysaad,
   sesamsaad of papawersaad). Daar bestaan 'n enorm wye verskeidenheid
   brode, met voorkeure wat van streek tot streek verskil.

   Vars brood word geprys vir die smaak en tekstuur daarvan en dit is
   belangrik vir brood om vars te bly om steeds smaaklik te wees. Brood
   wat verouderd is se smaak versleg en muf naderhand. Moderne brood word
   gereël in papier of plastieksakke toegedraai of in lugdigte houers,
   soos broodhouers, geplaas om dit langer vars te hou. Muf word bevorder
   deur die brood in 'n warm omgewing te hou, maar 'n te koue omgewing,
   soos die yskas, sal veroorsaak dat die brood weer gou verouder.
   Kategorie: Voedsel

