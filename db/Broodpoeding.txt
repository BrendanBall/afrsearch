Broodpoeding


   Austin Leslie se Kreoolse Broodpoeding is in die voormalige Pampy's
   Restaurant in New Orleans (Louisiana) met vanielje-whiskey-sous bedien
   Austin Leslie se Kreoolse Broodpoeding is in die voormalige Pampy's
   Restaurant in New Orleans (Louisiana) met vanielje-whiskey-sous bedien

   Broodpoeding is 'n gewilde nagereg in die kookkuns van Groot-Brittanje,
   die suidelike Verenigde State, België en Frankryk. In Frankryk word dit
   pouding au pain en in België bodding genoem. Broodpoeding word van ou
   snye brood, vet, eiers, suiker of stroop, speserye en droëvrugte
   gemaak. Die deurweekte snye brood word uitgedruk en met die ander
   bestanddele vermeng. Die mengsel word in 'n bak geplaas en in die oond
   gebak.

   Broodpoeding word dikwels met 'n soet sous bedien, soos byvoorbeeld
   whiskey-, rum- of karamelsous, maar oorspronklik is dit net met suiker
   oorstrooi, in stukkies gesny en koud geniet.

[wysig] Geskiedenis

   Mense het reeds in die prehistoriese tydperk brood gebak, en die
   vroegste bekende resepte van soet en geurige broodpoedings dateer uit
   die antieke tydperk. Dit was moontlik spaarsame kokke wat hul ou brood
   nog vir 'n gereg wou gebruik. Ou of harde brood is reeds vroeg onder
   meer as 'n soort houer gebruik waarin byvoorbeeld sop bedien is
   (Italiaanse sjefs het in die Middeleeue hiervoor veral foccaccia-brood
   gebruik), as 'n vulsel vir vleisgeregte en as 'n verdikker by poedings.
   In 19de eeuse kookboeke het resepte vir broodpoedings dikwels in die
   hoofstukke oor "Kos vir siekes" verskyn. Die resepte varieer volgens
   die broodsoorte wat gebruik word.
   Kategorie: Kookkuns

