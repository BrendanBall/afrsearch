Broom



   35                       selenium ← broom → kripton
   Cl
   ↑
   Br
   ↓
   I

                                                             periodieke tabel

                                                                  Algemeen
                                        Naam, Simbool, Getal broom, Br, 35
                                                   Chemiese reeks halogene
                                             Groep, Periode, Blok 17, 4, p
                                         Voorkoms gas/vloeistof: rooibruin
                                                    vastestof: metaalglans
                                               Atoommassa 79.904 (1) g/mol
                                 Elektronkonfigurasie [Ar] 3d^10 4s^2 4p^5
                                            Elektrone per skil 2, 8, 18, 7
                                                        Fisiese Eienskappe
                                                        Toestand vloeistof
                            Digtheid (naby k.t.) (vloeistof) 3.1028 g/cm³
                                                         Smeltpunt 265.8 K
                                                                (-7.3 °C)
                                                          Kookpunt 332.0 K
                                                                (58.8 °C)
                                            Kritieke punt 588 K, 10.34 MPa
                                      Smeltingswarmte (Br[2]) 10.57 kJ/mol
                                    Verdampingswarmte (Br[2]) 29.96 kJ/mol
                                         Warmtekapasiteit (25 °C) (Br[2])
                                                          75.69 J/(mol·K)

   CAPTION: Dampdruk

                                         P/Pa    1  10  100 1 k 10 k 100 k
                                       teen T/K 185 201 220 244 276   332

                                                           Atoomeienskappe
                                              Kristalstruktuur ortorombies
                                                 Oksidasietoestande ±1, 5
                                                       (sterk suur oksied)
                              Elektronegatiwiteit 2.96 (Skaal van Pauling)
                                                       Ionisasie energieë
                                                (meer) 1ste: 1139.9 kJ/mol
                                                          2de: 2103 kJ/mol
                                                         3rde: 3470 kJ/mol
                                                        Atoomradius 115 pm
                                                  Atoomradius (ber.) 94 pm
                                                   Kovalente radius 114 pm
                                               Van der Waals radius 185 pm
                                                                   Diverse
                                     Magnetiese rangskikking nie-magneties
                            Elektriese weerstand (20 °C) 7.8×10^10 Ω·m
                         Termiese geleidingsvermoë (300 K) 0.122 W/(m·K)
                                        Spoed van klank (20 °C) ? 206 m/s
                                              CAS-registernommer 7726-95-6
                                                        Vernaamste isotope

                   CAPTION: Hoofartikel: Isotope van broom

                                 iso    NV   halfleeftyd VM VE (MeV)  VP
                                ^79Br 50.69% Br is stabiel met 44 neutrone
                                ^81Br 49.31% Br is stabiel met 46 neutrone

                                                                Verwysings

   Broom (vanaf die Griekse woord βρωμος (brómos), wat stank beteken; is
   'n chemiese element in die periodieke tabel met die simbool Br en
   atoomgetal van 35. Broom is 'n halogeen wat rooi van kleur is en is 'n
   vlugtige vloeistof by kamertemperatuur wat maklik met chloor en jodium
   reageer. Die element is korrosief ten opsigte van menslike weefsel in
   'n vloeistoftoestand en die dampe veroorsaak irritasie van die oë en
   die keel. Broomdampe is baie giftig wanneer dit ingeasem word.

   Inhoud

        * 1 Kenmerkende eienskappe
        * 2 Gebruike
        * 3 Geskiedenis
        * 4 Verspreiding
        * 5 Voorsorgmaatreëls
        * 6 Herwinning
        * 7 Verbindings
        * 8 Verwysings
        * 9 Eksterne skakels

[wysig] Kenmerkende eienskappe

   Broom is die enigste vloeibare nie-metaal element by kamertemperatuur
   en slegs een van twee elemente op die periodieke tabel wat in 'n
   vloeistoftoestand voorkom by kamertemperatuur (Kwik is die ander een).
   Die suiwer chemiese element het die fisiese vorm van 'n diatomiese
   molekule, Br[2]. Dit is 'n swaar rooibruin vloeistof wat maklik verdamp
   by standaardtemperatuur en -druk om 'n rooi damp te vorm (die kleur
   stem baie ooreen met stikstofdioksied) en het 'n sterk brandende reuk
   soortgelyk aan chloorgas. Broom is chemies baie na aan chloor wat ook
   'n halogeen is, maar is minder reaktief. Dit is egter meer reaktief as
   jodium. Broom is effens oplosbaar in water en hoogs oplosbaar in
   koolstofdisulfied, alifatiese alkohole (soos metanol) en asynsuur. Dit
   bind maklik met baie elemente en is 'n sterk bleikmiddel.

   Broom is hoogs reaktief en is 'n kragtige oksideermiddel in
   teenwoordigheid van water. Dit reageer heftig met amiene, alkene en
   fenole asook alifatiese en aromatiese koolwaterstowwe, ketone en sure
   (hierdie verbindings word gebromineer deur óf addissie reaksies óf
   substitusie reaksies). Watervrye broom is minder reaktief met ander
   elemente as nat broom; droë Broom sal egter heftig met aluminium,
   titaan, kwik, alkalie-aard metale en alkalie-metale reageer.

[wysig] Gebruike

   Elementêre broom word gebruik om 'n verskeidenheid broomverbindings te
   vervaardig wat in die nywerheid en landbou gebruik word. Tradisioneel
   was die grootste verbruik van broom die vervaardiging van
   1,2-dibromometaan wat op sy beurt gebruik is as 'n teenklopmiddel vir
   gelode petrol voordat dit as gevolg van omgewingsredes uitgefaseer is.

   Broom word ook gebruik in die vervaardiging van berokingsmiddelle,
   vuurbestande middelle, watersuiweringsmiddelle, kleurstowwe, medisynes,
   ontsmettingsmiddelle, anorganiese bromiede vir fotografie, ens. Dit
   word ook gebruik as tussenganger in organiese sintese, waar dit verkies
   word bo jodium as gevolg van die laer koste daarvan.

   Broom word gebruik om gebromeerde plantolie te vervaardig wat gebruik
   word as emulsifiseerder in baie sitrus-gegeurde koeldranke.

   Waterige broom is oranje en kan gebruik word om vir alkene en fenole te
   toets.
     * Wanneer dit by 'n alkeen gevoeg word sal dit sy kleur verloor soos
       dit reageer om 'n kleurlose bromo-alkaan te vorm. Die reaksie met
       etileen sal byvoorbeeld 1,2-dibromo-etaan lewer.
     * Wanneer dit by fenol gevoeg word vorm 'n wit presipitaat in die
       vorm van 2,4,6-tribromofenol. Met anilien vorm 2,4,6
       tribromoanilien (selfs in water).

[wysig] Geskiedenis

   Broom is deur Antoine Balard by die soutpanne van Montpellier in 1826
   ontdek maar is eers in 1860 in groot maat vervaardig. Die Franse
   chemikus en fisikus Joseph-Louis Gay-Lussac het die naam broom
   voorgestel vanweë die kenmerkende reuk van die dampe.

[wysig] Verspreiding

   Broom kom in die natuur as bromiedsoute in klein hoeveelhede in
   korsrots voor. Bromiedsoute het as gevolg van loging in seewater
   versamel (85 dpm) en kan ekonomies uit mineraalbronne ontgin word asook
   die Dooie See (waar tot 5000 dpm aangetref word).

   Ongeveer 500 miljoen kilogram broom word jaarliks wêreldwyd vervaardig
   (2001) met die die Verenigde State en Israel as die hoofprodusente. Die
   grootste broomreserwe in die Verenigde State is in Columbia- en Union
   County, Arkansas geleë.

[wysig] Voorsorgmaatreëls

   Elementêre broom veroorsaak irritasie op die vel en slymvliese en sal
   in gekonsentreerde vorm pynlike blase op die blootgestelde vel en veral
   die slymvliese veroorsaak. Broomdamp kan selfs in lae konsentrasies
   (vanaf 10 dpm) asemhaling beïnvloed en sal die inaseming van
   noemenswaardige hoeveelhede broom die asemhalingstelsel ernstig
   beskadig.

   Daareenvolgens moet veiligheidsbrille gedra word en voldoende
   ventilasie voorsien word wanneer broom hanteer word.

[wysig] Herwinning

   Vanweë die hoë koste van broom word dit normaalweg herwin eerder as om
   daarmee in die omgewing weg te doen.

[wysig] Verbindings

   Aluminiumbromied (AlBr[3]), ammoniumbromied (NH[4]Br),
   broom-monofluoried (BrF), broompentafluoried (BrF[5]), broomtrifluoried
   (BrF[3]), tetrabromometaan (CBr[4]), Broomsuur (HBr), yster(III)bromied
   (FeBr[3]), litiumbromied (LiBr), fosforpentabromied (PBr[5]),
   fosfortribromied (PBr[3]), kaliumbromied (KBr), kaliumbromaat
   (KBrO[3]), silwerbromied (AgBr), natriumbromied (NaBr), natriumbromaat
   (NaBrO[3]).

[wysig] Verwysings

     * Los Alamos National Laboratory – Artikel oor Broom

[wysig] Eksterne skakels

     * WebElements.com – Broom
     * Theodoregray.com – Broom

   Kategorie: Chemiese elemente

