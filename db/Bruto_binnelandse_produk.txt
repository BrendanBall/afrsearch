Bruto binnelandse produk


   'n Gebied se Bruto binnelandse produk of BBP, is een van die meganismes
   waarmee die grootte van die ekonomie daarvan gemeet kan word. Die BBP
   van 'n land word gedefinieer as die algehele markwaarde van al die
   finale goedere en dienste wat binne 'n land geproduseer word in 'n
   gegewe tydperk, gewoonlik 'n kalenderjaar. Dit word ook beskou as die
   som van waarde toegevoeg in elke produksiestadium van al die finale
   produkte en dienste wat oor 'n gegewe tydperk binne 'n land geproduseer
   word.

   Die mees algemene benadering tot die meting en verduideliking van BBP
   is die uitgawe metode:

          BBP = verbruik + bruto belegging + regeringsbesteding + uitvoere
          âˆ’ invoere,

   "Bruto" beteken waardevermindering van kapitaalvoorraad word nie
   afgetrek nie. As bruto belegging deur netto belegging vervang word (wat
   bruto belegging minus waardevermindering is) in die bostaande
   vergelyking word die formule vir Netto binnelandse produk verkry.
   Verbruik en belegging in hierdie vergelyking is uitgawes op finale
   goedere en dienste. Die uitvoere minus invoere deel van die vergelyking
   (baie keer netto uitvoere genoem) pas dit dan aan deur die deel van
   besteding wat nie binnelands geproduseer word nie (die invoere) af te
   trek, en dan die binnelandse gedeelte (die uitvoere) terug te voeg.

   Ekonome verkies om die verbruik gedeelte in twee dele te deel; private
   verbruik, en openbare sektor (of regerings-) besteding. Twee voordele
   van die benadering in teoretiese makroekonomie is:
     * Privaat verbruik is 'n sentrale aangeleentheid van
       welvaartekonomie. Die private belegging en handel gedeeltes van die
       ekonomie word uiteindelik (in hoofstroom ekonomiese modelle) bepaal
       deur stygings in lang-termyn privaatverbruik.
     * Wanneer dit van endogene privaatverbruik geskei word kan
       regeringsverbruik as eksogeen beskou word sodat verskillende
       openbare besteding vlakke sinvol binne 'n makroekonomiese raamwerk
       beskou kan word.

    Hierdie artikel omtrent Ekonomie is tans slegs 'n saadjie. Jy is
   welkom om by te dra tot die Afrikaanse Wikipedia deur dit uit te brei.
   Kategorie: Ekonomie saadjies

