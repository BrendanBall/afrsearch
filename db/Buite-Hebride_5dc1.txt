Buite-Hebride


   Buite-Hebride
   Outer Hebrides
   Na h-Eileanan Siar
   Ligging
   Ligging van die Buite-Hebride aan die weskus van Skotland
   Ligging van die Buite-Hebride aan die weskus van Skotland
   Naam
   Skots-Gaeliese naam: Na h-Eileanan Siar
   Noorse naam: Suðreyjar
   Oppervlak en Piek
   Oppervlak:
   Hoogste punt:
   Bevolking
   Bevolking (2001): 26 502
   Hoofnedersetting: Steòrnabhagh
   Groeperings
   Onderafdeling van: Hebride
   Plaaslike Owerheid Na h-Eileanan Siar (Engels: Western Isles,
   Afrikaans: Westelike Eilande).
   Eilande
   Bewoonde Eilande: 14
   Lewis en Harris (19 918), South Uist (1 818), North Uist (1 271),
   Benbecula (1 219), Barra (1 078), Scalpay (322), Great Bernera (233),
   Grimsay (201), Berneray, North Uist (136), Eriskay (133), Vatersay
   (94), Baleshare (49), Grimsay, South East Benbecula (19), Flodaigh (11)
   Onbewoonde Eilande: 52
   Barra Isles, Boreray, Calvay, Campay, Eilean Chaluim Chille, Eilean
   Iubhard, Eilean Kearstay, Eileanan Iasgaich, Ensay, Fiaray, Floday,
   Flodday, Floddaybeg, Flodaigh Mòr, Fuday, Fuiay, Gighay, Gilsay, Groay,
   Hellisay, Hermetray, Killegray, Kirkibost, Lingay, Little Bernera,
   Mealasta Island, Mingulay,Opsay, Oronsay, Orosay, Pabbay near Harris,
   Pabbay Mòr, Ronay, Seaforth Island, Scaravay, Scarp, Scotasay, Shiant
   Islands, Shillay, Soay Beag, Soay Mòr, Stockinish Island, Stromay,
   Stuley, Sursay, Tahay, Taransay, Vacsay, Vallay, Vuia Beag, Vuia Mòr,
   Wiay
   Scotland
   Verwysings:

   Die Buite-Hebride (Engels: Outer Hebrides, Amptelik bekend onder die
   Skots-Gaeliese naam Na h-Eileanan Siar) is 'n eilandreeks langs die
   weskus van Skotland noordwes van die Buite-Hebride. Die Buite-Hebride
   strek 208 km van die eiland Lewis in die noordooste tot by Barra Head
   in die suide. Dit vorm deel van die Hebrides en word van die Skotse
   vastelandgebied en van die Binne-Hebride geskei deur die stormagtige
   waters van die Minch, die Little Minch en die See van die Hebride.

   Die Buite-Hebride vorm deel van die Gàidhealtachd, die tradisionele
   gebied van die Skots-Gaeliese gemeenskap van Skotland. Skots-Gaelies
   was te vore die dominante taal van die eilande en dit word steeds hier
   en daar gepraat maar dit is in sommige dele grootliks deur Engels
   verdring.

   Die naam vir die Parlementêre kiesafdeling van die Verenigde Koninkryk
   is Na h-Eileanan an Iar, terwyl die Skotse Parlement kiesafdeling vir
   die gebied steeds amptelik die Western Isles (Westelike Eilande) is.
   Dit word egter gewoonlik as Western Isles (Eilean Siar) geskryf. Die
   eilande het vir ongeveer 200 jaar ondere Noorweegse heerskappy as
   Suðreyjar ("Suidelike Eilande") bekend gestaan totdat soewereiniteit na
   Skotland oorgedra is in die Verdrag van Perth in 1266 wat gevolg het op
   die Slag van Largs drie jaar te vore. In die volksmond staan die
   eilande soms plaaslik as An t-Eilean Fada of "Die Lang Eiland" bekend;
   Na h-Eileanan a-Muigh (die Buite-Eilande) word ook soms in
   Skots-Gaelies gehoor.

   Inhoud

        * 1 Geografie
        * 2 Geskiedenis
        * 3 Plaaslike Regering
        * 4 Verwysings

[wysig] Geografie

   Die hoof eilande van die Buite-Hebride vorm 'n argipel. Die hoof
   eilande sluit in Lewis en Harris, North Uist, Benbecula, South Uist, en
   Barra. Groot dele van die westelike kuslyn van die eilande is machair,
   'n vrugbare laagliggende duine wieland.^[1]

   Talle klein eilandjies is in die Noord-Atlantiese Oseaan om die hoof
   eilandgroep versprei:

   In die weste lê die Monach Islands, Flannan Isles, St Kilda, en
   Rockall, van naaste na mees ver afgeleëste. Die eilandrots Rockall is
   die onderwerp van 'n gebiedsgeskil tussen die Verenigde Koninkryk,
   Denemarke (namens die Faroëreilande), Ierland en Ysland. Anton Dohrn
   Seamount, 'n ondersese vulkaan, is halfpad tussen St Kilda en Rockall
   geleë is.^[2]

   In die Noorde is daar twee klein afgeleë eilande, North Rona en Sula
   Sgeir, geleë. Die eilande word baie keer nie as deel van die
   Buite-Hebride gesien nie, maar word tog as deel van die Western Isles
   distrik bestuur.

[wysig] Geskiedenis

   Die Buite- en Binne Hebride het voor die 9de eeu onder Noorse beheer
   gekom en is deur die Nore bevolk. Die Noorse beheer van die Hebride is
   geformaliseer in 1098 toe Edgar van Skotland die eilande formeel aan
   Magnus III van Norweë oorhandig het. Die Skotse aanvaarding van Magnus
   III as Koning van die Eilande het gevolg op die Noorse koning se
   verowering van die Orkney Eilande, die Hebride en Man in 'n snelle
   veldtog teen plaaslike Noorse leiers op die verskillende eilande vroeër
   dieselfde jaar. Deur die eilande oor te neem het Magnus III die
   Noormanne wat die eilande eeue te vore ingeneem het onder bedwang
   gebring en 'n meer direkte koninklike beheer gevestig.

   Noorse beheer van die Binne- en Buite-Hebride het tot byna konstante
   oorlogvoering gelei totdat dit uiteindelik besleg is deur verdeling van
   die Westelike Eilande in 1156. Die Buite-Hebride sou onder die beheer
   van die Koninkryk van Mann en die Eilande bly, terwyl die
   Buite-Hebrides onder Somerled, die Noors-Keltiese stamverwant van beide
   Lulach en die Manx koningshui. Alhoewel die Binne-Hebride, van 1156
   bekend as die Koninkryk van die Hebride, steeds nominaal onder die
   soewereiniteit van Noorweë was, was die leiers Skots in taal en kultuur
   eerder as Noors.

   Na sy oorwinning van 1156 het Somerled twee jaar later daarin geslaag
   om beheer oor die Eiland Man self te bewerkstellig en die laaste Koning
   van Mann en die Eilande te word en oor al die eilande te heers wat die
   koninkryk eens ingesluit het. Na Somerled se dood in 1164 sou die
   heersers van Mann slegs in beheer van die Buite-Hebride wees.

   As gevolg van die 1266 Verdrag van Perth is die Buite-Hebride, te same
   met die Eiland Man, aan die Koninkryk van Skotland oorhandig.

[wysig] Plaaslike Regering

   Die Western Isles is sedert 1975 'n unitêre raad terwyl unitêre rade in
   die res van Skotland eers in 1996 gevestig is. Sedertdien vorm die
   eilande een van die 32 unitêre raadgebiede wat nou die hele Skotland
   dek. Die Western Isles raad staan amptelik onder die Gaeliese naam,
   Comhairle nan Eilean Siar bekend en staan plaaslik as die Comhairle of
   'n Chomhairle, bekend nadat die naam in terme van die Local Government
   (Gaelic Names) (Scotland) Act 1997 verander is. Die raad se is gesetel
   in Stornoway op Lewis.

   Lewis is in die noorde van die eilandgroep en vorm deel van die
   graafskap Ross-shire. Die res van die groep, insluitend Harris, is deel
   van Inverness-shire. Tussen 1890 en 1975 was administrasie verdeel deur
   die Lewis-Harris grens tussen die graafskaprade Ross and Cromarty (wat
   Ross-shire en Cromartyshire gedek het) en Inverness-shire.

[wysig] Verwysings

    1. ^ Murray, W.H. (1966) The Hebrides. London. Heinemann. Pages 171 &
       198
    2. ^ WWF North-East Atlantic Programme - Seamounts report Besoek op 21
       Augustus 2007.

   Kategorieë: Skotland • Eilande

