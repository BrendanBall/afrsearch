Burgerlike verbintenis


   Twee vroue trou in April 2007 op Langebaan
   Twee vroue trou in April 2007 op Langebaan
   Burgerlike verbintenis: Europa.
   Burgerlike verbintenis: Europa.
   LGBT-regte
     __________________________________________________________________

   Burgerlike verbintenis

   Gayregte in Irak

   Verklaring van Montréal

   Zoliswa Nkonyana

   'n Burgerlike verbintenis is 'n verbintenis tussen twee mense van
   dieselfde geslag, wat min of meer gelykstaan aan 'n huwelik. Denemarke
   was in 1989 die eerste in 'n reeks ontwikkelde lande wat aan 'n
   vennootskap tussen twee mense van dieselfde geslag dieselfde regte,
   voordele en verantwoordelikhede verleen het soos aan 'n vennootskap
   tussen 'n man en 'n vrou. In sommige regsgebiede soos Québec en
   Nieu-Seeland kan ook mense van verskillende geslag 'n burgerlike
   verbintenis sluit.

   Die regsterme, wat na huwelike of verbintenisse tussen mense van
   dieselfde geslag verwys, is nog nie gestandardiseer nie en varieer in
   die verskillende lande wat die verbintenis reeds ingevoer het.
   Regsterme soos burgerlike vennootskap, geregistreerde vennootskap,
   huislike vennootskap, betekenisvolle vennootskap, wedersydse voordelige
   vennootskap, "lewensvennootskap" (Duitsland), "vaste vennootskap"
   (Andorra), "burgerlike ooreenkoms" (Frankryk) is tans gebruiklik. Ook
   die presiese omvang van regte en voordele verskil van land tot land.

   Die meeste lande wat burgerlike verbintenisse reeds ingevoer het, erken
   ook vennootskappe wat in die buiteland gesluit is, mits hulle
   ekwivalent met hulle eie wetgewing is. In die Verenigde Koninkryk, waar
   burgerlike verbintenisse grootliks ooreenkom met huwelike, word
   ekwivalente verbintenisse in die Civil Partnership Act Schedule 20
   gelys.

   In die Verenigde State behels die regsterm burgerlike verbintenis 'n
   regstatus wat soortgelyk is aan dié van 'n huwelik. Huislike
   venootskappe, wat deur 'n aantal deelstate en munisipaliteite moontlik
   gemaak is, behels egter soms 'n afwykende regstatus met minder regte en
   voordele.

   Die eerste burgerlike verbintenisse in die Verenigde State is in die
   jaar 2000 deur die deelstaat Vermont moontlik gemaak. Tans word hierdie
   verbintenisse nie deur die federale regering erken nie, en volgens die
   Verenigde State se Wet op die verdediging van die huwelik (U.S. Defense
   of Marriage Act, DOMA) van die jaar 1996 is ook ander deelstate nie
   verplig om hierdie verbintenisse te erken nie.

   Teen die einde van 2006 het ook die deelstate Connecticut en New Jersey
   burgerlike verbintenisse ingevoer. Daarnaas het ook die deelstaat
   Kalifornië sy wet oor huislike vennootskappe op 'n manier uitgebrei,
   waar dit nou goed vergelyk met wette oor burgerlike verbintenisse.
   Dieselfde geld vir huislike vennootskappe in Maine.

   Sedert 2005 bied Nieu-Seeland en die Verenigde Koninkryk landswyd
   burgerlike verbintenisse aan, wat meer of min gelykstaan aan huwelike,
   alhoewel hulle in die Verenigde Koninkryk amptelik burgerlike
   vennootskappe genoem word. In Februarie 2007 bied net vyf lande
   (Nederland, België, Kanada, Spanje en Suid-Afrika) en die Amerikaanse
   deelstaat Massachusetts huwelike met alle regte en voordele aan mense
   van dieselfde geslag aan.

   Burgerlike verbintenisse word dikwels gekritiseer vanweë hulle
   afwykende regstatus, wat nie aan huwelike gelykstaan nie
   ("huweliksapartheid").
   Kategorie: Regte

