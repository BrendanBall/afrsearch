Burgery gebaseerde eweknieproduksie


   Burgery gebaseerde eweknieproduksie (Engels:Commons-based peer
   production) is 'n term geskep deur Harvard Regsprofessor Yochai Benkler
   met die doel om 'n nuwe model van ekonomiese produksie te beskryf
   waarvolgens die kreatiewe energie van 'n groot groep individue
   gekoordineer word (gewoonlik met behulp van die internet) in
   omvangryke, betekenisvolle projekte, meestal sonder tradisionele
   hiërargiese organisasies of finansiële vergoeding.

   Inhoud

        * 1 Omskrywing van konsep
        * 2 Voorbeelde
        * 3 Gevolge
        * 4 Verwante konsepte
        * 5 Eksterne skakel

[wysig] Omskrywing van konsep

   Die term word die eerste keer gebruik in Yochai Benkler se artikel
   Coase’s Penguin.

   Die redes vir individue se deelname word as volg deur hom beskryf:
   "Mense neem deel in eweknieproduksie gemeenskappe vir 'n wye
   verskydenheid van intrinsieke en selfbelange redes....basies, mense wat
   deelneem in eweknieproduksie gemeenskappe hou daarvan. Hulle voel
   passie oor hul spesifieke area van kundigheid en geniet die vooruitsig
   om iets nuut of beter te skep."

   Hy vergelyk dit met firmaproduksie (waar 'n gesentraliseerde
   besluitnemingsproses besluit wat gedoen moet word en deur wie dit
   gedoen moet word) en markgebaseerde produksie (wanneer verskillende
   vergoedings van verskillende take dien as 'n aansporing vir enigeen wat
   belangstel om die werk te doen).

   In 2006 het Benkler ook sy boek The Wealth of Networks gepubliseer, 'n
   boek wat voortbou op die konsep van burgery gebaseerde
   eweknieproduksie.

   'n Ander definisie, deur Aaron Krowne (Free Software Magazine) lui dat
   burgery gebaseerde eweknieproduksie "verwys na enige gekoordineerde,
   (hoofsaaklik) internet-gebaseerde poging waarvolgens vrywilligers bydra
   tot 'n projek en waar daar 'n proses bestaan wat ten doel het om hul
   werk saam te voeg in die produksie van ’n gesamentlike intellektuele
   produk. Burgery gebaseerde eweknieproduksie sluit in verskillende tipes
   van intellektuele uitsette van sagteware tot biblioteke van
   kwantitatiewe data tot menslik leesbare dokumente (handboeke, boeke,
   ensiklopedië, resensies, webjoenale, tydskrifte, en so meer)."

[wysig] Voorbeelde

   Voorbeelde van produkte geskep deur middel van burgery gebaseerde
   eweknieproduksie sluit in Linux, 'n rekenaarbedryfstelsel, Slashdot, 'n
   nuus en aankondiging webwerf; Kuro5hin, 'n besprekingswebwerf vir
   tegnologie en kultuur; Wikipedia, 'n aanlynensiklopedie; en
   Clickworkers, 'n gesamentlike wetenskaplike webwerf.

[wysig] Gevolge

   Verskeie onverwagte maar tog nie onvoorsiene gevolge sluit in:
     * Na bestelling vervaardiging. Deur gebruik te maak van vry en
       oopbronsagteware kan klein groepe 'n groot projek aanpas na
       spesifieke behoeftes.

     * Onsterflikheid. Wanneer 'n bronkode eers van kopiereg vrygestel
       word kan dit nie weer ongedaan gemaak word nie.

     * Kruisbestuiwing. Kenners op 'n veld kan aan meer as een projek werk
       met geen negatiewe regsimplikasies nie.

     * Tegnologiese opgradering. 'n Basis tegnologie gee aanleiding tot
       nuwe implementering van bestaande projekte.

     * Tegnologie samevoeging: 'n Groep produkte is geneig om saam te span
       rondom 'n kern stel van tegnologie en by mekaar geintergreer te
       word.

[wysig] Verwante konsepte

   Die gemak om deel te word en of 'n projek te verlaat is soortgelyk aan
   ad hockrasies.

   Die beginsel van burgery gebaseerde eweknieproduksie is soortgelyk aan
   kollektiewe uitvinding, 'n model van oop inovasie in die ekonomie, 'n
   term geskep deur Robert Allen.

[wysig] Eksterne skakel

   Coase's Penguin Yochai Benkler se artikel waarin die term verduidelik
   word (Engels)
   Kategorie: Ekonomie

