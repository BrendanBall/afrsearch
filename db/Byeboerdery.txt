Byeboerdery


   Byeboerdery, tacuinum sanitatis casanatensis (14de eeu).
   Byeboerdery, tacuinum sanitatis casanatensis (14de eeu).
   Heuningsoeker geskets op 'n 6000 jaar oue grotskildery naby Valencia,
   Spanje.
   Heuningsoeker geskets op 'n 6000 jaar oue grotskildery naby Valencia,
   Spanje.

   Byeboerdery (of byeteelt) is die doelbewuste taak om heuningby-kolonies
   te onderhou, gewoonlike in korwe deur mense. 'n Byeboer (of byekundige)
   mag bye aanhou om heuning en byewas te versamel, of vir die doel om
   landbou-oeste te bestuif, of om bye te kweek vir verkoop aan ander
   byeboere. Die plek waar bye gehou word is in 'n byehuis of in 'n
   byekamp.

   Inhoud

        * 1 Geskiedenis van byeboerdery
             + 1.1 Oorsprong
             + 1.2 Die oes van wilde heuning
             + 1.3 Makmaak van wilde bye
             + 1.4 Die wetenskaplike studie van heuningbye
             + 1.5 Ontdekking van die beweegbare koek-korf
             + 1.6 Ontwikkeling van korfontwerpe
             + 1.7 Pioniers van praktiese en kommersiële byeboerdery
        * 2 Tradisionele en moderne byeboerdery
             + 2.1 Vaste raam-korwe
             + 2.2 Beweegbare raam-korwe
             + 2.3 Bostaafkorwe
             + 2.4 Beskermende klere
             + 2.5 Rokers
        * 3 Byeboerdery in die Verenigde State
             + 3.1 Ontwikkeling van byeboerdery in die Verenigde State
             + 3.2 Tipe byeboere
             + 3.3 Byverhurings en migrerende byeboerdery
        * 4 Die bykolonie
             + 4.1 Koningin
             + 4.2 Wyfie werkerbye
             + 4.3 Manlike bye - hommelbye
             + 4.4 Struktuur van 'n bykolonie
             + 4.5 Jaarlikse siklus van 'n bykolonie
        * 5 Vorming van nuwe kolonies
             + 5.1 Koloniereproduksie; trek en opvolging
             + 5.2 Faktore wat trek kielie
             + 5.3 Kunsmatige trek
        * 6 Wêreld byeteelt
        * 7 Beelde van heuningoes
        * 8 Verwysings en bronnelys
        * 9 Sien ook
        * 10 Eksterne skakels

[wysig] Geskiedenis van byeboerdery

[wysig] Oorsprong

   Wêreldwyd is daar meer as 20 000 wilde byspesies, insluitende baie wat
   enkellopend is of wat hulle kleintjies grootmaak in tonnels en klein
   kolonies, soos die messelby of die hommelby. In Suid-Afrika is daar
   ander interessante byesoorte wat klein, primitiewe kolonies vorm, soos
   die angellose klein mopanie- en mokkabye. Ander bye is alleenlopers
   soos die houtkapperbye, wat hul neste in hout bou. Byeboerdery, of
   byeteelt, is gemoeid met die praktiese bestuur van die sosiale
   byspesies wat woon in kolonies so groot soos 100 000 individue. Die
   spesies wat orals bestuur word in Europa en die VSA deur byeboere is
   die Westerse heuningby (Apis mellifera), wat verskillende subspesies of
   streeksvariasies het, soos die Italiaanse by (Apis mellifera
   ligustica), Europese swart by (Apis mellifera mellifera) of die
   Carniolaanse heuningby (Apis mellifera carnica). In die trope word
   ander sosiale byspesies bestuur vir heuningproduksie, insluitende Apis
   cerana.

   Al die Apis mellifera-subspesies kan moontlik inbroei en hibridiseer.
   Baie bybroeimaatskappye strewe om selektief te broei en kruisteel
   variasies vir verkieslike kwaliteite: pes- en parasietweerstand, goeie
   heuningproduksie, swermbeheer, vrugbare telers en kalm geaardheid.
   Sommige van hierdie basters word bemark onder sekere handelsname, soos
   die 'Buckfast Bee' of 'Midnite Bee'. Die voordele van die aanvanklike
   F1 basters geproduseer deur die kruisings sluit in: baster-sterkte,
   verhoogde heuningproduksie en groter siekteweerstand. Die nadeel is dat
   in latere generasies hierdie voordele kan vervaag en basters is geneig
   om baie beskermend te wees, indien nie suiwer aggressief nie.

   Vir hierdie redes probeer ander byebroeiers om die oorspronklike
   inheemse spesies op te wek soos die British Black, die French Black of
   die Danish Black-by, op grond van biodiversiteitsbewaring en die
   produksie van kalm bye. Die 'inheemse by'-beweging is opmerklik in die
   VK (British Isles Bee Breeding Association; BIBBA), in Ierland (Galtee
   Bee Breeding Group) en in Denemarke.

[wysig] Die oes van wilde heuning

   Die berowing van wilde byekolonies is een van die oudste menslike
   aktiwiteite en word nog steeds beoefen deur inboorlingstamme in dele
   van Afrika, Asië, Australië en Suid-Amerika. Van die vroegste bewys van
   heuningversameling van wilde kolonies is van grotskilderye, gedateer
   rondom 13 000 v.C.. Die roof van wildeby-heuning word normaalweg gedoen
   deur die temming van bye met rook en die oopbreek van bome en rotse
   waar die bye is, met die gevolg dat die kolonie vernietig word.

[wysig] Makmaak van wilde bye

   Vlegters in Engeland maak tradisionele strooikorwe.
   Vlegters in Engeland maak tradisionele strooikorwe.

   Eens op 'n tyd het mense bye begin makmaak in kunsmatige byekorwe,
   naamlik hol boomstompe, hout kiste, klei vate en strooikorwe. Die
   makmaak van bye was goed ontwikkeld in Egipte en geseëlde heuningpotte
   is gevind in die grafskatte van Farao's soos Tutankhamun. Byeboerdery
   is ook beskryf deur die Romeinse skrywers Virgilius, Gaius Julius
   Hyginus, Varro, en Columella. Aspekte van die by-woonwyse en
   byeboerdery is diepgaande bespreek deur Aristoteles.

   Argeoloog Amihai Mazar van die Hebreeuse Universiteit in Jerusalem sê
   dat vondste in die ruïnes van die stad Rehov (met 2000 inwoners op sy
   tyd, Israelies en Kanaaniete) 30 heel korwe bevat het, gedateer 900
   v.C. en bewys dat 'n gevorderde heuning bedryf in die Heilige Land
   bestaan het in die tyd van die Bybel, 3000 jaar gelede. Die byekorwe,
   gemaak van strooi en ongebakte klei is gevind in ordelike rye, drie
   hoog, in 'n kamer wat tot 100 korwe kon bevat. Ezra Marcus, 'n kenner
   van Haifa Universiteit sê die vondste is 'n glimp van antieke
   byeboerdery gesien in geskrifte en antieke kuns van die Nabye Ooste.
   Tekens van godsdienstige praktyke was sigbaar deur 'n altaar versier
   met vrugbaarheidbeeldjies wat langs die byekorwe gevind is.^[1]

   Die bepalende boek oor die geskiedenis van byeboerdery is 'The World
   History of Beekeeping and Honey Hunting' deur Eva Crane.^[2]

[wysig] Die wetenskaplike studie van heuningbye

   Vir baie duisende jare van menslike byeboerdery was die mens se
   verstandhouding van die biologie en ekologie van bye baie beperk en
   besaai met bygeloof en volksoorleweringe. Antieke waarnemers het gedink
   dat die bykoningin eintlik 'n mannetjie was, genoemd 'die bykoning', en
   hulle het glad nie verstaan hoe bye vermenigvuldig nie. Dit was nie tot
   die 18de eeu dat Europese natuurwetenskaplikes die wetenskaplike studie
   van bykolonies onderneem het en die komplekse en versteekte wêreld van
   byebiologie begin verstaan het nie. Prominent onder hierdie
   wetenskaplike pioniers was Swammerdam (1637 - 1680), René Antoine
   Ferchault de Réaumur (1683 - 1757), Charles Bonnet (1720-1793) en
   spesifiek die blinde Switserse wetenskaplike Francois Huber
   (1750-1831). Swammerdam en Reaumur was van die eerste om 'n mikroskoop
   en disseksie te gebruik om die interne biologie van die heuningby te
   verstaan. Reaumur was van die eerste om 'n glaskantige waarnemingskorf
   te bou om beter die aktiwiteite binne-in die korf waar te neem. Hy het
   waargeneem dat die koningin haar eiers in oop selle lê, maar het geen
   idee gehad hoe die koningin bevrug was nie; niemand het al ooit die
   paring van die koningin en die hommelby waargeneem nie, met baie
   teorieë dat die koningin 'self bevrug' terwyl ander geglo het dat die
   hommelbye 'n damp of 'miasma' afgee wat die koningin bevrug sonder
   direkte fisiese kontak. Huber was die eerste om deur waarneming en
   eksperimentering te bewys dat die koningin fisies bevrug word deur
   hommelbye buite die korf, gewoonlik ver weg.

   Huber het verbeterde glaskorwe (volgens Reaumur se ontwerp) gebou en
   ook deursnit korwe, wat kan oopmaak soos die bladsye van 'n boek, om
   die individuele waskoeke te inspekteer; dit het die direkte waarneming
   van aktiwiteite binne-in die korf grootliks verbeter. Alhoewel hy blind
   was voor hy twintig was, werk 'n sekretaris, Francois Burnens, vir hom
   en maak daaglikse waarnemings, voer noukeurige eksperimente uit, en hou
   akkurate notas oor 'n periode van twintig jaar. Huber bevestig dat 'n
   korf bestaan uit een koningin wat die moeder van al die vroulike
   werkers en manlike hommelbye is. Hy was die eerste wat bevestig het dat
   paring met die hommelbye buite die korf afspeel, en dat die koningin
   bevrug word deur talle suksesvolle parings met manlike hommelbye, hoog
   in die lug en ver van die korf. Saam het hy en Burnens bye onder die
   mikroskoop gedissekteer en was hulle van die eerstes om die eierstok en
   saadsak(spermatheca) van die koningin asook die piel van die manlike
   hommelby te beskryf. Huber word algemeen beskou as 'die vader van
   moderne bywetenskap' en sy 'Nouvelles Observations sur Les Abeilles'
   ("Nuwe Waarnemings oor Bye") 1792^[3] maak al die basiese wetenskaplike
   waarhede van die biologie en ekologie van die heuningby bekend.

[wysig] Ontdekking van die beweegbare koek-korf

   Vroeë metodes van heuning versameling het die vernietiging van die hele
   kolonie behels tydens oesting. Daar was kru in die wilde korf ingebreek
   met rook om die bye bedwelm en die heuningkoeke is uitgeskeur tesame
   met die eiers, larwes en heuning wat hulle bevat. Die vloeibare heuning
   van die vernietigende broeines was ruweg gesif deur 'n sif of mandjie.
   Dit was vernielend en onhigiënies, maar dit het nie vir die
   jagter-versamelaar gemeenskappe saak gemaak nie, aangesien die heuning
   normaalweg dadelik gebruik was en daar altyd nog wilde kolonies vir
   uitbuiting was. Vir gevestigde gemeenskappe het die die vernietiging
   van 'n bykolonie egter die vernietiging van 'n waardevolle bate
   beteken; dié nadeel het bestaan tot die 19de eeu, wat byeboerdery beide
   oneffektief en 'n soort van ruk en sluk besigheid gemaak het. Daar kon
   geen aaneenlopende produksie en geen selektiewe broeiery wees nie,
   aangesien elke bykolonie vernietig was tydens die oes, tesame met die
   ou koningin. Gedurende die middeleeue was abdye en kloosters die
   middelpunt van byeboerdery aangesien byewas hoogs gesog was vir kerse
   en gegiste heuning was gebruik om alkoholiese heuningbier te maak in
   streke van Europa waar wingerde nie wou groei nie.
   Lorenzo Langstroth (1810-1895)
   Lorenzo Langstroth (1810-1895)

   The 19de eeu sien 'n omwenteling in byeboerdery praktyk met die
   ontdekking en volmaking van die 'beweegbare koek-korf' deur Lorenzo
   Lorraine Langstroth, 'n Italiaanse immigrant na die Verenigde State.
   Langstroth was die eerste persoon om prakties gebruik te maak van
   Huber's se vroeë ontdekking dat daar 'n sekere ruimtelik afstand tussen
   waskoeke bestaan (later genoem die "byspasie"), wat bye nie met was sal
   blok nie, maar sal hou as 'n oop spasie. Na bepaling van die "byspasie"
   (tussen 5-8mm), het Langstroth 'n reeks houtrame ontwerp binne 'n
   reghoekige korf kis, versigtig die korrekte byspasie tussen
   opeenvolgende rame behou, en gevind dat bye ewewydige heuningkoeke in
   die kas bou sonder om die koeke aan mekaar of die kas se kant te las.
   Dit stel die byeboer in staat om die rame uit te haal vir inspeksie,
   sonder om die bye of koek te beskadig en die eiers, die larwes en
   papies binne-in die sel beskerm. Ook kan die heuningkoeke vol heuning
   versigtig verwyder word en die heuning uitgespin word sonder om die
   koek te vernietig. Die leë heuningkoeke kan dan heel terug gegee word
   aan die bye vir hervulling. Langstroth se klassieke boek, The Hive and
   Honey-bee (gepubliseer 1853), beskryf sy ontdekking van die "byspasie"
   en die ontwikkeling van die beweegbare koek-korf patent.

   Die ontdekking van die beweegbare koek-korf bevorder die groei van
   kommersiële heuning produksie op 'n groot skaal in beide Europa en die
   VSA.

[wysig] Ontwikkeling van korfontwerpe

   Langstroth se ontwerp van beweegbare koek-korwe was deur byeboere en
   ontdekkers aan beide kante van die Atlantiese Oseaan aangegryp en 'n
   wye verskeidenheid beweegbare korwe was ontwerp en vervolmaak in
   Engeland, Frankryk, Duitsland en die Verenigde State. Klassieke
   ontwerpe het in elke land ontwikkel: Dadant- en Langstroth-korwe is
   steeds oorheersend in die VSA; in Frankryk het die De-Layens
   'deur-korf' populêr geword en in die VK het die British National-korf
   so laat as die 1930's die standaard geword, terwyl die kleiner
   Smith-korf steeds in Skotland populêr bly. In die Skandinawiese lande
   en in Rusland het die tradisionele 'deur-korwe' volhard tot laat in die
   20ste eeu en word hulle steeds aangehou in sekere gebiede. Die
   Langstroth- en Dadant-ontwerpe bly egter alomteenwoordig in die VSA en
   ook in dele van Europa, alhoewel Swede, Denemarke, Duitsland, Frankryk
   en Italië almal hulle eie nasionale korfontwerpe het. Streeksvariëteite
   van korwe ontwikkel om die klimaat, blomproduksie en die reproduktiewe
   kenmerke van die verskeie subspesie van die plaaslike heuningby in elke
   bio-streek in ag te neem.

   Die verskille in korfafmetings is onbeduidend in vergelyking met die
   gemene faktore in al hierdie korwe: hulle is almal vierkantig of
   reghoekig; hulle almal gebruik beweegbare houtrame; hulle almal bestaan
   uit 'n vloer, broei-kas, heuningkas, kroon-bord en dak. Korwe was
   tradisioneel gebou van seder-, denne- of sipreshout, maar in die laaste
   jare word korwe ook van inspuitings-gevormde polistireen gemaak.
   Polistireen is 'n petrochemiese produk en as sulks nie geskik vir
   gebruik in 'n kosproduksie-eenheid (byekorf) nie. Ekologies degradeer
   dit baie stadig en laat giftige stowwe af wanneer dit verband word.
   Benseen, wat gebruik word tydens die produksie van polistireen, is 'n
   kankerverwekstof.

   Korwe gebruik ook koninginskerms tussen die broeikas en heuningkaste om
   te verhoed dat die koningin eiers lê langsaan dié wat heuning bevat vir
   verbruik. Ook, met die begin van 20ste eeuse mietpeste, word korfvloere
   gereeld vervang vir die geheel of gedeelte van die jaar met sifdraad en
   verwyderbare skinkbord.

[wysig] Pioniers van praktiese en kommersiële byeboerdery

   Die 19de eeu produseer 'n ontploffing van innoveerders en uitvinders
   wat die ontwerp en produksie van byekorwe, bestuursisteme en boerdery
   met verbetering deur selektiewe broeiery, heuning uitspinners en
   bemarking vervolmaak. Prominent onder hierdie innoveerders was:

   L. L. Langstroth, geëer as die "vader van Amerikaanse Byeteelt": geen
   ander enkeling het 'n groter invloed gehad op moderne byeboerdery
   praktyk soos Lorenzo Lorraine Langstroth nie. Sy klassieke boek, "The
   Hive and Honey-bee", was in 1853 gepubliseer.

   Moses Quinby, gereeld verwys na as "die vader van kommersiële
   byeboerdery in die Verenigde State" en skrywer van "Mysteries of
   Bee-Keeping Explained" (1853).

   Amos Root, skrywer van "ABC of Bee Culture" word tot op hede
   aaneenlopend hersien en is nog steeds in druk. Root was 'n voorbok met
   die vervaardiging van korwe en die verspreiding van byverpakkings in
   die Verenigde State.

   A.J. Cook, "The Bee-Keepers' Guide; or Manual of the Apiary" (1876).

   Dr. C.C. Miller was een van die eerste besigheidsmanne wat waarlik 'n
   bestaan gemaak het van byeteelt. Teen 1878 het hy byeboerdery sy
   enigste besigheid gemaak. Sy boek, "Fifty Years Among the Bees," bly 'n
   klassieke werk en sy invloed op bybestuur bestaan vandag nog.

   Majoor Francesco De Hruschka, 'n Italiaanse militêre offisier, het 'n
   kardinale ontdekking gemaak wat die katalisator was vir die kommersiële
   heuningbedryf. In 1865 ontdek hy 'n eenvoudige masjien om heuningkoek
   uit te spin deur middel van middelpuntvliedende krag. Sy oorspronklik
   idee was eenvoudig om die koek met 'n metaalraam te ondersteun en dan
   binne 'n houer te spin wat die heuning versamel wat deur
   middelpuntvliedende krag uitgegooi word. Dit het beteken dat
   heuningkoeke ongeskonde maar leeg in die korf teruggeplaas kon word.
   Die bye bespaar baie aan werk, tyd en materiale. (Of dit wel die geval
   is, word egter steeds bevraagteken.) Dié enkele ontdekking het
   grootliks die doeltreffendheid van heuningoes verbeter en was 'n
   katalisator vir die moderne heuningbedryf.

   Abbé Émile Warré, 'n Fransman, het geëksperimenteer met meer as 350
   verskillende korwe oor 'n periode van 50 jaar. Gedurende dié tyd
   onwikkel hy 'n by-vriendelike, vaste koek korf wat ontwerp is vir
   minimale ingryping, maklike oesting en vergroting asook die produksie
   van heuning met die minimum koste van arbeid en kapitaal. Hy noem sy
   korf la Ruche Populaire, wat vertaal kan word as 'die Volkskorf' en
   beter bekend as die Warré korf. Die resultate van sy navorsing is
   vasgevang in sy boek L' Apiculture Pour Tous en is in Engels vertaal as
   Beekeeping For All^[4].

[wysig] Tradisionele en moderne byeboerdery

[wysig] Vaste raam-korwe

   Houtkorwe in Stripeikiai in Litaue
   Houtkorwe in Stripeikiai in Litaue

   Daar is aansienlike streeksvariëteite van korftipes waarin bye aangehou
   word. 'n Korf is 'n stel reghoekige houtkiste gevul met verwyderbare
   houtrame. Hierdie rame kan elk 'n vel wasfondasie hou óf, in die geval
   van 'n fondasielose raam, net 'n aansporingspunt. Die bye bou dan selle
   om volledige heuningkoeke te skep. Fondasies kom in verskillende
   selgrotes: klein-/natuurlike sel - boots die grote van die sel soos in
   die natuur gevind na; werkerfondasie - wat die bye in staat stel om
   klein, seskantige werkerselle te bou - en; "hommel"-fondasie wat bye in
   staat stel om veel groter selle te bou: "hommel"-selle, vir die
   produksie van hommelbye.

   Die onderste kis, of broeikas, bevat die koningin en die meeste bye;
   die boonste kiste, of heuningkaste ("supers"), bevat net heuning. Net
   jong werker bye kan wasvlokkies produseer wat hulle tussen hulle
   abdominale plate uitskei. Hulle bou heuningkoeke met die kunsmatige
   wasfondasie as begin, waarna hulle broeisel kan grootmaak of stuifmeel
   en heuning in die selle van die koek kan plaas. Hierdie rame kan vrylik
   gemanipuleer word en heuningkiste met rame vol heuning kan geneem word
   en die heuning-oes uitgespin word.

[wysig] Beweegbare raam-korwe

   In die VSA word die Langstroth-korf algemeen gebruik. Die Langstroth
   was die eerste suksesvolle bo-openende korf met beweegbare rame en
   ander ontwerpe is daarop gebaseer. Die Langstroth-korf was egter 'n
   afstammeling van Jan Dzierzons se Poolse korfontwerpe. In die Verenigde
   Koninkryk is die mees algemene korf die Britse Nasionale Korf, maar dit
   is nie ongewoon om ander tipe korwe (Smith, Commercial en WBC, selde
   Langstroth) te sien nie. Geweefde strooimandjies of Eng. skeps, bee
   gums, en ongeraamde korwe is nou onwettig in die meeste VSA state,
   aangesien die koek en broeisel nie vir siektes geïnspekteer kan word
   nie. Strooimandjies (skeps) word alhoewel nog steeds deur
   stokperdjiegeesdriftiges in die VK gebruik om swerms te vang, vóór 'n
   skuif na 'n standaardkorf.

[wysig] Bostaafkorwe

   'n Paar stokperdjie-byeboere pas verskeie bostaafkorwe aan, soos gevind
   in Afrika. Dié korwe het geen kunsmatige fondasie nie en die
   heuning-gevulde koeke word nie in die korf teruggesit soos met
   standaardkorwe nie. Om die rede is die produksie in 'n bostaafkorf
   omtrent net 20% die van 'n Langstroth-korf, maar die aanvanklike koste
   en toerustingvereistes is baie laer. Dit verminder die oordrag van
   siektes en peste wat in die koek vasgevang word. Bostaafkorwe bied ook
   'n beter kans vir interaksie met die bye en die gewig om op te lig is
   baie minder. Bostaafkorwe word wyd in ontwikkelende lande soos Afrika
   en Asië gebruik as gevolg van die "Bees For Development"-program.^[5]

   Die vertikale bostaafkorf, ontwerp deur Abbé Warré en beskryf in sy
   boek, Beekeeping For All, is 'n alternatief vir die Keniane of
   Tanzaniese styl horisontale korf. Dit is ontwerp vir die minimum van
   ingryping gedurende die seisoen. Alhoewel enkele kas-optel benodig word
   by tye (minder geskik vir persone met ongeskiktheid), is die kaste
   kleiner as die mét raam korwe.

[wysig] Beskermende klere

   Byeboere dra gewoonlik beskermende klere om hulself teen by steke te
   beskerm.
   Byeboere dra gewoonlik beskermende klere om hulself teen by steke te
   beskerm.

   Terwyl kennis van bye die eerste lyn van verdediging is, dra meeste
   byeboere beskermende klere. Beginnende byeboere dra normaalweg
   handskoene en 'n pak met 'n kappie of hoed en sluier. Ervare byeboere
   verkies om nie handskoene te gebruik nie, aangesien dit delikate
   hantering belemmer. Die gesig en nek is die mees belangrikste plekke om
   te beskerm, so meeste byeboere sal ten minste 'n sluier dra.^[6]

   Verdedigende bye word aangetrek deur die asem (dop), en 'n steek op die
   gesig kan lei tot baie meer pyn en swelling as op 'n ander plek, terwyl
   'n steek op 'n oop hand gewoonlik vinnig met 'n vingernael verwyder kan
   word, voor teveel gif ingespuit kan word.

   Die beskermde klere is lig gekleurd en van 'n gladde materiaal. Dit
   verskaf die meeste verskil van die kolonie se natuurlike vyande
   (ratels, bere, ens.) wat neig om donker gekleurd en harig te wees.

[wysig] Rokers

   By roker met hitte skild en haak.
   By roker met hitte skild en haak.

   Rook is die byeboer se derde lyn van verdediging. Meeste byeboere
   gebruik 'n "roker" — 'n toestel ontwerp om rook te skep van
   verskillende onvolledig-verbrande brandstowwe. Rook kalmeer bye: dit
   begin 'n voedingsreaksie in verwagting van 'n moontlike korfverlating
   a.g.v. vuur. Rook versteek ook alarm-feromone wat deur wagters
   vrygelaat word of wanneer bye vergruis word tydens inspeksie. Die
   gevolgde verwarring skep geleentheid vir die byeboer om die korf oop te
   maak en te werk sonder om aanleiding tot 'n verdedigingsreaksie te gee.
   Wanneer 'n by heuning eet, swel die agterlyf, wat dit ook glo moeilik
   maak vir die nodige buigings om te steek, alhoewel dit nie wetenskaplik
   bewys is nie.

   Rook se gebruik vir swerms is twyfelagtig omrede swerms nie
   heuningvoorraad het om te eet in reaksie nie. Rook is egter gewoonlik
   nie nodig nie, aangesien swerms neig om minder aggressief te wees, juis
   omrede hul geen voorraad het om te verdedig nie en 'n vars swerm goed
   gevreet het voor hul vlug van die korf.

   Vele tipes brandstof kan in 'n roker gebruik word, solank dit natuurlik
   is en nie besmet is met skadelike stowwe nie. Hierdie brandstowwe sluit
   in goiing, denne naalde, kartondoos, en verrotte of swammige hout.
   Sommige byeboerderyverskaffers verkoop ook kommersiële brandstof soos
   papierpap en saamgedrukte katoen, en selfs spuitkanne met rook.

[wysig] Byeboerdery in die Verenigde State

[wysig] Ontwikkeling van byeboerdery in die Verenigde State

   John Harbison, afkomstig van Pennsilvanië, het bye suksesvol na die VSA
   se weskus gebring in die 1860's, in 'n gebied bekend as Harbison
   Canyon, Kalifornië, en het die mark vir heuning regdeur die land
   vergroot.

   Oorspronklik was byeboerdery beoefen vir die bye se heuning-oes,
   alhoewel oesbestuiwing deesdae dikwels 'n groter gedeelte van 'n
   kommersiële byeboer se inkomste verskaf. Ander korfprodukte is
   stuifmeel, koninginjellie en maagdewas, wat voeding en medisinale
   gebruike het, en byewas wat gebruik word vir die maak van kerse,
   kosmetiek, houtpolitoer en vir modelering. Die moderne gebruik van
   korfprodukte het min verander sedert antieke tye.

   Westerse bye is nie inheems in die Amerikas nie. Amerikaanse,
   Australiese en Nieu-Seelandse koloniste het heuningbye van Europa
   ingevoer, gedeeltelik vir heuning en gedeeltelik vir hul nuttigheid as
   bestuiwers. Die eerste ingevoerde byspesie was heel moontlik die
   Europese swartbye. Later is Italiaanse bye, Carnioolse-heuningbye en
   Caucasian-bye bygevoeg.

   Westerse heuningbye was ook na Primorsky Krai in Rusland gebring deur
   setlaars rondom 1850. Hierdie Russiese heuningbye, wat soortgelyk is
   aan die Carnioolse heuningby, was in die VSA ingevoer in 1990. Die
   Russiese heuningby het meer weerstand getoon teen die by parasiete
   Varroa destructor en Acarapis woodi.

   Voor die 1980's was die meeste VSA stokperdjie-byeboere gewone boere of
   verwante van 'n boer en het hulle gewoon in landelike gebiede en bye
   aangehou met tegnieke wat vir generasies oorgelewer was. Die aankoms
   van heuningbysiektes, trageale miete en in die 1980's die Varroa-miete
   en klein kaskewers (Aethina tumida) in die 1990's lei tot die
   ontbinding van die praktyke deur meeste van hierdie byeboere aangesien
   hulle bye nie kon oorleef het tussen hierdie nuwe parasiete nie.

   In Asië bestaan ander spesies van Apis wat deur plaaslike byeboere
   gebruik word vir heuning en byewas. Nie-Apis-spesies van heuningbye,
   kollektief bekend as steeklose bye, was ook aangehou sedert die outyd
   in Australië en Sentraal Amerika alhoewel hierdie tradisies sterwend
   is, en sommige van die Meliponini-spesies wat gebruik word, bedreig is.

[wysig] Tipe byeboere

   'n Byeboer vang 'n by swerm. Indien die koningin op die raam gevee kan
   word en in die kis geplaas word, sal die oorblywende bye haar reuk
   volg.
   'n Byeboer vang 'n by swerm. Indien die koningin op die raam gevee kan
   word en in die kis geplaas word, sal die oorblywende bye haar reuk
   volg.

   Byeboer kategoriseer hulself gewoonlik as:
     * Kommersiële byeboer — Byeboerdery is sy primêre bron van inkomste.
     * Bykomstige byeboer — Byeboerdery is 'n sekondêre bron van inkomste.
     * Stokperdjiegeesdriftige — Byeboerdery is nie 'n insiggewende bron
       van inkomste nie.

   Sommige byeboere in die suidelike VSA en suidelike halfrond
   (Nieu-Seeland) hou bye hoofsaaklik aan om koninginne groot te maak en
   bypakkete te verkoop. In die VSA kan noordelike byeboere vroeg lente
   koninginne en ongeveer 1,5 kg pakkette van lewendige werkerbye van die
   suide koop om hul korwe te hervul wat gedurende die winter gevrek het.
   Dit word egter minder prakties omrede die verspreiding van die
   Afrika-by.

   In kouer klimate moet kommersiële byeboere migreer met die seisoene en
   sleep hulle al hul korwe op trokke suid, waar dit warmer is vir
   oorwintering en vir 'n vroeë lente opbou. Baie maak "pitte" (Eng. nucs)
   (klein begin- of pitkolonies) om te verkoop of om hul eie verliese aan
   te vul in die vroeë lente. In die VSA kan sommige skorsies of
   komkommers in Florida bestuif of vroeë heuning maak in die sitrusboorde
   van Florida, Texas of Kalifornië. Die grootste navraag vir bestuiwing
   kom van die amandelboorde in Kalifornië. Soos lente noordwaarts beweeg,
   so beweeg die byeboer; om bye te verskaf vir vrugtebome, bloubessies,
   aarbeie, bosbessies en latere groente. Sommige kommersiële byeboere
   wissel tussen bestuiwingsdienste en heuningproduksie, maar kan
   gewoonlik nie beide terselfdertyd doen nie.

   In die Noordelike Halfrond kan byeboere begin heuning oes vanaf Julie
   tot Oktober, volgens die heuningoes in hul gebied. Goeie
   bestuurspraktyke benodig dat korwe vry van peste en siektes gehou word
   en verseker word dat die bykolonie ruimte het vir uitbreiding in die
   korf. Chemiese behandeling, as gebruik vir parasiet beheer, moet buite
   seisoen gedoen word om besmetting van heuning te verhoed. Die
   stokperdjiegeesdriftige se sukses hang ook af van die ligging van die
   byekamp en of dit 'n goeie nektar-en stuifmeel bron jaar uit het.

   In die Suidelike Halfrond is byeboerdery 'n jaar-om bedryf, alhoewel in
   die aktiwiteit in kouer areas (soos die suide van Australië en
   Nieu-Seeland) in die winter (Mei tot Augustus) minimaal wees. Gevolglik
   is die beweging van kommersiële korwe meer lokaal in hierdie gebiede.
   'n Bekende byeboer van Nieu-Seeland was Edmund Hillary, 'n somerwerk
   wat hom toegelaat het om berge te klim in die winter.

[wysig] Byverhurings en migrerende byeboerdery

   Die verskuiwing vab lente bye van Suid-Karolina na Maine vir
   bloubessiebestuiwing.
   Die verskuiwing vab lente bye van Suid-Karolina na Maine vir
   bloubessiebestuiwing.
   'n Vrag heuningkaste
   'n Vrag heuningkaste

   Na die winter van 1907 het VSA byeboer Nephi Miller besluit om te
   probeer trek met sy korwe na ander gebiede van die land om hul
   produksie gedurende winter te verbeter. Sedertdien het migrerende
   byeboerdery wyd verspreid geword in Amerika. Dit is 'n sleutelelement
   van VSA boerdery, wat glad nie naby huidige vlakke kan produseer met
   inheemse bestuiwers alleen nie. Byeboere verdien meer met die uithuur
   van bye vir bestuiwing as wat hulle verdien met heuningproduksie.

   Een hoof VSA byeboer rapporteer beweging van sy korwe van Idaho na
   Kalifornië in Januarie om voor te berei vir die amandelbestuiwing in
   Februarie, dan na die appelboorde in Washington in Maart, daarna na
   Noord-Dakota twee maande later vir heuningproduksie, en dan terug na
   Idaho teen November - 'n toer van verskeie duisende myle. Ander trek
   van Florida na New Hampshire of na Texas. Omtrent twee derdes van VSA
   se plaaslike bye besoek Kalifornië vir die amandelbloeisels in
   Februarie.

   Byeboere in Europa en Asië is algemeen minder mobiel, met bybevolkings
   wat beweeg en meng binne-in 'n kleiner geografiese omvang (alhoewel
   sommige byeboere langer afstande beweeg, is dit minder algemeen). Die
   wyer verspreiding en vermenging in die VSA veroorsaak veel groter
   verliese van die Varroa-miet-infeksie in latere jare.^[7]

[wysig] Die bykolonie

   Bye is samelinsekte soos termiete, miere en wespe en hul samelewing het
   verskillende kaste of groepe. Hierdie kaste in 'n nes is verskillende
   soorte individue wat verskillend lyk en elk 'n besonderse taak verrig.
   Die bykolonie het drie soorte individue wat wesenlik soos 'n enkele
   organisme fungeer.

   'n Kolonie bye bestaan uit hierdie drie kaste bye:
     * 'n Koningin, wat normaalweg die enigste lêende wyfie in die kolonie
       is.
     * 'n Groot hoeveelheid wyfie werkerbye, normaalweg 30 000 tot 50 000
       in grootte.
     * 'n Hoeveelheid manlike hommelbye - strek van duisende in 'n sterk
       korf in die lente tot baie min gedurende 'n karige of koue seisoen.

[wysig] Koningin

   Die koningin is die enigste seksueel-volwasse wyfie in die korf en al
   die wyfie werkerbye en manlike hommelbye is haar afstammelinge. Die
   koningin kan tot drie jaar of meer lewe en is bekwaam om tot 'n
   halfmiljoen of meer eiers in haar leeftyd te lê. Op die spits van die
   lê-seisoen (laat lente tot somer) kan 'n goeie koningin 3000 eiers lê
   in een dag - meer as haar eie liggaamsgewig. Dit is egter uitsonderlik:
   'n vrugbare koningin kan piek by 2000 eiers op 'n dag, maar 'n gewone
   koningin mag net 1500 eiers lê op 'n dag. Die koningin word gekweek van
   'n normale werkereier, maar word meer gevoer met 'n stof genoemd
   koninginjellie as normale werkers - dit veroorsaak 'n radikale
   verskillende groei en gedaantewisseling. Die koningin beïnvloed die
   kolonie deur die produksie en disseminasie van 'n verskeidenheid
   feromone of geurstowwe. Een van die geurstowwe onderdruk die
   ontwikkeling van eiersakke in al die wyfie werkerbye in die korf en
   verhoed dat hulle eiers lê.

   Paring van koninginne

   Die koningin verskyn van haar sel na 15 dae van ontwikkeling en sy bly
   in die korf vir 3-7 dae voor sy uitgaan op haar paringsvlug. Haar
   eerste oriënteringsvlug kan net 'n paar sekondes duur, net genoeg om
   die posisie van die korf te merk. Verdere paringsvlugte kan duur van 5
   tot 30 minute en sy kan paar met 'n aantal hommelbye op elke vlug. Oor
   verskeie parings, 'n dosyn of meer, sal die koningin genoeg sperm
   ontvang van 'n string hommelbye om honderdduisende eiers te bevrug. As
   sy nie die korf kan verlaat om te paar nie - as gevolg van slegte weer
   of as sy vasgevang is in 'n gedeelte van die korf - sal sy onvrugbaar
   bly en 'n hommellêer word - onkapabel om wyfie werkerbye te produseer -
   en die korf is gedoem.

   Paring vind 'n aansienlike afstand van die korf plaas en verskeie
   honderd voet in die lug; daar word geredeneer dat dit die sterk hommels
   van die swakkes skei en verseker dat slegs die vinnigste en sterkste
   hommels hul gene kan oordra.

   Bevrugte eiers en onbevrugte eiers

   Na verrigting van 'n suksesvolle paringsvlug,= sal die koningin na 'n
   paar dae vir die eerste keer begin eiers lê. Die oorgrote meerderheid
   eiers wat sy lê is bevrugte eiers en sal wyfie werkerbye produseer. As
   sy 'n onbevrugte eier lê, ontwikkel dit in 'n hommelby. Hoe die kolonie
   besluit hoeveel werkers teenoor hommelbye grootgemaak word, word nie
   ten volle verstaan nie.

[wysig] Wyfie werkerbye

   Amper al die bye in die korf is wyfie werkerbye. Tydens die hoogtepunt
   van somer, wanneer werk in die korf woes en aaneenlopend is, kan die
   lewe van 'n by so kort as 6 weke wees; in laat herfs, wanneer geen
   broeisels grootgemaak word en geen nektar geoes word nie, kan 'n jong
   by tot 16 weke leef - reg deur winter. Gedurende die lewe van 'n
   werkerby verrig sy verskillende funksies in die korf, wat hoofsaaklik
   deur die ouderdom van die by bepaal word.
   Periode         Werkaktiwiteit
   Dag 1-3         Sel skoonmaak en inkubasie
   Dag 3-6         Voer van ouer papies
   Dag 6-10        Voer van jonger papies
   Dag 8-16        Ontvang heuning en stuifmeel van die veldbye
   Dag 12-18       Was vervaardiging en sel bou
   Dag 14 vorentoe Toegangswagters, nektar en stuifmeel insameling

[wysig] Manlike bye - hommelbye

   Hommelbye is die grootste bye in die korf - amper drie keer die grootte
   van 'n werkerby. Hulle doen geen werk nie, oes nie stuifmeel of nektar
   nie en word slegs geproduseer om met nuwe koninginne te paar en hulle
   te bevrug op die paringsvlug. 'n Bykolonie sal gewoonlik hommelbye
   begin grootmaak 'n paar weke voor hulle koninginselle begin bou om 'n
   falende koningin te vervang of om voor te berei vir trek. Wanneer die
   koningin-broeiseisoen oor is, sal bye in kouer klimate die hommelbye
   uit die korf dryf om te vrek, en hulle byt en skeur aan hulle bene en
   vlerke; die hommelbye het nuttelose las vir die kolonie geword en sal
   nie langer geduld word nie.

   Verskillende fases van ontwikkeling

   Fases van ontwikkeling Koningin Werker Hommelby
   Eier                   3 dae    3 dae  3 dae
   Larwe                  8 dae    10 dae 13 dae
   Papie                  4 dae    8 dae  8 dae
   Totaal                 15 dae   21 dae 24 dae

[wysig] Struktuur van 'n bykolonie

   'n Makgemaakte bykolonie word gewoonlik in 'n reghoekige korfkis
   gehuisves, met tussen 10 en twaalf parallelle rame wat die vertikale
   koekplate hou en wat die eiers, larwes, papies en kos vir die kolonie
   bevat. As iemand 'n vertikale dwarsdeursnit maak deur die korf van kant
   tot kant, sal die broeines rofweg soos 'n ovale bal lyk en 5-8 koek
   rame beslaan. Die twee buitenste koeke aan elke kant van die korf is
   geneig om alleenlik gebruik te word vir die langtermyn storing van
   heuning en stuifmeel.

   In die broeines middelste sal 'n enkele koek raam normaalweg 'n
   middelste skyf eiers, larwes en geseëlde broeiselle hê wat amper tot op
   die kant van die raam kan strek. Onmiddelik bo die broei-area strek 'n
   boog stuifmeel-gevulde selle van kant tot kant, en bokant dit 'n nog
   wyer boog heuning-gevulde selle wat strek tot die raam bokant. Die
   stuifmeel is proteïen-ryke kos vir die ontwikkelende larwes, wyl
   heuning ook kos is, maar hoofsaaklik energie ryk eer proteïen ryk. Die
   jong werkerbye wat sorg vir die groeiende broeisel skei 'n spesiale kos
   genaamd "koninginjellie" af na hulle hulself gevoer het op heuning en
   stuifmeel. Die hoeveelheid koninginjellie wat 'n papie gevoer word
   bepaal of dit 'n werker of koninginby gaan word.

   Afsydig van die heuning in die broei-area gestoor, stoor bye ekstra
   heuning in die koeke bo die broeines. In moderne korwe plaas die
   byeboer aparte kiste, genaamd heuningkaste, bo die broeikas, waarin
   vlakker koeke stoorplek voorsien vir heuning. Dit stel die byeboer in
   staat om heuningkaste in die laat somer te verwyder en die ekstra
   heuning te oes sonder om die kolonie seer te maak of om die broeines te
   versteur. As al die heuning "gesteel" is, sonder om genoeg oor te hou
   vir die winter, moet die byeboer die bye voer met stroop. Dit verlaag
   die bye se weerstand en die kolonie sukkel om hul getalle weer op te
   bou in die lente. Die voer van stroop moet slegs plaasvind waar die
   oorlewing van die korwe bedreig word.

[wysig] Jaarlikse siklus van 'n bykolonie

   Die ontwikkeling van die bykolonie volg 'n jaarlikse siklus van groei
   wat begin in die lente met 'n haastige uitbreiding van die broeines, so
   gou as stuifmeel beskikbaar is om die papies te voer. Sommige produksie
   van broeisel kan so vroeg as Januarie begin, selfs in 'n koue winter,
   maar broeiery versnel met 'n spits in Mei (in die Noordelike Halfrond),
   en produseer 'n rykheid van oestende bye in harmonie met die
   heuningstroom in die area. Elke byeras beplan hul opbou effens anders,
   afhangende van hoe die blomme in hul area bloei. Sommige streke van
   Europa het twee nektarstrome - een in laat lente en nog een laat
   Augustus. Ander streke het slegs 'n enkele nektarstroom. Die
   bedrewenheid van 'n byeboer lê in die vooruitskatting van wanneer die
   nektarstroom sal plaasvind en dat sy kolonie die maksimum bevolking van
   oesters sal hê op die regte tyd.

   Die kernfaktor hier is die voorkoming, of suksesvolle bestuur van die
   treklus. As die kolonie onverwags trek en die byeboer kan nie die
   trekkende swerm vang nie, sal hy aansienlik minder heuning oes van die
   korf, aangesien hy die helfte van sy werker bye met een slag kan
   verloor. Indien hy egter die trekimpuls om 'n nuwe koningin te broei
   kan gebruik, maar die bye bymekaar kan hou, sal die byeboer sy kanse
   van 'n goeie oes verbeter. Dit vat baie jare se leer en ondervinding om
   al hierdie dinge te bestuur - alhoewel weens verskillende omstandighede
   kan baie beginners 'n goeie heuningoes behaal.

[wysig] Vorming van nuwe kolonies

[wysig] Koloniereproduksie; trek en opvolging

   'n Swerm voor landing
   'n Swerm voor landing

   Alle kolonies is afhanklik van hul koningin, wat die enigste eierlêer
   is. Die beste koninginne lewe egter net 'n paar jaar en die norm is een
   of twee jaar. Sy kan kies of sy 'n eier lê wat bevrug is of nie; as sy
   so kies, ontwikkel dit in 'n wyfie werkerby; as sy 'n onbevrugte eier
   lê word dit 'n hommelby. Sy besluit water tipe eier om te lê afhangende
   van die grootte van die oop broeisel wat sy teëkom in die koek; in 'n
   klein werkersel lê sy 'n bevrugte eier; as sy 'n veel groter hommelsel
   vind, lê sy 'n onbevrugte hommelby eier.

   Solank die koningin vrugbaar is en eiers lê, produseer sy 'n
   verskeidenheid geurstowwe wat die gedrag van die bye in die korf
   beheer; hierdie 'doepa' is in werklikheid verskillende feromone met
   verskillende funksies. Soos die koningin oud word, hardloop sy uit
   sperm en haar doepa begin te faal. Onvermydelik, begin die koningin
   mettertyd faal en sal die bye dan besluit om haar te vervang met 'n
   nuwe koningin, geskep van een van haar werkereiers. Hulle mag dit doen
   omrede sy beskadig is: 'n verlore been of antenne, omrede sy uit sperm
   gehardloop het en nie vrugbare eiers kan lê nie (het 'n hommel-lêende
   koningin geword) of omrede haar geurstowwe vervaag het tot op 'n punt
   waar sy haar bye nie meer kan beheer nie.

   Op hierdie tydstip sal die werkers een of meer koninginselle maak deur
   bestaande werkerselle te modifiseer wat 'n normale wyfie werkereier
   bevat. Nietemin is daar twee duidelike gedragspatrone wat die bye
   navolg:

   1. Opvolging - of koninginvervanging binne een korf sonder om te trek;
   2. Trek-sel-produksie - die verdeling van die korf in twee kolonies
   deur te trek.

   Verskillende subspesies van Apis Mellifera vertoon verskillende
   trek-eienskappe wat hul evolusie in verskillende ekotope van die
   Europese kontinent reflekteer. Die meer noordelike swart rasse word
   gewoonlik gesê dat hul minder swerm en meer opvolg, terwyl gesê word
   dat die meer suidelike geel en grys variasies meer gereeld trek. Die
   waarheid word bemoeilik omrede die algemeenheid van kruisteling en
   verbastering van die subspesies en menings verskil.

   Opvolging word hoog aangeslaan as gedragspatroon deur byeboere, omrede
   'n korf wat sy koningin opvolg nie swerm nie en geen voorraad verlore
   gaan nie; dit skep slegs 'n nuwe koningin en laat toe dat die ou een
   verdof - of alternatief word sy doodgemaak wanneer die nuwe koningin
   uitkom. Wanneer 'n koningin opgevolg word, produseer die bye net een of
   twee koninginselle, kenmerkend in die middel van die gesig van die
   broeikoek.

   Met trek, in kontras, word 'n groot getal koninginselle geskep - tipies
   'n dosyn of meer, en hierdie is geleë rondom die kante van die
   heuningkoek, meestal op die kante en aan die onderkant.

   As die proses begin het, sal die ou koningin normaalweg die korf
   verlaat met die uitbroei van die eerste koninginsel. Wanneer die
   koningin die korf verlaat word sy vergesel deur 'n groot hoeveelheid
   bye, hoofsaaklik jong bye (was-uitskeiers), wat die basis van die nuwe
   korf sal vorm. Voortrekkers word uitgestuur voor die swerm om 'n
   geskikte hol boom of rotsgaping te vind en so gou as een gevind is,
   trek die hele swerm in en bou nuwe was-broeikoeke binne ure, met die
   heuningvoorraad waarmee die jong bye hulself gevul het voor hul die ou
   korf verlaat het. Slegs jong bye skei was af van spesiale abdominale
   segmente en dit is hoekom daar meer jong as ou bye is in swerms.
   Dikwels vergesel 'n hoeveelheid kroonprinsesse die eerste swerm (die
   "hoof swerm"), en die ou koningin word vervang so gou as 'n dogter
   koningin gepaar en begin lê het. Andersins sal sy baie vinnig opgevolg
   word in haar nuwe huis.

[wysig] Faktore wat trek kielie

   Dit word algemeen aanvaar dat 'n kolonie bye nie sal trek tot hul al
   die broeikoeke voltooi is nie, met ander woorde, as hulle al die
   beskikbare spasie gevul het met eiers, larwes en broeisel. Dit gebeur
   normaalweg laat lente, op 'n tydstip wanneer ander areas van die korf
   vinnig gevul word met heuningvoorraad. Dus is een sneller van die
   trek-instink wanneer die koningin nie meer plek het om eiers te lê nie
   en die populasie baie beknop raak. Onder hierdie omstandighede kan 'n
   hoof swerm uittrek met die koningin - met die gevolglike halvering van
   die populasie binne die korf - en los die ou kolonie met 'n groot
   hoeveelheid uitbroeiende bye. Die koningin wat wegtrek vind haarself in
   'n nuwe korf met geen eiers en geen larwes nie, maar baie energieke bye
   wat 'n nuwe stel broeikoeke skep in 'n baie kort tyd.

   Nog 'n belangrike faktor in trek is die ouderdom van die koningin. Dié
   onder 'n jaar oud is baie onwaarskynlik om te trek tensy hulle uiters
   beknop is, terwyl ouer koninginne meer geneig is om te trek.

   Byeboere hou hul kolonies fyn dop in die lente en kyk uit vir die
   aanvang van koninginselle, wat 'n drastiese sein is dat die kolonie
   bepaald wil trek.

   Wanneer die kolonie besluit het om te trek, word koninginselle in
   getalle van 'n dosyn of meer geproduseer. Wanneer die eerste
   koninginselle geseëld is, na 8 dae van larwe voering, sal 'n
   kroonprinses verpop (in 'n papie verander) en kan verwag word sewe dae
   na seëling. Voor vertrek vul die werker bye hul mae met heuning in
   voorbereiding van die skepping van nuwe heuningkoeke in die nuwe huis.
   Hierdie vrag van heuning maak trekkende bye ook minder geneig om te
   steek en 'n nuut-uitgegewe swerm is merkbaar lieflik vir tot 24 uur -
   dikwels bekwaam om sonder handskoene of sluier gehanteer te word.
   'n Swerm geheg aan 'n tak.
   'n Swerm geheg aan 'n tak.

   Hierdie swerm soek 'n skuilte; 'n byeboer wat dit vang en aan 'n nuwe
   korf voorstel, voldoen aan hierdie behoefte. Andersins sal dit
   terugkeer na 'n wilde staat, in watter geval dit skuilplek sal vind in
   'n hol boom, 'n uitgrawing, 'n verlate skoorsteen of selfs agter
   hortjies.

   Terug by die oorspronklike korf ontwaak die kroonprinses van haar sel
   en begin dadelik om al haar teenstandige koninginne wat wag om uit te
   broei, op te spoor en dood te maak. Gewoonlik weerhou die bye haar
   egter om dit te doen, in welke geval sy ook 'n tweede swerm sal lei van
   die korf. Opeenvolgende swerms word genoem "na-swerms" of "kaste" en
   kan baie klein wees - dikwels met net 'n paar duisend of so bye,
   teenoor die hoof swerm wat uit tussen 10 000 of selfs 20 000 bye kan
   bestaan.

   Klein na-swerms het 'n kleiner kans op oorlewing, maar kan die
   oorspronklike korf erg uitdun en sy oorlewing ook in gevaar stel.
   Wanneer 'n korf getrek het ten spyte van die byeboer se voorkomende
   bemoeienis, is die beste praktyk om die uitgedunde korf 'n paar rame
   met oop broeisel vol eiers te gee. Dit help om die korf gouer te
   hervul, en gun 'n tweede kans om 'n koningin groot te maak as die
   paring misluk.

   Elke ras of subspesie van die heuningby het sy eie trek-eienskappe.
   Italiaanse bye is baie vrugbaar en geneig om te trek; Noord Europese
   "swartbye" het 'n sterk geneigdheid om hul ou koningin te vervang
   sonder om te trek. Hierdie verskille is die resultate van verskillende
   evolusionêre drukke in die gebiede waar die subspesies ontwikkel het.

[wysig] Kunsmatige trek

   Wanneer 'n kolonie per ongeluk hul koningin verloor, word daar ba die
   kolonie as "koninginloos" verwys. Die werkers besef die koningin is
   afwesig in so min as 'n uur, aangesien haar geurstowwe vervaag in die
   korf. Die kolonie kan nie oorleef sonder 'n bevrugte koningin wat eiers
   lê om die populasie te hernu nie. Dus kies die werkers selle wat eiers
   bevat wat minder as drie dae oud is en vergroot hierdie selle dramaties
   om "nood koninginselle" te vorm. Hierdie lyk soortgelyk as groot
   grondboontjie-as struktuur omtrek 'n duim lank, wat hang van die middel
   of kant van die broeikoeke. Die ontwikkelende larwe in 'n koninginsel
   word verskillend gevoer as 'n gewone by, sy ontvang - in byvoeging tot
   die normale heuning en stuifmeel - 'n groot gedeelte koninginjellie, 'n
   spesiale kos uitgeskei deur die jong werkerbye van 'n klier uit hul
   keelholte. Hierdie spesiale kos verander die groei en ontwikkeling van
   die larwe so dramaties dat, na gedaantewisseling en verpopping, dit
   ontwaak van die sel as 'n koninginby. Die koningin is die enigste by in
   die kolonie wat volledig ontwikkelde eierstokke het en sy skei 'n
   geurstof af wat die normale ontwikkeling van eierstokke in al haar
   werker-dogters onderdruk.

   Byeboere gebruik die bekwaamheid van bye om nuwe koninginne te
   produseer, in orde om hul kolonies te vermeerder, 'n proses bekend as
   "kolonie verdeling". Om dit te doen, verwyder hulle verskeie broeikoeke
   van 'n gesonde korf en verseker die ou koningin bly agter. Hierdie
   koeke moet eiers of larwes bevat wat minder as drie dae oud is en wat
   bedek word deur jong werkerbye wat sorg vir die broeisel en dit warm
   hou. Hierdie broeikoeke en bystaande werkers bye word dan geplaas in 'n
   klein "pit korf" tesame met ander koeke wat heuning en stuifmeel bevat.
   So gou as wat die jong werker bye hulself bevind in hierdie korf en
   besef dat hulle nie 'n koningin het nie, begin hulle met die
   konstruksie van "nood koninginselle" en benut die eiers of larwes wat
   hulle in die koeke het.

[wysig] Wêreld byeteelt

   CAPTION: Wêreldwye heuningproduksie gedurende 2005

               Land               Produksie
                                 (1000 tonne)         Verbruik
                                              (1000 tonne)
   Europa en Russiese Federasie
   Oekraïne                             71.46                       52
   Russiese Federasie                   52.13                       54
   Spanje                               37.00                       40
   Duitsland                            21.23                       89
   Hongarye                             19.71                        4
   Roemenië                             19.20                       10
   Griekeland                           16.27                       16
   Frankryk                             15.45                       30
   Bulgarye                             11.22                        2
   Noord-Amerika
   Verenigde State van Amerika          79.22                      163
   Kanada                               36.11                       29
   Latyns-Amerika
   Argentinië                           93.42                        3
   Mexiko                               50.63                       31
   Brasilië                             33.75                        2
   Uruguay                              11.87                        1
   Oseanië
   Australië                            18.46                       16
   Nieu-Seeland                          9.69                        8
   Asië
   Volksrepubliek_van_Sjina            299.33                      238
   Turkye                               82.34                       66
   Indië                                52.23                       45
   Suid-Korea                           23.82                       27
   Viëtnam                              13.59                        0
   Turkmenistan                         10.46                       10
   Afrika
   Ethiopië                             41.23                       40
   Tanzanië                             28.68                       28
   Angola                               23.77                       23
   Kenia                                22.00                       21
   Sentraal-Afrikaanse Republiek        14.23                       14
   Bron: Food and Agriculture Organization of the United Nations (FAO),
   August 2007.

[wysig] Beelde van heuningoes

   'n Byeboer verwyder rame van 'n korf

   'n Raam

   Rook van korf

   Gebruik 'n blaser om die bye van die koek af te blaas voor verwydering
   na die heuningkamer

   Oopmaak van selle: ontseëling

   'n Ontseëlingsvurk

   Ontseëling van selle met die hand met gebruik van ontseëlingsmes

   Uitspin van heuning

   Filtrering van heuning

   Gooi in emmers (na veroudering)

[wysig] Verwysings en bronnelys

          Hierdie artikel is oorspronklik vertaal vanaf die Engelse
          Wikipedia-artikel, [1].

    1. ^ Archaeologists discover ancient beehives
    2. ^ The World History of Beekeeping and Honey Hunting deur Eva Crane.
       (Routledge 1999) # ISBN-10: 0415924677 # ISBN-13: 978-0415924672,
       720bls.
    3. ^ 'Nouvelles Observations sur Les Abeilles', beskikbaar by Google
       Books.
    4. ^ [http://www.mygarden.me.uk/beekeeping_for_all.pdf Beekeeping For
       All ]
    5. ^ Bees For Development program.
    6. ^ The Hive and the Honey Bee, Dadant & Sons, Hamilton IL, ISBN
       0-915698-09-9
    7. ^
       http://www.hcn.org/servlets/hcn.Article?article_id=16891&gclid=CIG7
       z7e2oIwCFSG9SgodQ3MG2w The Silence of the Bees

[wysig] Sien ook

     * Landbou
     * Wikipedia:Byeboerdery vir 'n lys van terminologie gebruik vir
       hierdie artikel.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Beekeeping
     * Beesource Planne vir byeboerdery toerusting, inligiting,
       byeboerdery forums.
     * Bush Bees Natuurlike Byeboerdery, Advies vir Beginners,
       Alternatiewe Metodes, Huber's New Observations on the Natural
       History of Bees en ander boeke
     * The British Beekeepers' Association
     * Bee Craft - Maandelikse VK byeboerdery glans tydskrif. Gestig in
       1921, dit is die joernaal vir beginners en ervare byeboere.
     * National Beekeepers Association of New Zealand
     * International Bee Research Association
     * The international federation of beekeepers associations, Apimondia
     * The Bee Improvement and Bee Breeders' Association BIBBA was founded
       in 1964 for the conservation, restoration, study, selection and
       improvement of the native and near-native honeybees of Britain and
       Ireland (Apis mellifera mellifera L.)
     * Value-Added Products from Beekeeping FAO Agricultural Services
       Bulletin No. 124
     * BeeLand Die Russiese Byeboerdery Werf
     * The American Beekeeping Federation
     * BeeinBG Byeboerdery in Bulgarye
     * List of 1000 Beekeeping WebSites Ron Miksha Byeboerdery werf,
       Kanada

   Geskiedenis van byeboerdery

     * Some giants in beekeeping, vir 'n meer gedetailleerde beskrywing
       van voorbokke in byeboerdery.

   Ontwerp- en konstruksietekeninge vir standaardkorwe

     * BeeSource 'n Amerikaanse webwerf wat 'n reeks konstruksietekeninge
       vir Langstroth, Dadant en WBC korwe, as ook voerders, ontseëling
       tenks, heuningslingermasjiene en 'n wye verskeidenheid van
       byeboerdery toerusting.
     * Dave A Cushman In die Verenigde Koningkryke is Dave Cushman met sy
       webwerf wat verniet konstruksietekeninge het vir Britse standaard
       korf toerusting, insluitende die British Standard Korf, Smith Korf,
       WBC Korf, Glen Korf, die Langstroth, die German National and Dadant
       Korwe.

   Forums

     * Beesource Beekeeping Forums 'n Volledige forum met verskeie
       besprekingspunte.
     * International Beekeeping Forums Dek 'n wyer bespreking veld. Goeie
       inliging oor konstruksie.
     * British Beekeepers' Association Support Boards 'n Handige blad
       insluitende mikroskoop besprekings.
     * The Top Bar Beekeeping Forum Minder aktief maar goeie inligting en
       konstruksie planne vir bostaaf korwe. Geskik vir ontwikkelings
       projekte.
     * Organic Beekeepers 'n News group vir organiese byeboerdery en klein
       sel koeke.


   Hierdie artikel is gekies as 'n voorbladartikel. Klik gerus hier vir
   meer inligting.
   Kategorieë: Landbou • Beroepe

