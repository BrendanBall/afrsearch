Byvoeglike naamwoord


   Voorbeelde

   'n Byvoeglike naamwoord is 'n beskrywende woord.
     * Dit is 'n groot gebou.
     * Ek het 'n baie ou man ontmoet.
     * Die vinnige bruin jakkals spring oor die lui hond.
     * Meeste ape is boombewondende diere wat tropiese of subtropiese
       gebiede bewoon.
     * Dit is 'n baie mooi rokkie wat jy dra.

   'n Byvoeglike naamwoord is 'n woord wat behoort aan 'n klas waarvan die
   lede selfstandige naamwoorde en voornaamwoorde aanpas. 'n Byvoeglike
   naamwoord spesifiseer naamlik eienskappe of attribute van 'n
   selfstandige naamwoord of voornaamwoord.^[1] Byvoeglike naamwoorde is
   een van die agt tradisionele woordsoorte. Taalkundiges onderskei egter
   vandag tussen byvoeglike naamwoorde en woorde soos bepalers wat te vore
   as byvoeglike naamwoorde gesien is.

   Nie alle tale het byvoeglike naamwoorde nie, maar meeste, insluitend
   Afrikaans het. Voorbeelde van Afrikaanse byvoeglike naamwoord sluit in
   groot, oud, en moeg. Tale wat nie oor byvoeglike naamwoord beskik nie
   gebruik ander woordsoorte, baie keer werkwoorde, om dieselfde
   semantiese doel te bereik. Selfs in tale wat byvoeglike naamwoorde het
   kan 'n konsep wat in een taal daarmee uitgedruk word in 'n ander taal
   ontbreek en op 'n ander manier oorgedra word; soos byvoorbeeld die
   konsep honger wat in Afrikaans 'n byvoeglike naamwoord is (die honger
   man, ek is honger) word in Frans as "avoir faim" (letterlik "om honger
   te hê") uitgedruk.

   In meeste tale met byvoeglike naamwoorde vorm die woordsoort 'n oop
   klas; dit wil sê dat nuwe byevoeglike naamwoorde geredelik gevrom kan
   word deur prosesse soos afleiding.

[wysig] Kategorië byvoeglike naamwoorde en volgorde

   Byvoeglike naamwoorde kan in kategorieë ingedeel word^[2]:
     * Stoflike byvoeglike naamwoorde: Hulle geef die materiaal aan, soos
       'n houte burg, 'n ystere brug.
     * Vormaanduidende byvoeglike naamwoorde: Hulle sê iets oor die vorm
       van 'n byvoeglike naamwoord, soos rond, vierkant, klein, groot.
     * Kleuraanduidende byvoeglike naamwoorde: Hulle geef die kleur van 'n
       voorwerp aan, soos rooi of bou.
     * Oordeelgewende byvoeglike naamwoorde: Hulle geef 'n oordeel oor die
       selfstandige naamwoord, soos mooi of lelik

   Tevens is daar byvoeglike naamwoorde wat nie in die hierbo genoemde
   kategorië val nie. Die kategorie van 'n byvoeglike naamwoord bepaal sy
   volgorde in 'n sin. Die volgorde wat deurgaans gebruik word is:
    1. byvoeglike naamwoorde wat 'n subjectiewe oordeel geef
    2. byvoeglike naamwoorde wat nie in een van die de andere kategorieë
       val
    3. byvoeglike naamwoorde wat die kleur of vorm benoem
    4. byvoeglike naamwoorde wat die materiaal benoem

   In 'n neutrale conteks word dus byvoorbeeld gesê: 'n mooi klein ou hout
   huis.

   Van hierdie volgorde kan afgewyk word as 'n byvoeglike naamwoord in 'n
   beperkende sin gebruik word. As 'n selfstandige naamwoord gebruik word
   om 'n bepaalde groep voorwerpe te beperk, dan kom dit voor die andere
   byvoeglike naamwoorde. Dit kom voor in vergelykings, as mens twee
   voorwerpe vergelyk, dan word byvoeglike naamwoorde gebruik om die groep
   te beperk en waardeur die leser kan opmaak watter voorwerp bedoel word.

   As twee huise vergelyk word kan mens dus sê: 'n groot mooi ou hout huis
   en 'n klein mooi ou hout huis.

[wysig] Verwysings

    1. ^ SIL International, Glossary of linguistic terms, What is an
       adjective?, besoek op 30 Maart 2008
    2. ^ Taaladviesdient Onze Taal, Weblog Taaladviesdienst Onze Taal 24
       Jan. 2008

   Kategorie: Taalkunde

