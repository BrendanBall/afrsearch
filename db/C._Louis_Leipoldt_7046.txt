C. Louis Leipoldt


   C. Louis Leipoldt (28 Desember, 1880 — 12 April, 1947) was 'n bekende,
   vroeë Afrikaanse digter, geneesheer, plantkundige en joernalis. Hy wen
   die Hertzogprys in 1935 (saam met W.E.G. Louw en Totius).

   Inhoud

        * 1 Lewensgeskiedenis
        * 2 Letterkunde, en letterkundige invloed
        * 3 Bibliografie
             + 3.1 Skuilname
        * 4 Bibliografie oor hom
        * 5 Die C. Louis Leipoldt-prys
        * 6 Aantekeninge
        * 7 Eksterne skakels

[wysig] Lewensgeskiedenis

   Christiaan Frederik Louis Leipoldt is gebore in Worcester in die
   destydse Kaapkolonie, die vierde kind in sy gesin. Sy pa was 'n
   predikant. Hy het grootgeword in Clanwilliam, huisskool gehad -- sy
   moeder wou nie die Leipoldtkinders na die dorp se skool stuur nie -- en
   het daarna gewerk as joernalis onder meer vir De kolonist, en Het
   dagblad. Hy het ook vir menige oorsese koerante verslag gedoen oor die
   Tweede Vryheidsoorlog, voordat hy hom in die geneeskunde bekwaam het,
   in die jare 1902 tot 1907, in Engeland. Die bekende plantkundige Harry
   Bolus, 'n lewenslange vriend, het die geld vir sy studies aan hom
   geleen. Hy het daarna rondgereis oor die wêreld, toe vir 'n tydperk
   gewerk as skeepsdokter vir Joseph Pulitzer, skooldokter in Londen, as
   mediese inspekteur van skole in die Transvaal en toe in Kaapprovinsie,
   as joernalis en uiteindelik as kinderarts in Kaapstad in 1925. Hy is
   nooit getroud nie. Hy het wel 'n seun, Jeff, aangeneem. Hy was gek na
   die Hantamwyk -- 'n pragtige, bergagtige gebied noord van Kaapstad, en
   na sy afsterwe in dié stad is hy begrawe in die Hantam, op die
   Pakhuispas, in die Cederberge, tussen Clanwilliam en Wupperthal.

[wysig] Letterkunde, en letterkundige invloed

   Hy was een van die leidende figure van die Tweede Taalbeweging (tesame
   met Jan F.E. Celliers en J.D. du Toit). Benewens gedigte, het hy ook
   romans, toneelstukke, kinderverhale, kookboeke en 'n reisjoernaal
   geskryf. (Min weet dat hy meer in Engels as in Afrikaans publiseer
   het). Hy was 'n liefhebber van die natuur, en het dit dikwels as tema
   in sy werk gehad, maar met spesifieke klem op die legendes en
   landskappe van sy geliefde Hantam. Ander temas betrek die lyding en pyn
   wat deur die Tweede Vryheidsoorlog veroorsaak is, en die kulturele
   leefwêreld van die Kaapse Maleiers.

[wysig] Bibliografie

     * Drie wêrelddele. (1923)
     * Bushveld doctor. (1937)
     * 'n Versieboord vir Kinders. (Uitgewer, Nasionale Pers, 1944).
     * The Ballad of Dick King and other Poems (1949)

[wysig] Skuilname

   Die volgende skuilname is deur hom gebruik:
     * Africanus
     * C L L
     * F W B
     * F W Bancombe
     * F W Baxter
     * F W Baxcombe
     * G M K
     * K A R Bonade
     * Pheidippides

[wysig] Bibliografie oor hom

     * Uit die skatkis van die slampamperman (Versorg deur J. C.
       Kannemeyer, uitgewer Tafelberg)

[wysig] Die C. Louis Leipoldt-prys

   Die Maatschappij der Nederlandse letterkunde het in 2002 ter ere van
   die 350-jarige bestaan van betrekkinge tussen Nederland en Suid-Afrika
   'n prys ter waarde van €3500 uitgeloof. (Sien [1]). Die doel van die
   toekenning was om die bestudering van Afrikaanse literatuur te bevorder
   en meer bekendheid daaraan te verleen. Die reëls van die kompetisie vir
   die prys was die voorlegging van 'n tevore ongepubliseerde opstel of
   verhandeling, ingedien onder 'n skuilnaam. Sestien inskrywings van
   hoogstaande letterkundige waarde is daardie jaar ontvang en Dr. J.C.
   Kannemeyer het die prys opgeraap vir sy opstel Uys Krige en die
   Suid-Afrikaanse politiek

[wysig] Aantekeninge

          Grootliks vanaf die artikel C. Louis Leipoldt vanuit die Engelse
          Wikipedia.

[wysig] Eksterne skakels

     * By die Gutenberg Projek: Oom Gert vertel en ander gedigte.
       Beskikbaar in verskeie formate.

   Kategorieë: Suid-Afrikaanse geneeskundiges • Afrikaanse digters •
   Afrikaanse skrywers • Weskus

