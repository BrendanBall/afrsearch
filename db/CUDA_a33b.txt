CUDA


   CUDA (Afkorting in Engels vir:"Compute Unified Device Architecture") is
   `n tegnologie om algoritmes te skryf, wat op die beeld
   verwerkingseenheid (BVE) hardloop, in die C programmeringstaal. Dit
   verskil van die normale GPGPU metodes wat die grafikakaart se drywers
   gebruik om in saamsteltaal algoritmes te skryf. CUDA is ontwikkel deur
   Nvidia vir hulle Geforce 8 reeks, Tesla 870 en hul Quadro reeks. Nvidia
   sê dat hulle dit gaan implementeer in al hulle toekomende beeld
   verwerkingseenhede.

   Die CUDA SDK is op die 15 Februarie vrygestel. Die huidige weergawe van
   die SDK is 2.0Beta.

   Inhoud

        * 1 Voordele
        * 2 Hardeware benodig
        * 3 Physx
        * 4 Spoed Voordeel teenoor SVE's

[wysig] Voordele

     * `n Programmeringstaal wat baie dieselfde is as ANSI C, met `n paar
       nuwe funksies om spesifieke take op die BVE te doen.
     * `n Klein en vinnige verdeelde geheue gebied (16KB) kan
       geprogrammeer word om gebruik te word in CUDA.
     * Optimiseerde aflaaings en skrywings van die SVE (Sentrale
       verwerkingseenheid) na en van af die grafikakaart.
     * Willekeurige skrywings en lesings van die geheue is moontlik.

[wysig] Hardeware benodig

   CUDA kan slegs hardloop op sekere BVE's wat CUDA bevat nl. die Geforce
   8 reeks. Alle nuwe BVE's wat Nvidia maak sal CUDA ingebou hê sonder
   enige veranderings aan die funksies wat hy dien, dus gaan net
   optimalisering plaasvind en programmeerders sal versekerd wees dat hul
   programme op alle vorige en toekomende BVE's sal werk.

   CAPTION: BVE's wat CUDA bevat

   Geforce    Tesla Quadro
   9800 GX2   C870  FX 5600
   9800 GTX   D870  FX 4600
   9600 GT    S870  FX 3700
   8800 Ultra       FX 1700
   8800 GTX         FX 570
   8800 GTS         FX 370
   8800 GT          NVS 290
   8800 GS          FX 3600M
   8600 GTS         FX 1600M
   8600 GT          FX 570M
   8500 GT          FX 360M
   8400 GS          Quadro Plex 1000 Model IV
   8800M GTX        Quadro Plex 1000 Model S4
   8800M GTS        NVS 320M
   8700M GT         NVS 140M
   8600M GT         NVS 135M
   8600M GS         NVS 130M
   8400M GT
   8400M GS
   8400M G

[wysig] Physx

   Nvidia het vir Ageia oorgekoop in vroeg 2008 om hul Physx enjin oor te
   skryf om met CUDA op die BVE te hardloop. Dit beteken dat alle rekenaar
   speletjies wat die Physx aandrywer bevat, sal dan deur die BVE versnel
   word sonder enige verandering aan die speletjie se kode. Volgens Nvidia
   is die proses om Physx enjin oor te skryf, amper klaar en sal in die
   einde van Mei 2008 voltooi wees. Die spoed waarteen die projek voltooi
   gaan word, is `n aanduiding van hoe maklik dit is om met CUDA te
   programmeer. Nvidia het `n demonstrasie gehou met die Physx enjin wat
   60 000 partikels simuleer.

[wysig] Spoed Voordeel teenoor SVE's

   Daar is geen spoed voordeel of nadeel van CUDA en ander GPGPU
   tegnologie nie, maar wanneer mens dit vergelyk met die spoed van die
   SVE is die CUDA implementasie 15 tot 20 keer die spoed van `n
   gedemonstreerde Intel Nehalem SVE wat teen 3.2 GHZ hardloop met 4
   kerns. Die Intel demonstrasie het gewys hoe hy 50 000 tot 60 000
   partikels simuleer teen 15-20 RPS (rame per sekonde), by `n later
   demonstrasie deur Nvidia het hulle `n soortgelyke partikel simulasie
   met dieselfde aantal partikels gewys wat teen 300 RPS hardloop. Die
   spoed voordeel kom van om die groot aantal stroom verwerkers en baie
   drade te gebruik om in parallel die simulasie kalkulasies te doen. `n
   SVE is optimaliseer om so min as moontlik vertraging met geheue
   skrywings en lesings te hê om so vinnig as moontlik `n enkele draad te
   voltooi, waar `n BVE optimaliseer is om `n groot aantal ander drade te
   voltooi terwyl hy wag vir sy stadiger geheue om te skryf of te lees.
   Kategorie: Rekenaar

