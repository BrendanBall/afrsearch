Cabo da Roca


   Die vuurtoring van Cabo da Roca
   Die vuurtoring van Cabo da Roca
   Die monument van Cabo da Roca
   Die monument van Cabo da Roca

   Cabo da Roca (Kaap Roca) is die mees westelike punt van die Portugese
   vasteland. In die Romeinse tydperk het dit as Promontorium Magnum
   bekend gestaan.

   Cabo da Roca lê in die distrik Lissabon (Portugees: Lisboa), sowat 40
   kilometer wes van die hoofstad Lissabon en 18 kilometer wes van Sintra,
   in die natuurpark Serra de Sintra. Sy koördinate, 38° 47' Noord, 9° 30'
   Wes, is in die steenplaat van sy monument ingegraveer. Die kaap se
   rotswand verrys sowat 140 bo die seevlak van die Atlantiese Oseaan. Op
   sy spits is 'n vuurtoring opgerig. Die kaap is 'n gewilde
   toeristebestemming.

   Die digter Luís de Camões het Cabo da Roca as die plek beskryf "waar
   die land eindig en die see begin" (Portugees: "Onde a terra acaba e o
   mar começa"). Vergelykbare geografiese punte is Kaap Finisterre
   (letterlik "die land se einde") in Spanje, Finistère in Frankryk, en
   Land's End in die Verenigde Koninkryk.
   Kategorie: Portugal

