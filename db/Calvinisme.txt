Calvinisme


   Calvinisme is 'n stroming in die protestantse Christendom wat gebaseer
   is op die teologiese leer van die hervormer Johannes Calvyn, asook die
   daaruit voortspruitende sosiale en politieke leer.

   Calvinisme sorg vir die tweede fase van die Protestantse Hervorming,
   toe evangeliese kerke begin vorm het na Luther verban is uit die
   Rooms-Katolieke Kerk. Calvinisme ontstaan dus uit die Lutherse beweging
   (Calvyn het self ook die Lutherse Augsburgse Geloofsbelydenis geteken
   in 1540). Calvyn se invloed was egter groter by die Switserse
   Hervorming wat nie Luthers was nie, maar eerder onder die invloed was
   van Huldrych Zwingli. Calvinisme het ook groot invloed gehad in
   Frankryk, Skotland (waar John Knox die Calvinistiese denke verbreed
   het) en ook die Nederlande.

   Dit het duidelik geword dat die Gereformeerde kerke se dogma besig was
   om in 'n rigting te ontwikkel onafhanklik van Luther s'n, onder die
   invloed van vele skrywers en hervormers, waaronder Calvyn
   vooraanstaande was, en hierdie vorm van dogma het s√≥ bekend begin staan
   as Calvinisme. Calvinisme verwys dus nie net na die bewegings wat
   spesifiek gebasseer is op die leer van Calvyn nie, maar verwys ook in
   die algemeen na Protestantse dogmas van nie-Lutherse nationale kerke in
   Protestantse lande asook verskeie klein Protestantse
   hervormingsbewegings - Hervormde kerke wat buite die Katolieke Kerk in
   die sestiende eeu gevorm het.
   Kategorie: Calvinisme

