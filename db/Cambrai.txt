Cambrai


   Cambrai (Kameryk) is 'n Franse stad en onderprefektuur in die
   département Nord met sowat 35 000 inwoners. Dit is een van die oudste
   stede in die gebied en bekoor met sy argitektuur in die Spaanse en
   Vlaamse boustyle. Die stad staan vroeër veral bekend vir die kambriek,
   'n fyn katoenweefsel wat hier verwaardig is. Cambrai is vandag nog
   steeds 'n sentrum van die tekstielnywerheid.

[wysig] Geskiedenis

   André Smith (1880-1959): Cambrai tydens die Eerste Wêreldoorlog
   André Smith (1880-1959): Cambrai tydens die Eerste Wêreldoorlog
   Die ligging van Cambrai
   Die ligging van Cambrai

   Die Gallies-Romeinse stad Cameracum is na die jaar 430 die hoofstad van
   'n Frankiese onderkoninkryk. Later word dit 'n deel van die
   Merowingiese Ryk. Omtrent 800, onder die heerskappy van Karel die
   Grote, word Cambrai versterk.

   Danksy die tekstielnywerheid word Cambrai in die 10de en 11de eeu 'n
   ekonomies belangrike stad en setel van 'n biskop. Die katedraal, wat
   tussen 1150 en 1472 opgerig word, staan vinnig as die "Wonder van die
   Nederlande" (la merveille des Pays-Bas) bekend. Danksy die rykdom van
   die kerk bly die stadbewoners belastingvry.

   Onder die heerskappy van die Boergondiese hertog Karel die Stoute
   (Charles le Téméraire, 1433-1477) word Cambrai in etniese en ekonomiese
   opsig by Frans-Vlaandere ingelyf.

   Tydens die Franse Rewolusie word die katedraal in 1793 verwoes en in
   die 19de eeu deur 'n nuwe kerkgebou, Notre-Dame, vervang.

   Duitse troepe beset Cambrai in 1914. Die Slag van Cambrai (20 November
   tot 6 Desember 1917) is die eerste pantserslag van die Eerste
   Wêreldoorlog.

[wysig] Besienswaardighede

     * 'n Herehuis uit die 18de eeu huisves die Museum van die Skone
       Kunste, wat skulpture uit die tydperk tussen die 17de en 20ste eeu,
       fragmente van kerke en kloosters en skilderye van Nederlandse
       meesters vertoon.

   Kategorie: Stede in Frankryk

