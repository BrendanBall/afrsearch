Camembert


                                                 Camembert

                                    Camembert
                                    Camembert

                                     Herkoms                     Normandië
                                  Vetgehalte                       35-52 %
                                        Vorm Silindries, deursnee 10-11 cm
                                      Hoogte                          3 cm
                                       Gewig                         250 g
                                        Tipe                     Sagtekaas
                                   Oorsprong                      Koeimelk

   Die Camembert (wat in Normandië soms ook fermier genoem word) is een
   van die gewildste kaassoorte in Frankryk. Marie Harel van die
   Normandiese dorpie Camembert het hierdie kaas vir die eerste keer in
   1791 vervaardig. Hoewel fynproewers hom nie noodsaaklik as die beste
   van die Normandiese kaassoorte beskou nie, is hy die eerste streekkaas
   wat rondom 1870 in groot hoeveelhede in kaasmakerye vervaardig en na
   die markte van Parys vervoer is. Een van sy voordele is dat hy baie min
   melk nodig het en in 'n taamlik kort tyd plaaslik verfyn kan word. Teen
   die einde van die 19de eeu word die Camembert in sy huidige vorm - en
   in klein houtdose verpak - aangebied. Daar is talle namaaksels van die
   beroemde kaas wat egter nie met sy smaak kan meeding nie. Die Musée du
   Camembert in die Franse stad Vimoutiers vertoon 'n versameling van
   hierdie nagemaakte Camemberts.

   Die huidige outentieke soorte Camembert is die
     * Camembert de Normandie (sedert 1986 'n kaas van oorsprong,
       Appellation d'origine contrôlée (AOC))
     * Camembert fermier ('n kaas wat volgens die Normandiese metode in
       die Île-de-France vervaardig word)
     * Camembert au Calvados van Normandië wat met vrugte verfyn word
     * Camembert de Madame Clément van Québec, Kanada

[wysig] Smaak

   Die Normandiese Camembert het aanvanklik 'n effense suur smaak. 'n Ryp
   Camembert word vrugtig en smaak 'n bietjie na sampioene. In Frankryk
   word die Camembert veral met wit- of volkoringbrood bedien.

[wysig] Eksterne skakels

     * Artikel oor Marie Harel en haar rol in die geskiedenis van
       camembert kaas

   Kategorie: Kaas

