Camille Saint-Saëns


      Camille Saint-Saëns
   Camille de Saint-Saëns
   Geboorte 9 Oktober 1835
            Parys (Frankryk)
   Afsterwe 16 Desember 1921
            Algiers (Algerië)
   Genre(s) Klassiek
   Last.fm  Camille Saint-Saëns
   Lirieke  Camille Saint-Saëns

   Camille Saint-Saëns was 'n klassieke komponis en is gebore op 9 Oktober
   1835 in Parys, Frankryk. Op die ouderdom van twee en 'n half het hy
   begin klavier speel en sy eerste werk gekomponeer op die ouderdom van
   drie. Hy het begin met formele musiekonderrig op die ouderdom van sewe
   jaar.

   Saint-Saëns se formele publieke debuut was by die Salle Pleyel in Parys
   op die ouderdom van tien jaar. Hy het die gehoor verbaas deur aan te
   bied om enigeen van Beethoven se 32 klaviersonates te speel, sonder
   bladmusiek. Dis egter nie net sy musiektalent wat mense verbaas het
   nie. Hy kon al vlot Latyn lees op die ouderdom van sewe en het 'n groot
   voorliefde gehad vir argeologie en geologie.

   Op dertienjarige ouderdom het hy gekwalifiseer om te studeer aan die
   Konservatorium in Parys. Hy het sy eerste simfonie geskryf op die
   ouderdom van agttien.

   Saint-Saëns is getroud in 1875 na 'n baie kort verhouding met Marie
   Truffot. Saint-Saëns se moeder was geskok en het nie die verhouding
   goedgekeur nie. Die huwelik het van die begin af op 'n ramp afgestuur.
   In 1879 is beide Saint-Saëns se seuns oorlede binne slegs ses weke. Sy
   oudste seun van slegs twee en 'n half het by 'n venster uitgeval vanuit
   die vierde verdieping van hulle woonstel en sy jongste is oorlede ses
   weke daarna aan 'n kindersiekte. Saint-Saëns het sy vrou verlaat in
   1881, terwyl hulle op vakansie was en sy het hom nooit weer gesien nie.

   Hy het saam met sy moeder gebly tot in 1888 met haar dood. Hy het die
   res van sy lewe spandeer op toer of vakansie en is oorlede in Algiers
   op 16 Desember 1921.

[wysig] Werke

   Camille Saint-Saëns komponeer sowel simfoniese (Le Carnaval des
   Animaux, 1886) en kamermusiek, asook dertien opera's, waaronder Samson
   et Delila (1877).

[wysig] Sien ook

     * Lys van komponiste

   Kategorie: Franse komponiste

