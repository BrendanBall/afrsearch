Cap Fréhel


   'n Lugfoto van Cap Fréhel
   'n Lugfoto van Cap Fréhel
   Die lig van Cap Fréhel se vuurtoring, soos gesien vanaf die dorp
   Saint-Briac
   Die lig van Cap Fréhel se vuurtoring, soos gesien vanaf die dorp
   Saint-Briac

   Cap Fréhel is 'n landtong aan die Côte d'Émeraude (Smaragkus) in
   Noordoos-Bretagne en vorm die mees noordelike punt van die rotsige
   voorgebergte tussen die stede Saint-Malo en Saint-Brieuc. Die kaap, wat
   sowat 8,5 kilometer van Fréhel se dorpsentrum af lê, is tot
   natuurbewaringsgebied verklaar en staan bekend vir sy rotswande en as
   die broedgebied van talle voëlspesies.
   Die heideveld van Cap Fréhel
   Die heideveld van Cap Fréhel

   Die steil rotswande, wat 'n hoogte van tot by 70 meter bereik, bestaan
   uit rooi sandsteen, swart leisteen en rooskleurige graniet. Die
   grasvelde bo-oor die rotswande maak deel uit van 'n pragtige heideveld,
   wat oor 300 hektaar strek.

   Aan die kaap is twee vuurtorings opgerig. Een van hulle dateer uit die
   17de eeu is tydens die heerskappy van koning Lodewyk XIV deur die
   beroemde argitek Vauban opgerig. 'n Tweede, nuwe vuurtoring met 'n
   hoogte van is in 1950 bygevoeg en mag teen bepaalde tye beklim word. In
   die geval van gunstige weerstoestande bied die toring 'n pragtige
   uitsig tot by die Kanaaleilande.

   Commons
   Multimedia oor hierdie onderwerp is te vinde op Wikimedia Commons onder
   die titel:
   Cap Fréhel
   Kategorie: Bretagne

