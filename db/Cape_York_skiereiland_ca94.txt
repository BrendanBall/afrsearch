Cape York skiereiland


   Die Cape York skiereiland
   Die Cape York skiereiland

   Die Cape York skiereiland is 'n skiereiland in die noorde van
   Queensland, Australië. Cape York as aan die bopunt van die skiereiland
   en is die noordelikste punt van die Australiese kontinent. Dit is deur
   Lt. James Cook in 1770 na die Graaf van York vernoem.^[1]

   Vanaf die punt is dit ongeveer 140 km na Nieu-Guinee oor die Straat van
   Torres met sy vele eilande. Cape York skiereiland beslaan ongeveer 137
   000 km^2 en het 'n bevolking van 18 000 waarvan 'n groot persentasie
   Aborigine inboorlinge en Straat van Torres bewoners is.

   Inhoud

        * 1 Geografie
        * 2 Klimaat
        * 3 Algemene inligting
        * 4 Verwysings
        * 5 Ander Bronne
        * 6 Eksterne skakels

[wysig] Geografie

   Geografies is die gebied 'n verweerde en bykans gelyke vlakte met 'n
   paar lae heuwels aan die oostekant. Die hoogste van hierdie vorm die
   Iron Range reeks, wat veral bekend is vir sy ongewone tropiese
   reënwoude. Hier kom spesies soos die Eclectus Papegaai en die Suidelike
   gewone Cuscus voor wat ook in Nieu-Guinee aangetref kan word.

   Die grond is verbasend onvrugbaar selfs vergeleke met ander dorre dele
   van Australië. Die onvrugbaarheid van die grond is een van die groot
   redes waarom die streek so yl bewoon is.

   Die laaglande aan die westekant van die skiereiland word gedomineer
   deur kronkelende stadig vloeiende riviere wat in die Golf van
   Carpentaria uitvloei en sluit die Mitchel-, Staaten- en
   Gilbert-Einasleigh-rivier in.

[wysig] Klimaat

   Die klimaat van die Cape York skiereiland is tropies met monsoonreëns,
   die nat seisoen duur vanaf November tot April en die droë seison vanaf
   Mei tot Oktober. Die temperatuur is warm tot baie warm met 'n koeler
   klimaat in die hoogliggende gebiede. Die gemiddelde jaarlikse
   temperature wissel van 18 °C in hoogliggende gebiede tot 27 °C in die
   laagliggende gebiede in die verre suidweste. Temperature bo 40 °C en
   onder 5 °C is seldsaam.

   Die gemiddelde jaarlikse reënval is hoog en wissel vanaf meer as 2 000
   mm In die Iron Range en 700 mm noord van Weipa aan die suidelike grens.
   Bykans al hierdie reën val tussen November en April en slegs op die
   oostelike hange van die Iron Range bergreeks is die mediaan reënval
   tussen Junie en September meer as 5 mm. Tussen Januarie en Maart wissel
   die mediaan maandelikse reënval tussen ongeveer 170 mm in die suide tot
   meer as 500 mm in die noorde en op die Iron Range reeks.

   Daar is baie riviere waaronder die Endeavour-, Annan-, Bloomfield-,
   Pascoe-, Jardine-, Wenlock-, Archer-, Holroyd-, Mitchel- en
   Staaten-rivier tel. Die Cape York skiereiland dra soveel as 'n kwart
   van Australië se totale oppervlak afloopwater by. Met slegs 2.7 % van
   Australië se landoppervlak lewer dit meer afloop as die hele Australië
   suid van die Steenbokskeerkring.

[wysig] Algemene inligting

   'n Teerpad in die binneland verbind Cairns en die Atherton Plato aan
   Lakeland Downs en Cooktown. Die pad ten noorde van Lakeland Downs tot
   by die punt van die skiereiland word soms beskadig deur swaar reëns wat
   tydens die nat seisoen val. Cape York is 'n gewilde bestemming tussen
   Mei tot Oktober vir vierwiel aangedrewe geesdriftiges wat hulle
   vermoëns en voertuie wil beproef op die oorblywende dele van die
   Overland Telegraph Track.

   Van die wêreld se grootste en oudste rotstekeningversamelings kan om
   die klein dorpie van Laura gevind word en sommiges is oop vir
   besigtiging deur die publiek.

   Daar is groot bauxietneerslae langs die weskus (Langs die Golf van
   Carpentaria). Weipa is die middelpunt van hierdie mynboubedrywighede.

   Alhoewel die grootste deel van die kaap yl bevolk is, is daar
   nedersettings te Cooktown, Lakeland, Laura, coen en Weipa asook
   Aborigine gemeenskappe te Wujal Wujal, Hopevale, Lockhart River,
   Injinoo, New Mapoon, Umagico, Old Mapoon, Napranum, Aurukun, Pormparaaw
   en Kowanyama. Straat van Torres eilandbewoners het ook gemeenskappe op
   die vasteland gevestig by Bamaga en Seisia.

   Die hoofnywerhede is toerisme, mynbou, visserye en beesboerderye.

[wysig] Verwysings

    1. ^ Firth, Dawn W. and Clifford B. Cape York Peninsula: A Natural
       History. (1995). Reed Books Australia. Reprinted with amendments:
       (2006), p. 15. FIRTH&FIRTH, Malanda, Queensland. ISBN
       0-7301-0469-9.

[wysig] Ander Bronne

     * Hough, Richard. 1994. Captain James Cook: a biography. Hodder and
       Stroughton, London. ISBN 0-340-58598-6.
     * Pike, Glenville. 1979. Queen of the North: A Pictorial History of
       Cooktown and Cape York Peninsula. G. Pike. ISBN 0-9598960-5-8.
     * Moon, Ron & Viv. 2003. Cape York: An Adventurer's Guide. 9th
       edition. Moon Adventure Publications, Pearcedale, Victoria. ISBN
       0-9578766-4-5
     * Moore, David R. 1979. Islanders and Aborigines at Cape York: An
       ethnographic reconstruction based on the 1848-1850 'HMS Rattlesnake
       (1822)' Journals of O. W. Brierly and information he obtained from
       Barbara Thompson. Australian Institute of Aboriginal Studies.
       Canberra. ISBN 0-85575-076-6 (hbk); 0-85575-082-0 (pbk). USA
       edition ISBN 0-391-00946-X (hbk); 0-391-00948-6 (pbk).
     * Pohlner, Peter. 1986. gangaurru. Hopevale Mission Board, Milton,
       Queensland. ISBN 1-86252-311-8
     * Trezise, P.J. 1969. Quinkan Country: Adventures in Search of
       Aboriginal Cave Paintings in Cape York. A.H. & A.W. Reed, Sydney.
     * Trezise, Percy. 1973. Last Days of a Wilderness. William Collins
       (Aust) Ltd., Brisbane. ISBN 0-00-211434-8.
     * Trezise, P.J. 1993. Dream Road: A Journey of Discovery. Allen &
       Unwin, St. Leonards, Sydney.
     * Haviland, John B. with Hart, Roger. 1998. Old Man Fog and the Last
       Aborigines of Barrow Point. Crawford House Publishing, Bathurst.
     * Premier's Department (prepared by Connell Wagner). 1989. Cape York
       Peninsula Resource Analysis. Cairns. (1989). ISBN 0-7242-7008-6.
     * Roth, W.E. 1897. The Queensland Aborigines. 3 Vols. Reprint:
       Facsimilie Edition, Hesperian Press, Victoria Park, W.A., 1984.
       ISBN 0-85905-054-8
     * Ryan, Michelle and Burwell, Colin, eds. 2000. Wildlife of Tropical
       North Queensland: Cooktown to Mackay. Queensland Museum, Brisbane.
       ISBN 0-85905-045-9 (set of 3 vols).
     * Scarth-Johnson, Vera. 2000. National Treasures: Flowering plants of
       Cooktown and Northern Australia. Vera Scarth-Johnson Gallery
       Association, Cooktown. ISBN 0-646-39726-5 (pbk); ISBN 0-646-39725-7
       Limited Edition - Leather Bound.
     * Sutton, Peter (ed). Languages of Cape York: Papers presented to a
       Symposium organised by the Australian Institute of Aboriginal
       Studies. Australian Institute of Aboriginal Studies, Canberra.
       (1976). ISBN 0-85575-046-4
     * Wallace, Lennie. 2000. Nomads of the 19th Century Queensland
       Goldfields. Central Queensland University Press, Rockhampton. ISBN
       1-875998-89-6
     * Wallace, Lennie. 2003. Cape York Peninsula: A History of Unlauded
       Heroes 1845-2003. Central Queensland University Press, Rockhampton.
       ISBN 1-876780-43-6
     * Wynter, Jo and Hill, John. 1991. Cape York Peninsula: Pathways to
       Community Economic Development. The Final Report of The Community
       Economic Development Projects Cook Shire. Cook Shire Council.

[wysig] Eksterne skakels

     * http://www.cooktowns.com/ Cooktown en Cook Shire se amptelike
       webwerf

   Kategorie: Streke van Australië

