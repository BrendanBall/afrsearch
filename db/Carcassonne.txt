Carcassonne


                     Carcassonne
   Uitsig oor die Cité de Carcassonne
   Uitsig oor die Cité de Carcassonne


   Wapen van Carcassonne
          Wapen

            Carcassonne toets 1 (Frankryk)
   Carcassonne
   Carcassonne
   Ligging van Carcassonne in Frankryk (in rooi)
          Koördinate: 43° 13′ " N 2° 21′ " O
        Land          Vlag van Frankryk Frankryk
       Région            Languedoc-Roussillon
     Département                 Aude
   Regering
    - Burgemeester Gérard Larrat
   Oppervlak
        - Stad     65,08 km²  (25,1 sq mi)
       Hoogte      111 m (364 ft)
   Bevolking (1999)
        - Stad     43 950
      - Digtheid   675/km² (1 748,2/myl^2)
   Webwerf: www.carcassonne.org

   Carcassonne (Oksitaans Carcassona [karkasuno]) is 'n stad in die suide
   van Frankryk geleë in die departement Aude en die gewes (fr. région)
   Languedoc-Roussillon. Die stad is die prefektuur van Aude en is bekend
   vir die Cité de Carcassonne, 'n goedbewaarde Middeleeuse bouwerk wat as
   Wêrelderfenisterrein aangewys is deur UNESCO in 1997.^[1]

   Die inwoners van die stad staan as les Carcassonnais bekend. In die
   omgangstaal staan die stad plaaslik algemeen as "Carca" bekend.

   Inhoud

        * 1 Geskiedenis
             + 1.1 Stigting
             + 1.2 Middeleeue
             + 1.3 Die 16de tot die 18de eeue
             + 1.4 Die 19de en 20ste eeue
        * 2 Geografie
             + 2.1 Ligging
             + 2.2 Klimaat
             + 2.3 Vervoerverbindings
             + 2.4 Terrein
             + 2.5 Stedelike morfologie
             + 2.6 Behuising
             + 2.7 Ontwikkelingsprojekte

[wysig] Geskiedenis

[wysig] Stigting

   Carcassonne wat reeds vroeg die ligging van 'n aktiewe prehistoriese
   nedersetting geleë naby die Atax (die Aude). Dit is in die verband dat
   die toponiem Carcasso vir die eerste keer sy verskyning maak. Plinius
   die Ouere het die naam^[2] in die eerste eeu na Christus gebruik, maar
   dit blyk dat die term reeds voor dit in die 5de eeu v.C. bestaan
   het.^[3] Die oorspronklike ligging van Carcassonne was op die plato
   waar die A61-pad vandag loop. Dit is vervolgens in die 6de eeu om
   onbekende redes verplaas na die hedendaagse ligging van die Cité de
   Carcassonne. Aan die einde van die 2de eeu v.C. was die terrein al 'n
   oppidum met gragte wat die Galliese inwoners geherberg het. In 118 n.C
   het die Romeine die plek wat deur die Volques Tectosages gevestig is
   ingeneem en versterkings aan die oppidum aangebring.

   Vervolgens het die Wesgote die oppidum in die 5de eeu ingeneem,^[4]
   daarna die Sarasene in die 8ste eeu wat dertig jaar lank in die
   omgewing vertoef het voor hulle deur die Franke verjaar is.
   Laasgenoemde het die naam Karkashuna agtergelaat. Ander name verskyn as
   Carcasona of Carcassione.^[5] Ná die verbrokkeling van die Carolingiese
   Ryk, is 'n feodale era gevestig met die Trencavel-familie aan die hoof
   daarvan wat daar as 'n dinastie regeer het van die 11de eeu tot die
   13de eeu. Carcassonne het vooruitgegaan en 'n belangrike strategiese
   plek die Languedoc verwerf.

[wysig] Middeleeue

   Reste de rempart de la Bastide construite sous le règne de saint Louis
   Reste de rempart de la Bastide construite sous le règne de saint Louis

   Die Katharisme het Carcassonne bereik waar dit 'n groot aantal
   volgelinge binne die stadsmure verwerf het. Die kathare is beskerm deur
   die burggraaf (vicomte) Raimond-Roger Trencavel, die stad het uit die
   pous se oogpunt 'n kettergebied geword. Gevolglik het die stad swaar
   deurgeloop onder die vure van die kruistog wat deur Simon de Montfort
   gelei is. In Augustus 1209 het die kruisvaarderleër Carcassonne beleër.
   Die twee burge het vinnig geval, hulle is afgebrand en in puin gelê.
   Die stadsmure van die Cité het die aanvallers weerstaan, droogte en
   dors het egter die oorgawe van die Burgraaf van Carcassonne na twee
   weke se beleëring afgedwing. Hy is onmiddelik in die tronk gestop waar
   hy spoedig vermoor is.^[6] Na die inneming van die Cité is die
   grondgebied van die Trencavel aan 'n Baron in die noorde toegeken, die
   gevierde Simon de Montfort. Sy seuns het die gebied aan die koning van
   Frankryk geskenk wat dit inn 1224 in die koninklike domein opgeneem
   het.^[7]

   Laasgenoemde gebeurtenis was van groot belang in die geskiedenis van
   Carcassonne. Ná die rebellie poging van die Carcassonnais gelei deur
   die seun van die burggraaf Trencavel in 1240, het Saint Louis die
   bevolking van die stad verjaag en het hulle toegelaat om hulle aan die
   ander oewer van die rivier te vestig: dit het gelei tot die stigting
   van 'n nuwe stad. 'n Bastide is vervolgens geskep onder die Cité de
   Carcassonne.^[8] Carcassonne het daarna ontwikkel tot 'n stad met twee
   sentrums en ekonomiese en maatskaplike wedywering tussen die Cité en
   die Bastide. Gesleidelik het die Bastide Saint-Louis ekonomies
   vooruitgegaan totdat dit die Cité verbygesteek het wat al sy mag en
   politieke gesag verloor het.

   Die onderste stad (ville basse) het in 1248 'n consulat, 'n middeleeuse
   plaaslike regeringsvorm, verkry. Ses konsuls het die stad regeer met
   die ondersteuning van stadsouderlinge. In die 14de eeu was die stad die
   eerste tekstielproduksiesentrum, waar die roumateriaal wol afkomstig
   uit die Montagne Noire en die Corbières gebruik is. Die produksie is
   uitgevoer na Konstantinopel of Alexandrië deur die groot Europese
   handelaars.^[9] In 1348 is die stad soos die res van Europa deur die
   Swart Dood getref en die epidemie het herleef in die daaropvolgende
   eeu. In die dieselfde tydperk het die Honderdjarige Oorlog talle rampe
   veroorsaak. Die Swart Prins het die onderste stad in 1355 deur
   brandstigting vernietig maar die Cité de Carcassonne is gespaar.^[10]
   'n Beleg sou te lank neem en sou sy plundertog vertraag het. Die
   bastide is in 1359 heropgebou en versterk. Die tekstiel nywerheid het
   herleef en verder ontwikkel.

[wysig] Die 16de tot die 18de eeue

   Carcassonne vers 1780 (carte de Cassini) avec la bastide à l'ouest de
   l'Aude et la cité sur les hauteurs à l'est de l'Aude
   Carcassonne vers 1780 (carte de Cassini) avec la bastide à l'ouest de
   l'Aude et la cité sur les hauteurs à l'est de l'Aude

   Aan die begin van dié tydperk het die onderste stad vinniger gegroei as
   die Cité wat ook sy militêre rol verloor het. In 1531 het die
   protestantisme sy verskyning gemaak, maar die calviniste is uit die
   ville basse wat beter versterkings gehad het verjaag. Dit het 'n basis
   geword vir die katolieke wat in 'n stryd gewikkel was met die
   protestante dorpies van die omgewing: Limoux, Bram ens. Eskalering van
   die wedywering tussen die Cité en die ville basse het op die ou einde
   gelei tot die vernietiging van die ville basse. Aan die begin van 1560
   is die protestante van die stad uitgemoor.^[11] Karel IX het die stad
   besoek tydens sy koninklike toer van Frankryk (1564-1566), vergesel van
   die hof en hoogeplaatstes in die koninkryk: sy broer die Hertog van
   Anjou, Hendrik van Navarre en die Kardinaals van Bourbon en
   Lotharinge.^[12]

   In 1659 het die Verdrag van die Pireneë die grens provinsie Roussillon
   aan Frankryk toegken wat Carcassonne se militêre bl;enagrikheid
   verminder het. Fortifikasies is verwaaloos en stadig maar seker het die
   Cité sy belangrikheid verloor met die oordrag van talle instansies na
   die ville basse wat toegeneem het. Die rykdom wat deur die handel in
   tekstiel bekom is, het die verfraaiing van die stad moontlik gemaak.
   Luukse geboue is opgerig, water is na die stad aangelê, plaveisel en
   beligting is op die strate aangebring wat die stad gemoderniseer het.
   Die ou stadsmure van die ville basse is in die 18de eeu gesloop en die
   Portail des Jacobins is in die tydperk opgerig. Ongelukkig vir die stad
   het verskeie probleme dié enkele nywerheid die agteruitgang van die
   enkele nywerheid tot gevolg gehad. Onder die Restourasie is die
   aktiwiteite gemeganiseer en het salarisse erg geval. La viticulture
   rentre en concurrence et la misère gagne la cité de Carcassonne et ses
   derniers tisserands. Tydens die Franse Rewolusie was die stad nouliks
   betrokke en die salarisse in die tekstielnywerheid het dramaties geval
   as gevolg van mededinging uit Engelens. Op 29 Januarie 1790 is die
   département Aude geskep en het Carcassonne die chef-lieu (hoofstad) van
   die departement geword.^[13] Maar die prys van voedsel het getyg en
   hongersnood en algemene ontevredenheid het ontstaan.

   Carcassonne het Carcassonne-Cité tussen 1795 en 1800 geabsorbeer.

[wysig] Die 19de en 20ste eeue

   Place Davilla in Carcassonne
   Place Davilla in Carcassonne

   In die 19de eeu het 'n verandering in mentaliteit posgevat ten opsigte
   van historiese monumente en pogiongs is aangewewnd om die Franse
   erfenis te restoureer en bewaar. Die Cité wat geheel en al geruïneer en
   verwaarloos sou ondersteuning van die vakkundige uit die Aude en
   Carcassonne Jean-Pierre Cros-Mayrevieille ondersteun deur Prosper
   Mérimée, Inspekteur monumente. Die eerste restourasiewerk wat uitgevoer
   is was aan die Basiliek Saint-Nazaire-et-Saint-Celse.

   Verskeie onteienings het gevolg, alle wonings wat in die lices (oop
   spasies tussen die binneste en buitense mure van die sitadel) gebou is,
   is gesloop en 'n deel van die bevolking is uit die Cité verwyder. 'n
   Halfeeu se werk het die grootste Middeleeuse fortifikasie in die Weste
   tot sy 13de eeuse glorie herstel. Die argitek Viollet-le-Duc, 'n
   spesialis in Franse restourasie, het die leiding geneem in die
   restourasie. Hy het egter soms polemiek veroorsaak met sy restourasie
   keuses en veral van sy persoonlike inisiatiewe. Die Cité de Carcassonne
   word egter wêreldwyd beskou as 'n toonbeeld van restourasie werk met
   selgs 30% van die bouwerk is restourasie werk, veral kantele en dakke.

   In 1907 het die wynmakers van Carcassonne deelgeneem aan die
   wynboiuersostand om aandag te vestig op die probleme in die wynbou in
   Languedoc. Herhalende bedrog deur sekere produsente, oorproduksie,
   skimmel en kompetisie het daartoe gelei dat hulle hulle frustrasie op
   die regering uiteghaal het wat aanvanklike nie opgetree het en
   wynbouregulasies in plek gestel het nie. Carcassonne het in September
   2007 by die Confédération générale des vignerons (CGV), die
   belangrikste sindikaatverening aangesluit.^[14]

   In 1944 is die Cité de Carcassonne deur Duitse troepe beste wat die
   kasteel gebruik het kasteel as 'n bergplek vir ammunisie en plofstof
   gebruik. Die inwoners is uit die cité verban. Joë Bousquet, aanvoerder
   van die Légion d'honneur, was hoogs verontwaardig oor die bestting en
   het in 'n brief aan die prefek aangedring dat die cité, wat deur alle
   lande as 'n kultuurerfenis beskou is, vrygestel moes word.^[15]

   In 1997 het die Cité de Carcassonne besvetiging ontvang van die sitadel
   se klassifikasie as 'n wêrelderfenisterrein deur UNESCO en die onderste
   stad, "La Bastide Saint-Louis" as 'n bewaringsgebied. Vandag is dit met
   meer as driemiljoen toeriste een van die mees besoekte plekke in
   Europa.^[16]

[wysig] Geografie

[wysig] Ligging

   Kaart wat die ligging van Carcassonne aandui
   Kaart wat die ligging van Carcassonne aandui

   Carcassonne is in die suide van Frankryk geleë, 80 km oos van Toulouse.
   Die stad se strategiese ligging op die roete tussen die Middellandse
   See en die Atlantiese Oseaan is reeds sedert die Neolitiese tydperk
   bekend. Die stad is geleë in 'n pas tussen die montagne Noire
   (Swartberge) in die noorde en die Corbières die ooste, die Lauragais
   vlakte in die weste en die Audevallei in die suide. Die natuurlike
   gebied word die Carcassès of le Carcassonnais genoem.
   Aude, le pont Vieux en die middeleeuse sitadel.
   Aude, le pont Vieux en die middeleeuse sitadel.

   Die oppervlak van die commune (munisipaliteit / distrik) is 65 km²; een
   van die groter munisipaliteite in vergelyking met die talle klein
   communes van die Aude departement. Die naburige commune is: Pennautier,
   Villemoustaussou, Villalier, Berriac, Villedubert, Trèbes, Montirat,
   Palaja, Cazilhac, Cavanac, Couffoulens, Lavalette, Roullens,
   Caux-et-Sauzens en Pezens.

[wysig] Klimaat

   Die weerstasie van Carcassonne-Salvaza reeds sedert 1948 daagliks
   verskeie weerparameters.^[17] Maar gereelde meetings is reeds sedert
   1849 op die inisiatief van Don de Cépian, 'n ingenieur van die
   département, wat 'n reënmeter by Carcassonne opgerig het, geneem.
   Théodore Rousseau het in 1873 oorgeneem tot 1897, die Brûe en Paaie en
   die l'école normale de Carcassonne tot 1914. Hierdie data verskaf
   kennis oor die weerstoestande aan die einde van die 19de eeu.

   Die klimaat is tipies meditereens. Dit word gekenmerk deur droeë en
   warm somers en matige herfs en winter sonder ys en lentes met min reën.
   Sneeu is raar, dit val omtrent 7 dae per jaar tussen Desember en Maart
   en smelt baie gou. Yskoue dae kom baie selde voor.
   Stad Sonskyn Reën Sneeu Donderweer Mis
   Parys 1 797 h/jaar 642 mm/jaar 15 dae/jaar 19 dae/jaar 13 dae/jaar
   Nice 2 694 h/jaar 767 mm/jaar 1 dae/jaar 31 dae/jaar 1 dae/jaar
   Straatsburg 1 637 h/jaar 610 mm/jaar 30 dae/jaar 29 dae/jaar 65
   dae/jaar
   Carcassonne 2 190 h/jaar 695 mm/jaar 7 dae/jaar 19 dae/jaar 14 dae/jaar
   Nasionale gemiddelde 1 973 h/jaar 770 mm/jaar 14 dae/jaar 22 dae/jaar
   40 dae/jaar

   Neerslag is die sterkste in van die herfs tot Oktober en in die lente
   in April. Somerreën kom as donderstorms voor wat soms geweldadig kan
   wees met hael wat wingerde kan beskadig.
   Maande J F M A M J J A S O N D Jaar
   Temperatuur (in die skadu, normaal) °C 5,9 7,2 9,1 11,7 15,3 19,1 22,1
   21,5 19 14,8 9,6 6,7 13,5
   Neerslag (1961-1990) 67,3 67,7 64,8 71,5 62,3 43,0 29,1 43,2 46,1 74,0
   56,7 69,4 695,1
   Bron: Météo France

   Carcassonne is baie winderig en gemiddeld 117 dae per jaar waai die
   wind sterker as 55 km/h. Dit is die ooste wind, die seewind ofdie
   westewind wat Cers genoem word.

   Carcassonne het verkeie oorstroming van die Aude verduur in 1872 en
   1875. Die oorstromings van die jaar 1891 is onder die belangrikste met
   water wat 8 m gestyg het^[18] in die onderste kwartier van die stad. In
   Augustus 1912 is Carcassonne deur 'n tornado getref wat verwoesting
   gesaai het: bome is ontwortel, dakke vernietig ens.

[wysig] Vervoerverbindings

   SNCF stasie in Carcassonne
   SNCF stasie in Carcassonne
   Agglobus busdien in Carcassonne
   Agglobus busdien in Carcassonne

   Carcassonne is geleë op die hoofroete tussen Toulouse en die
   Middellandse See. Die Canal du Midi wat dateer uit die 17de eeu was
   vroeër 'n baie belangrike waterweg. Vandag loop die Autoroute des Deux
   Mers (snelweg van die twee seë), en meer spesifiek die oostelike tak
   van die A61 suid van die stad verbywat direkte toegang aan Toulouse of
   Montpellier verskaf. Twee afritte (  sortie  23  en   sortie  24 )
   bedien die commune. Op die sekondêre netwerk oorkruis die
   departementele 6113 (ex RN 113 ) Carcassonne en verskaf dit verbindings
   aan Toulouse]] in die weste en Narbonne in die ooste. In die suide bied
   die departementele 118 'n pad deur die Audevallei om by Limoux uit te
   kom. In die noorde, strek dieselfde pad 118 tot by die Montagne Noire
   en verbind dit die stad met Mazamet.

   Carcassonne kan ook per trein bereik word te dank aan die
   Toulouse-Sète-spoorlyn, deur Narbonne. Die stad is ook verbind aan
   Quillan via 'n gedeelte van die ou lyn Carcassonne-Rivesaltes.
   Carcassonne se stasie is geleë noord van die middestad naby oewer van
   die Canal du Midi. Dit is in 1857 gebou deur die Compagnie des chemins
   de fer du Midi (Die Spoorwegmaatskappy van die Suide). Die stasie se
   argitektuur is in die klassieke styl met 'n hoof deel en twee vleuels
   weerskante daarvan wat na agter strek en 'n klok aan die fasade sonder
   'n tweede vloer.^[19] Die bou van die stasie het die begin van toerisme
   na die Cité de Carcassonne aangedui. L'hôtel Terminus is in 1914 deur
   die argitek Belin ingewy en is 'n merkwaardige gebou in die kwartier om
   die stasie^[20] waarvan die ontwikkelaar gebaat het by die invloei van
   toeriste.

   Die lughawe Carcassonne Salvaza, herdoop na Aaéroport de Carcassonne en
   Pays Cathare in 2004, is suidwes van die stad geleë in die
   bedryfsgebied van Salvaza. Dit bied vlugte na die verenigde Koninkryk
   (Londen, Liverpool en Nottingham), na Ierland (Dublin, Cork en Shannon)
   en na België (Charleroi) deur die lugredery Ryanair.^[21] In 2002 is
   die lughawe toegelaat om sy hoofaanloopbaan langer te maak om groter
   vliegtuie te kan bedien. Die lughawe het in 2005 339 505 passasiers
   bedien en teen 2007 466 305, 'n styging van 37,4 % in twee
   jaar.^[22]^,.^[23]

   In die middestad is die voorkeur vervoermiddel van die carcassonnais
   die motor. Die spitsverkeer in die omgewing is swaar, veral in die
   somer met die toestroming van toeriste. Die nasionale pad 113 wat direk
   in die stad in loop raak baie gou opeengehoop. 'n Eerste gedeelte van
   'n westelike verbypad is in 1980 gebou wat 'n afrit na snelweg 23 en
   die nasionale pad 113 gebied het. Die noor-oos verbypad behoort in 2008
   voltooi te word en sal toelaat dat die verkeer van die RN113 weggelei
   kan word deur 'n verbypad na die noorde. Hierdie padwerke het 'n brug
   oor die Auderivier genoodsaak.^[24] In die middestad bied drie
   parkeergarages parkering.^[25]

   Elf busdienslyne deurkruis Carcassonne en verbind die stad met die
   lughawe.^[26] Die Agglo'Bus maatskappy bestuur gesamentlik al die busse
   van die agglomerasie van Carcassonne. Gedurende die somervakansie word
   die bastide Saint-Louis gratis bedien deur klein elektriese voertuie
   wat "Les Toucs" genoem word.

[wysig] Terrein

   Carcassonne is geleë op die oewer van die rivier Aude. Die commune word
   tradisioneel in twee verdeel, la ville basse (onderdorp) wat aan die
   wesoewer van die rivier geleë is, en la ville haute (bodorp) (of cité)
   wat geleë is teen die heuwel wat oor die Aude uitkyk. Die cité is gebou
   op 'n klein plato wat gevorm word deur die wyer wording van die Aude
   ongeveer 150 meter bo die ville basse.^[27] Die ville basse is op die
   vlak van die Aude geleë op 'n hoogte van 100 m bo seespieël.

   Die Aude kom in Carcassonne aan nadat dit deur die berge geslinger het
   in diep klowe van die bovallei van die Aude en word dan 'n baie kalmer
   rivier. Dit gaan by Païcherou, verby langs die Saint-Michel begrafplaas
   waarna dit in twee takke verdeel wat 'n eiland vorm wat "l'île du Roy"
   genoem word. Vier brûe oorkruis die rivier: pont Garigliano, pont-Vieux
   wat slegs deur voetgangers gebruik kan word, pont Neuf en pont de
   l'Avenir. Die Canal du Midi loop ook noord van die stad verby tussen
   die stasie en die tuin vAndré-Chénier langs die bastide Saint-Louis.

   Die stad is geleë in 'n pas tussen die Montagne Noire in die noorde en
   die Pireneë in die suide. Die vlakte bestaan uit onlangse neerslae uit
   die Aude en van die Pireneë. Dit vorm die sandsteen van Carcassonne,
   wat gekenmerk word deur afwisseling van sandsteen, konglomerate en
   marnes gréseuses fluviatiles wat uit die Eoceen dateer.

[wysig] Stedelike morfologie

   uitsig oor die Quartier de la Trivalle en die ville basse vaaf die Cité
   de Carcassonne
   uitsig oor die Quartier de la Trivalle en die ville basse vaaf die Cité
   de Carcassonne

   Die twee belangrikste kwatiere is la cité of ville haute en la bastide
   of ville basse. Die twee dele van die stad word vrebind deur die
   Trivalle met die brug pont Vieux wat die Aude oorkruis.^[28] La Cité is
   geleë op 'n hoë promontoire wat deur stdamure omring word wat in die
   Middeleeue gebou is. Die habitat hier is dig en oud. Verkeer is
   problematies, gereguleer en verbode tydens die Julie en Augustus. Die
   ville basse is 'n ou bastide (versterkte nedersetting) wat volgens 'n
   reëlmatige heksagonale plan uitgelê is met bastions (bolwerk wat van 'n
   vestingwerk uitsteek) wat daaruit steek. Die strate sny mekaar in regte
   hoeke en is om 'n sentrale plein gerangskik, die Place Carnot. 'n
   Boulevard omsirkel die bastide saam nadat die ou stadsmure in 1764 in
   oprdrag van die biskop Armand Bazin de Bezons vernietig is. Die
   boulevard is breed en oop in teenstelling met die starte van die
   bastide wat heelwat smaller is. Baie van die strate van die bastide is
   tot voetganger verkeer beperk.

   Die res van die stad is verdeel in 'n aantal kwartiere: La Conte et
   Joliot-Curie, Ozanam et Saint-Saëns, Saint-Georges, le Viguier,
   Saint-Jacques, la Cité Fleming, Grazailles-la Reille, la Cité la Prade,
   la Cité Albignac, le Palais, Gambetta, le Plateau, les Capucins,
   Bellevue en Pasteur.

   Die stad beskik oor talle hameaux : Montlegun, Montredon, Grèzes,
   Herminis, Maquens en Villalbe.

[wysig] Behuising

   Behuising in die la Trivalle kwartier
   Behuising in die la Trivalle kwartier

   Carcassonne het teen 1999 19 399 wonings gehad. Min huise is sedert
   1999, gebou en slegs 8,9% van die hoofwonings is na 1990 gebou. In
   teenstelling hiermee dateer 29,2 % van alle bouwerk uit voor 1949.

   88,3 % van die wonings is hoofwonings, verdeel in 53,9 % individuele
   wonings en 46,1 % woonstelle (onderskeidelik 59,1 % en 40,9 % in die
   région). 47,6 % van die inwoners is eienaars van hulle wonings teenoor
   48,7 % huurders (onderskeidelik 56,8 % en 37,6 % région)^[29]'.^[30]

   Opmerklik het 3 771 wonings of 19,4 % onder huurbeheer (Habitation à
   loyer modéré - HLM) geval in 1999 (9,6% in die région), die stad
   voldoen dus nie aan die bepalings van artikel 55 van die wet op
   Solidariteit en stedelike vernuwing (Loi relative à la solidarité et au
   renouvellement urbains - SRU) van Desember 2000 wat bepaal dat te
   minste 20 % maatskaplike behuising vir die belangrikste communes opsy
   gesit moet word nie. mens kan ook let op die aantal wonings wat leeg
   staan wat in 1999 9,4 % was teenoor 7,7 % in die région. Die
   HLM-kantoor van Aude neem deel aan programmes vir die verbetering van
   behuising in 1988 en het huise met geïntegreerde huisoutomatisasie
   opgerig. Die wonings van "l'étoile" en "Roosevelt" in Carcassonne is
   dus die eerste HLM-wonings van dié sogenaamde "la domotique" tipe.^[31]
   Die kwartier Viguier en La Conte beslaan die grootste gros van die
   maatskaplike behuising in die stad en die meerderheid van die bevolking
   in die gebiede is dus immigrante of van immigrante oorsprong. Die
   buurte bestaan uit HLM-wonings en woonstelle.

   Die meeste wonings 4 kamers (63,8 %), of 3 kamers (19,9 %), gevolg deur
   2 kamers (11,8 %). Klien wonings bly min (studios : 4,5 %). Die stad
   beskik us oor groot wonings aangesien ruimte vir behuising nie beperk
   is nie en daar geringe aanvraag aan klein wonings is^[32]'.^[33] Die
   wonings in die stad is oor die algemeen goed uitgeurs met byna 89,9 %
   wat sentrale lugversorging het en 57,4 % wat 'n motorhuis of
   parkeerplek het (onderskeidelik 76,5 % en 61,7 % vir die région).

[wysig] Ontwikkelingsprojekte

   Verskeie stedelike ontwikkelingsprojekte is onderweg in die noorde van
   die stad. Die projekte is daarop gemik om nuwe kommersieële sones in
   plek te stel om nuwe sakeondernemings na Carcassonne te lok en om nuwe
   woongebiede daar te stel. Die ZAC (zone d'aménagement concerté - sone
   vir gekoördineerde ontwikkeling) van Hauts de Grazailles geleë tussen
   die ringpad en die Canal du Midi word oorweeg en sal dit moontlik maak
   om tussen 500 en 700 wonings en openbare dienste geboue soos skole op
   te rig op 27 hektaar. Die ZAC Montredon is 'n nuwe buurt wat geskep sal
   word deur die verskuiwing van die hospitaal in 2012. Die terrein sal
   die nuwe gesondheidssentrum huisves sowel as wonings en opebare
   geriewe. Ten slotte is die onderverdeling van Montredon onderweg om op
   'n terrein van 17 hektaer in die hameau Montredon die konstruksie van
   maatskaplike besuising en woonstelle moontlik te maak.^[34]

    Hierdie artikel omtrent die geografie van Frankryk is slegs 'n saadjie
   en bied tans nog nie ensiklopediese dekking van die betrokke onderwerp
   nie. Jy kan Wikipedia help deur dit uit te brei.

   Kategorieë: Frankryk geografie saadjies • Carcassonne

