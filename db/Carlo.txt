Carlo


   Carlo (Volle naam Carlo de Goede) is 'n Suid-Afrikaanse musikant. Hy
   het sy sangloopbaan op ouderdom 12 begin en het met die loop van tyd
   menige diplomas en trofeë gewerf. Terwyl hy nog op skool was, was hy
   gekies om die hoofrol in n musiekblyspel van die bekende “Grease” te
   speel in Johannesburg. In 2001 is hy gekies om Suid Afrika te
   verteenwoordig in Amerika as n kunstenaar vir Mother City Records
   (gestig deur Mr Eddie Singleton, eienaar van Mo-Town Records VSA).
   Carlo was ook die hoof sanger van die groep "Amy Blue" wat talle male
   by La Med, Kampsbaai opgetree het. In sy kort tydjie by "Blue
   Productions" het hy die verhoog in n verskeidenheids-konsert met die
   bekende Sonja Herholdt gedeel by die High Street Teater. Hy het n paar
   inleiding stukke vir die “Nigerian Gladiators” gedoen, Notorious en
   Vibe. In 2004 was Carlo deel van n “Duck Charles” produksie ter
   herdenking van die legendariese Cliff Richards se musiek loopbaan, en
   selfs die taaiste kritikus kon nie anders as om saam te sing en dans
   nie.

   Die teaterstuk het oor 'n tydperk van agt weke groot naam gemaak en het
   in verskeie Kaapse koerant verskyn. Op daardie stadium het hy gevoel
   dat 'n skuif na die Afrikaanse mark n beter keuse sou wees. In 2006 het
   Carlo ingeskryf vir die Afrikaanse weergawe van die bekende
   realiteitsprogram, Idols en het hy tot by die Top 16 gevorder. Daarna
   is sy CD, "Ek moet weet" by die Absa KKNK 2008 vrygestel.

[wysig] Sien ook

     * Lys van Suid-Afrikaanse musikale kunstenaars

[wysig] Eksterne skakels

     * Carlo se webwerf

   Kategorie: Suid-Afrikaanse musici

