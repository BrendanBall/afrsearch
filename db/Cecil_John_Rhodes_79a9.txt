Cecil John Rhodes


   Cecil John Rodes
   Cecil John Rodes

   Cecil John Rhodes (5 Julie 1853 - 26 Maart 1902) was 'n Britse
   imperialis en die stigter van die staat van Rhodesië (vanaf 1980 bekend
   as Zimbabwe), wat na hom vernoem is. Hy het groot wins gemaak uit
   suidelike Afrika se natuurlike hulpbronne.

   Rhodes is gebore in Bishop's Stortford, Engeland, Verenigde Koninkryk
   as die seun van 'n predikant, en reis na Suid-Afrika as 'n jong man vir
   sy gesondheid. Hy begin vinnig daarna winste maak uit die mynbedryf in
   die Kimberley diamantmyne, en stig sy eie maatskappy, De Beers
   Consolidated Mines, in 1888.

   Met sy terugkeer na Engeland studeer hy by Oriel College in Oxford,
   maar word verplig om na 'n beter klimaat terug te keer. Hy betree die
   politiek deur 'n lid van die Kaapse Volksraad te word. Teen 1890 word
   hy eerste minister van die Kaapkolonie. Hy word ook besturende
   direkteur van die British South Africa Company, wat 'n streek rofweg
   ooreenstemmend met die hedendaagse Zimbabwe administreer. Hy tree uit
   as eerste minister in 1896 ná 'n skandaal oor die "Jameson Raid" in
   Transvaal deur sy vriend, dr. Leander Starr Jameson.

   Alhoewel hy 'n leidende figuur in die politiek van suidelike Afrika
   gebly het, veral gedurende die Boere-oorlog, was hy altyd gepla deur sy
   slegte gesondheid dwarsdeur sy relatiewe kort lewe. As gevolg van sy
   testament is die Rhodes-beurse daargestel, wat dit vir buitelanders
   moontlik maak om by die Universiteit van Oxford te studeer.

   In 2004 is hy gestem tot 56ste in die Top 100 Great South Africans.
   Kategorieë: Suid-Afrikaanse politici • Zimbabwese politici •
   Geskiedenis van Suid-Afrika

