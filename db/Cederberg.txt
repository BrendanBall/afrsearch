Cederberg


   Cederberg is 'n munisipaliteit in die Wes-Kaap binne die distriksgebied
   van die Weskus. Dit word begrens deur Matzikama in die Noorde en
   Bergrivier-munisipaliteit in die Suide. Die naam Cederberg, 'n
   samesmelting van die oorspronklike Afrikaanse naam Sederberg en die
   Engelse Cedarberg, is tans die amptelike en algemeen aanvaarde spelling
   .

   Inhoud

        * 1 Dorpe
        * 2 Bevolking
        * 3 Opvoeding
        * 4 Media

[wysig] Dorpe

   Van die vernaamste dorpe in die munisipale gebied, is Citrusdal en
   Clanwilliam in die Olifantsriviervallei, Elandsbaai en Lambertsbaai aan
   die Weskus, asook Graafwater. Elk van die dorpe het 'n polisiestasie,
   die enigste vyf in die munisipale gebied wat sowat 7 338 km² beslaan,
   ietwat kleiner as Peurto Rico, maar groter as Brunei.

[wysig] Bevolking

   Volgens die sensus van 2001 was die bevolking van Cederberg 39 323. Die
   aandeel van die vier rassegroepe was bruin: 30 764, wit: 5 404, swart:
   3 130 en Indiër: 26. Weens mense van elders wat hulle op veral
   Clanwilliam en Citrusdal kom vestig, neem die swart bevolking redelik
   vinnig toe, iets wat in die onlangse verlede tot spanning tussen bruin
   en swart inwoners gelei het.

   Die meeste mense praat Afrikaans (36 404), gevolg deur Xhosa (1 907) en
   Engels (403), hoewel die Xhosasprekendes vinnig toeneem.

[wysig] Opvoeding

   Daar is 24 skole in die munisipale gebied. Clanwilliam en Citrusdal het
   elk twee hoërskole, terwyl daar ook 'n hoërskool op Graafwater is. Daar
   is ook heelwat klein, landelike laerskole wat hoofsaaklik deur die
   kerke bedryf word, of vroeër bedryf is.

[wysig] Media

   Die gebied word deur twee gemeenskapskoerante bedien, Ons Kontrei van
   Vredendal en die Swartland en Weskus Herald, wat 'n spesiale
   Olifantsrivier-uitgawe publiseer vir die munisipale gebiede Matzikama
   en Cederberg en 'n kantoor het op Vredendal. Radio Namakwaland saai
   vanaf Vredendal ook na dié gebied uit.

                            Vlag van Suid-Afrika

                             Provinsie Wes-Kaap
                                  Hoofstad:

                                  Kaapstad
                                   Streke:

      Kaapse Skiereiland | Kaapse Wynlande | Tuinroete | Klein Karoo |
                              Overberg | Weskus
                          Grootste stede en dorpe:

        Kaapstad | George | Knysna | Oudtshoorn | Paarl | Robertson |
             Stellenbosch | Swellendam | Vredenburg | Worcester
                              Munisipaliteite:

     Beaufort-Wes | Bergrivier | Breederivier | Breederivier/Wynlande |
    Breedevallei | Kaap Agulhas | Cederberg | Sentraal-Karoo | Kaapstad |
    Drakenstein | George | Kannaland | Knysna | Laingsburg | Langeberg |
        Matzikama | Mosselbaai | Oudtshoorn | Overberg | Overstrand |
         Plettenbergbaai | Prins Albert | Saldanhabaai | Suid-Kaap |
     Stellenbosch | Swartland | Swellendam | Theewaterskloof | Weskus |
                                Witzenberg |

   Kategorieë: Wes-Kaap • Weskus

