Centurion


   Centurion is 'n dorp in die Gautengprovinsie, Suid-Afrika, geleë tussen
   Pretoria en Johannesburg.

   Inhoud

        * 1 Geskiedenis
        * 2 Infrastruktuur
        * 3 Geografie
        * 4 Eksterne skakels

[wysig] Geskiedenis

   Centurion is gestig in 1964 as Verwoerdburg, vernoem na Hendrik
   Verwoerd, die "argitek van apartheid". Die polities neutrale naam
   Centurion is gekies kort ná die einde van apartheid. Dit het geen
   besondere betekenis nie en is waarskeinlik gekies na aanleiding van
   Centurion Park (nou SuperSport Park) 'n krieketveld in die gebied.

   Na afloop van die aparthied era (1994) is die Indiër woonbuurt Laudium,
   wat vantevore deel was van Pretoria, ingelyf in Centurion. Die swart
   woonbuurt, Olievenhoutbosch, is ook geskep op hierdie stadium.

   In 2000 het die Centurion plaaslike regering deel geword van die
   Tshwane metropolitaanse gebied, wat Pretoria insluit, en die dorpsraad
   het ontbind.

[wysig] Infrastruktuur

   Centurion is geleë op die kruising tussen die N1
   (Johannesburg-Pretoria) en N14 (Krugerdorp-Pretoria) snelweë. Die R21
   (Pretoria-Johannesburg Internasionale Lughawe) gaan ook deur Centurion.

   Centurion het vinnig gegroei in die afgelope paar jaar en sluit tans in
   (Desember 2004) 'n moderne winkelsentrum (Centurion Mall), 'n waterpark
   (Splash), goeie vermaaklikheids plekke en verskeie gholfbane. Die
   Centurion Gholf- en Residensiële Landgoed beskik oor uitstekende
   verblyfopsies en die Unitas-hospitaal verskaf mediese diense van
   topgehalte.

   Die Highveld Techno Park-ontwikkeling huisves internasionale
   tegnologiemaatskappye soos Siemens Telekomunikasie en Grintek.

[wysig] Geografie

   Centurion is geleë in die oorgangsgebied tussen die Hoëveld- en die
   Bosveld-gebiede en die Hennopsrivier vloei deur die hart van Centurion.
   As gevolg van sy ligging het Centurion 'n besonder ryk voëllewe.

   Woonbuurtes van Centurion sluit in Highveld, Lyttelton, Clubview,
   Irene, Raslouw, Sunderlandrand en Rooihuiskraal.

[wysig] Eksterne skakels

     * Kaart op Google
     * Centurion Nuus

   Kategorie: Gauteng

