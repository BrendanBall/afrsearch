Champ-de-Mars (Parys)


   Suidoostelike uitsig vanuit die Eiffeltoring se boonste uitkykplek oor
   die Champ-de-Mars, met die wolkekrabber Tour Montparnasse in die
   agtergrond
   Suidoostelike uitsig vanuit die Eiffeltoring se boonste uitkykplek oor
   die Champ-de-Mars, met die wolkekrabber Tour Montparnasse in die
   agtergrond

   Die Champ-de-Mars is 'n uitgestrekte oop terrein in die Sewende
   Arrondissement van die Franse hoofstad Parys, met die Eiffeltoring aan
   die noordwestelike en die École Militaire (Militêre Skool) aan die
   suidoostelike kant. Sy naam beteken "Marsveld" en is afgelei van die
   Romeinse oorlogsgod Mars, 'n verwysing na die militêre opleiding wat
   hier vroeër plaasgevind het.

   Die Champ-de-Mars is die skouplek van 'n bloedbad tydens die Franse
   Rewolusie. Op 17 Julie 1791 vergader 'n menigte Parysenaars om 'n
   petisie vir die verwydering van koning Lodewyk XVI te teken. Soldate
   onder die bevel van die Marquis de la Fayette skiet sowat vyftig mense.
   Kategorie: Parys

