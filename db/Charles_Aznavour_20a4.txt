Charles Aznavour


   Charles Aznavour (* 22 Mei 1924 in Parys; sy oorspronklike naam is
   Shahnour Varenagh Aznavourian of soms ook Charles Aznavurijan) is 'n
   Franse skrywer, komponis, chansonnier (sanger) en akteur van Armeense
   afkoms. Hy word tans as die bekendste Franse sanger beskou.

   Charles Aznavour word deur die beroemde sangeres Edith Piaf in 1946 op
   'n konsertoer in Frankryk en die Verenigde State saamgeneem en verwerf
   sodoende internasionale bekendheid. Hy staan nou vir meer as 'n halfeeu
   bekend as een van die groot verteenwoordigers van die moderne Franse
   chanson-musiekgenre. Die meeste van die meer as 1 000 chansons wat hy
   geskryf het, behandel tradisionele onderwerpe soos die liefde. Sy
   diskografie van meer as eenhonderd opnames sluit weergawes van sy
   liedere in vyf tale in.

   As akteur tree Charles Aznavour in meer as sestig rolprente op. In 2002
   speel hy die hoofrol in sy mees persoonlike film, Ararat van die
   Kanadees-Armeense direkteur Atom Egoyan, wat die Armeense volksmoord in
   Turkye behandel.

   Op 30 September 2006 het Charles Aznavour se konsert op die
   Republiekplein van die Armeense hoofstad Jerevan 50 000 toehoorders
   gelok, met wie hy ook Armeens gepraat het. Hy het ter geleentheid van
   die eerste amptelike besoek van 'n Franse Staatspresident in Armenië
   opgetree.

[wysig] Eksterne skakels

     * Die webwerf van Charles Aznavour
     * Charles Aznavour- Armenian-Russian fan site

   Kategorieë: Franse akteurs • Franse musici • Franse skrywers

