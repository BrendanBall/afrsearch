Chicoutimi


   Chicoutimi se ou papiermeul
   Chicoutimi se ou papiermeul

   Chicoutimi is 'n stad en hawe in Quebec, Oos-Kanada, by die
   samevloeiing van die Saguenay- en Chicoutimiriviere. Chicoutimi het
   ongeveer 60 000 inwoners en vorm saam met Jonquière 'n metropolitaanse
   gebied met 155 000 inwoners (2001). Nywerhede sluit timmerhout, papier
   en waterkrag in.

   Chicoutimi was reeds in die 17de eeu 'n besige handelspos, en in 1676
   het die Jesoeïete hier 'n sendingstasie gestig. Later het die Skotse
   immigrant Peter McLeod hier 'n saagmeul opgerig. Chicoutimi se ou
   papiermeul was die eerste van sy soort in Kanada; tussen 1896 en 1930
   is die hout van die omgewing hier verwerk.

   Die Carnaval Souvenir is die grootste feestelikheid van die jaar en
   vind in Februarie plaas. Danspartye, kostuum- en pelsjagterfeeste en
   feesmaaltye met esdoringstroop is deel van die karnaval.

   In 2002 is Chicoutimi met Jonquière en ander stede saamgesmelt tot die
   nuwe stad Saguenay.
   Kategorie: Quebec

