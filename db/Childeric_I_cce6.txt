Childeric I


                                             CAPTION: Merowingiese Konings


                                         Konings van al die Franke
                                            Konings van Neustrië
                                           Konings van Austrasië
                                  Chlodio
                                  Merovech
                                  Childeric I ? -481
                                  Clovis I 481 - 511
                                  Childebert I 511-558
                                  Chlothar I 511-561
                                  Chlodomer 511-524
                                    Theuderic I 511-534
                                      Theudebert I 534-548
                                      Theudebald 548-555
                                             Chlothar I 558-561
                                    Charibert I 561-567
                                    Chilperic I 561-584
                                      Chlothar II 584-629
                                    Guntram 561-592
                                      Childebert II 592-595
                                      Theuderic II 595-613
                                      Sigebert II 613
                                    Sigebert I 561-575
                                      Childebert II 575-595
                                      Theudebert II 595-612
                                      Theuderic II 612-613
                                      Sigebert II 613
                                            Chlothar II 613-629
                                    Dagobert I 623-629
                                  Dagobert I 629-639
                                    Charibert II 629-632
                                      Chilperic 632
                                    Clovis II 639-658
                                      Chlothar III 658-673
                                      Theuderic III 673
                                      Childeric II 673-675
                                      Theuderic III 675-691
                                    Sigebert III 634-656
                                       Childebert the Adopted      656-661
                                      Chlothar III 661-662
                                       Childeric II 662-675
                                       Clovis III 675-676
                                       Dagobert II 676-679
                                  Theuderic III 679-691
                                  Clovis IV 691-695
                                  Childebert III 695-711
                                  Dagobert III 711-715
                                  Chilperic II 715-720
                                    Chlothar IV 717-720
                                  Theuderic IV 721-737
                                  Childeric III 743-751

   Childeric I (c. 437– c. 481) was die Merowingiese koning van die
   Saliese Franke van 457 tot met sy dood in 481. Hy was die vader van
   Clovis.

   Childeric I het volgens oorlewering sy vader Merovech as koning
   opgevolg, tradisioneel gedateer in 457 of 458. Met sy Frankiese
   krygsbende is het hy sy hoofstad in Doornik gevestig op grond wat hy as
   'n foederatus van die Romeine ontvang het. Hy het daarna vir 'n tyd
   lank die vrede met die Romeine bewaar.
   Childeric op 'n Franse munt uit 1720
   Childeric op 'n Franse munt uit 1720

   In ongeveer 463 in Orléans, het hy saam met die Romeinse Generaal
   Aegidius, wat in Soissons gestasioneer was, die Wesgote verslaan wat
   van plan was om hulle gebied langs die oewers van die Loirerivier uit
   te brei. Na die dood van Aegidius het hy eers Comes ("Graaf") Paulus
   van Angers, saam met 'n gemengde groep Gallo-Romane en Franke,
   ondersteun in die verslaan van die Gote en die buit van goedere.
   Odoacer het Angers gehaal, maar Childeric het die volgende dag daar
   aangekom en gevegte is hervat. Graaf Paulus het gesterf en Childeric
   het die stad geneem. Na Childeric se verowering van Angers het hy 'n
   Saksiese krygsbende agternagesit tot by die eilande aan die mond van
   die Loire aan die Atlantiese Oseaan en hulle daar verdelg. Volgens
   Gregorius van Tourse het hy daarna kante geruil en saam met Odoacer 'n
   groep Alamanni wat Italië wou binneval gekeer.

   Hy het in 481 gesterf en is in Doornik begrawe. Hy het sy seun Clovis
   gelaat wat na hom Koning van die Franke geword het.

[wysig] Childeric se graftombe

   Die twee oorblywende bye uit Childeric se graftombe
   Die twee oorblywende bye uit Childeric se graftombe

   Childeric se graftombe is op 27 Mei 1653 ontdek deur 'n messelaar wat
   besig was met herstelwerk aan die Sint-Brice kerk in Doornik in België.
   Talle waardevolle voorwerpe is gevind insluitend 'n weelderig versiende
   swaard, 'n torse-agtige armband, juwele uit goud en cloisonné emalje
   met granate, goue muntstukke, 'n gou bulkop en 'n ring met die
   inskripsie CHILDERICI REGIS ("van Childeric die koning"), wat die
   graftombe se identifikasie moontlik gemaak het. Sowat 300 goue bye is
   ook gevind. Aartshertog Leopold Willem, goewerneur van die Suidelike
   Nederlande het die vonds in Latyn laat publiseer en die skat het eers
   na die Habsburgs in Wene gegaan en is later aan Lodewyk XIV geskenk.
   Dié was nie beïndruk daarmee nie en het dit in die Bibliothèque
   Nationale de France laat stoor tydens die Franse Rewolusie. Napoleon
   was meer geïnteresseerd in in Childeric se bye toe hy opsoek was na 'n
   heraldiese simbool om die Bourbon fleur-de-lis te troef. Hy het dan ook
   Childeric se bye as simbool van die Franse Ryk gebruik.

   In die nag van 5-6 November 1831 is Childeric se skat saam met 80 kg
   ander skatte uit die biblioteek gesteel en vir die goud gesmelt. 'n
   Paar stukke is teruggevind waar dit in die Seine weggesteek is,
   insluitend twee bye. Die rekord van die ontdekking bestaan nou egter
   slegs in die gravure wat tydens die ontdekking gemaak is en in 'n paar
   reproduksies wat vir die Habsburgs gemaak is.

[wysig] Eksterne skakels

     * Northvegr webite: Gregorius van Tours, Historia Francorum
     * "A note on Childeric's bees": the discovery of his tomb: volg die
       skakels vir die graverings van Childeric se skat en die twee
       oorblywende goue bye.

   Vooraf gegaan deur:
   Merovech           Koning van die Saliese Franke
                      457–482                      Opgevolg deur:
                                                   Clovis I
   Kategorie: Frankiese konings

