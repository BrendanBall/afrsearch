Chloor



                          swael – chloor – argon
             F
            Cl
            Br


              Chloor in die periodieke tabel

                                                  Volledige tabel

                                                                  Algemeen
                                       Naam, Simbool, Getal Chloor, Cl, 17
                                                   Chemiese reeks halogene
                                     Groep, Periode, Blok 17 (VIIA), 3 , p
                                     Digtheid, Hardheid 3.214 kg/m^3 , NVT
                                                    Voorkoms gelerig groen
                                                           Atoomeienskappe
                                                     Atoomgewig 35.453 ame
                                            Atoomradius (ber.) 100 (79) pm
                                                    Kovalente radius 99 pm
                                                van-der-Waalsradius 175 pm
                                        Elektronkonfigurasie [Ne]3s^2 3p^5
                                           e^− e per energievlak 2, 8, 7
                        Oksidasietoestande (Oksied) ±1,3,5,7 (sterk suur)
                                              Kristalstruktuur ortorombies
                                                        Fisiese eienskappe
                                  Toestand van materie gas (nie-magneties)
                                           Smeltpunt 171.6 K (-101.55 °C)
                                            Kookpunt 239.11 K (-34.04 °C)
                                             Verdampingswarmte 10.2 kJ/mol
                                              Smeltingswarmte 3.203 kJ/mol
                                                          Dampdruk 1300 Pa
                                                 Spoed van klank Geen Data
                                                                  Algemeen
                                  Elektronegatiwiteit 3.16 (Pauling skaal)
                                  Spesifieke warmtekapasiteit 480 J/(kg*K)
                                    Elektriese geleidingsvermoë geen data
                                 Termiese geleidingsvermoë 0.0089 W/(m*K)
                                   1^ste ionisasiepotentiaal 1251.2 kJ/mol
                                      2^de ionisasiepotentiaal 2298 kJ/mol
                                      3^de ionisasiepotentiaal 3822 kJ/mol
                                    4^de ionisasiepotentiaal 5158.6 kJ/mol
                                      5^de ionisasiepotentiaal 6542 kJ/mol
                                      6^de ionisasiepotensiaal 9362 kJ/mol
                                     7^de ionisasiepotensiaal 11018 kJ/mol
                                    8^ste ionisasiepotensiaal 33604 kJ/mol
                                     9^de ionisasiepotensiaal 38600 kJ/mol
                                    10^de ionisasiepotensiaal 43961 kJ/mol
                                                     Mees stabiele isotope

                               iso    NV    halfleeftyd  VM  VE MeV
                                                            [nie SI]  VP
                              ^35Cl 75.77'% Cl is stabiel met 18 neutrone
                              ^36Cl sin.    301,000 y   β^-
                                                        ε   0.709
                                                            1.142    ^36Ar
                                                                     ^36S
                              ^37Cl 24.23%  Cl is stabiel met 20 neutrone

                       SI eenhede & STD word gebruik tensy anders vermeld.

   Chloor (vanuit die Grieks Chloros, wat "bleekgroen" beteken), is die
   chemiese element in die periodieke tabel met die atoomgetal 17 en
   simbool Cl. Dit is 'n halogeen en word in groep 17 gevind. Chloorgas is
   'n groenerige geel gas en is twee keer swaarder as lug, dit het 'n
   intense onwelkriekende verstikkende reuk en is uiters giftig. Dit is 'n
   kragtige oksideer-, bleik- en ontsmettingsmiddel. In verbinding met
   tafelsout en baie ander stowwe, is dit oral in oorvloed in die natuur
   te vinde en is 'n lewensnoodsaaklike element.

   Inhoud

        * 1 Kenmerkende eienskappe
        * 2 Aanwendings
        * 3 Geskiedenis
        * 4 Verspreiding
        * 5 Verbindings
        * 6 Isotope
        * 7 Voorsorgmaatreëls
        * 8 Vervaardiging
             + 8.1 Kwiksel-elektrolise
             + 8.2 Diafragmaselelektrolise
             + 8.3 Membraanselelektrolise
        * 9 Verwysings
        * 10 Eksterne skakels

[wysig] Kenmerkende eienskappe

   Die suiwer chemiese element het die fisiese vorm van 'n diatomiese
   groen gas. Die naam chloor is afgelei vanuit die Griekse woord chloros
   wat groen beteken en verwys juis na die gas se kleur.

   Die element is 'n lid van die soutvormende halogeenreeks en word verkry
   vanuit die chloriedsoute deur middel van oksidasie en meer algemeen met
   behulp van elektrolise. Chloor is 'n groenerige geel gas wat geredelik
   verbindings met byna al die ander elemente vorm. Teen 10 °C sal een
   liter water 3.10 liter chloor oplos maar teen 30 °C sal slegs 1.77
   liters in water oplos.

[wysig] Aanwendings

   Chloor is 'n belangrike chemikalie in watersuiwering, in
   ontsmettingsmiddels asook bleikmiddels en kom ook voor in mosterdgas.

   Chloor word ook gebruik in die vervaardiging van baie alledaagse
   artikels.
     * Word (in the vorm van hypochlorigsuur) gebruik om bakterieë en
       ander mikrobe in drinkwater en swembaddens dood te maak.

     * Word algemeen gebruik tydens die vervaardiging van papier,
       ontsmettingsmiddels, kleurstowwe, voedsel, insekdoders, verwe,
       petroleumprodukte, plastieke, medisynes, tekstiel, oplosmiddels en
       vele ander verbruikersgoedere.

   Organiese chemie maak op groot skaal van hierdie element gebruik as 'n
   oksideermiddel en in substitusie-reaksies omdat chloor dikwels baie
   verlangde eienskappe aan 'n organiese verbinding verleen wanneer dit 'n
   waterstof atoom in die verbinding vervang (soos in sintetiese rubber
   vervaardiging).

   Ander gebruike is die vervaardiging van chlorate, chloroform,
   koolstoftetrachloried en broomekstraksie.

[wysig] Geskiedenis

   Chloor is in 1774 deur Carl Wilhelm Scheele ontdek, wat verkeerdelik
   gedink het dit bevat suurstof. Chloor is in 1810 deur Humphry Davy
   benoem, wat daarop aangedring het dat die stof inderwaarheid 'n element
   is.

[wysig] Verspreiding

   In die natuur word chloor slegs in die vorm van die chloriedioon
   teëgekom. Chloriede maak baie van die soute uit wat in die Aarde se
   oseane opgelos is— 1.9% van die massa van seewater is chloriedione.
   Selfs hoër konsentrasies chloriede kan in die Dooie See en in
   ondergrondse brakwaterbronne gevind word. Die meeste chloriede is
   oplosbaar in water, dus word chloriede in vastestofvorm slegs in
   oorvloed in droë klimate gevind of dan diep ondergronds. Algemene
   chloriedminerale sluit haliet (natriumchloried), silwiet
   (kaliumchloried), en karnaliet (kaliummagnesiemchloriedheksahidraat)
   in.

   In die nywerheid word elementêre chloor gewoonlik deur die elektrolise
   van natriumchloried wat in water opgelos is vervaardig. Saam met
   chloor, lewer hierdie chloralkaliproses, waterstofgas en
   natriumhidroksied volgens onderstaande chemiese vergelyking

          2 NaCl + 2 H[2]O → Cl[2] + H[2] + 2 NaOH

[wysig] Verbindings

   Verbindings van chloor sluit chloriede, chloriete, chlorate,
   perchlorate, chloramiene in.

[wysig] Isotope

   Daar bestaan twee stabiele isotope van chloor, met massa's 35 en 37
   respektiewelik en word in 'n 3:1 relatiewe verhouding aangetref, wat
   aan chloor atome 'n skynbare atoommassa van 35,5 gee. Chloor het
   altesaam 9 isotope met massagetalle wat wissel vanaf 32 tot 40. Slegs
   drie van hierdie isotope kom natuurlik voor: die stabiele Cl-35
   (75,77%) en Cl-37 (24,23%) en dan die radio-aktiewe Cl-36. Die
   verhouding van Cl-36 tot stabiele Cl in die omgewing is ongeveer 700
   E-15:1. Cl-36 ontstaan deur splytsing van Ar-36 in die atmosfeer as
   gevolg van neutronvangs deur Cl-35 of muonvangs deur Ca-40. Cl-36
   ontbind na S-36 en Ar-36 met 'n gekombineerde halfleeftyd van 308 000
   jaar. Die halfleeftyd van die hidrofiliese onreaktiewe isotope maak dit
   geskik vir die doeleindes van geologiese datering in die omtrek van 60
   000 tot 1 miljoen jaar. Groot hoeveelhede Cl-36 het ontstaan tydens die
   atmosferiese kernwapenontploffings tussen 1952 en 1958. Die
   residensietyd van Cl-36 in die atmosfeer is ongeveer 1 week. Dus vir
   die doeleindes van nasporing van veranderinge in grond en grondwater is
   Cl-36 ook 'n nuttige tydmerker om water se oorsprong van 50 jaar tot
   die hede vas te stel. Cl-36 is ook al in geologiese studies gebruik om
   ys en sedimente te dateer.

[wysig] Voorsorgmaatreëls

   Chloor veroorsaak irritasie in die asemhalingstelsels van veral kinders
   en oumense. In sy gasvorm irriteer dit die neusmembrane en in
   vloeistofvorm brand dit die vel. Dit neem so min as 3,5 dpm om die reuk
   van chloor te onderskei maar dit verg meer as 1000 dpm vir 'n
   noodlottige dosis. Dis om hierdie rede dat chloor tydens die Eerste
   Wêreldoorlog gebruik is vir chemiese oorlogvoering.

   Blootstelling aan hierdie gas behoort nie 0,5 dpm (8-uur geweegde
   gemiddelde – 40 uur week) te oorskry nie.

   Akute blootstelling aan hoë (dog nie-noodlottige) konsentrasies chloor
   kan pulmonêre oedema, of dan vloeistof in die longe ('n uiters
   onaangename toestand), veroorsaak. Kroniese lae-vlakblootstelling
   verswak die longe wat die vatbaarheid tot ander longsiektes verhoog.

   Toksiese dampe kan vrygestel word wanneer bleikmiddels met uriene,
   ammoniak en ander skoonmaakmiddels gemeng word. Hierdie dampe bestaan
   uit 'n mengsel van chloorgas en stikstoftrichloried; en vermenging van
   hierdie stowwe moet vermy word.

   Sien ook: Chlorofluorokoolstof

[wysig] Vervaardiging

   Chloor kan deur die elektrolise van 'n natriumchloriedoplossing
   vervaardig word. Daar bestaan drie industriële metodes vir die
   onttrekking van chloor deur middel van elektrolise:

[wysig] Kwiksel-elektrolise

   Kwiksel-elektrolise is die eerste metode wat gebruik is om chloor op
   industriële skaal te vervaardig. Titaananodes word bo 'n vloeibare
   kwikanode gemonteer en 'n oplossing van natriumchloried word dan tussen
   die elektrodes ingepomp. Wanneer 'n elektriese stroom tussen die
   elektrodes begin vloei, word chloor by die titaan-anodes vrygestel,
   terwyl die natrium in die kwik-katode oplos om 'n amalgaam te vorm.

   Die amalgaam kan hergenereer word deur die kwik met water te laat
   reageer wat dan waterstof en natriumhidroksied vrystel. Albei is baie
   nuttige byprodukte.

   Die metode vereis groot hoeveelhede energie en daar is ook ernstige
   bedenkinge oor kwik in uitvloeisels.

[wysig] Diafragmaselelektrolise

   'n Asbesdiafragma word op 'n roosterkatode van yster neergeslaan wat
   voorkom dat chloor wat by die anode vorm en die natriumhidroksied wat
   by die katode vorm, weer meng.

   Hierdie metode gebruik minder energie maar die natriumhidroksied word
   nie so maklik gekonsentreer en neergeslaan as 'n bruikbare produk nie.

[wysig] Membraanselelektrolise

   Die elektrolitiese sel word in twee verdeel deur 'n membraan wat as 'n
   ioonuitruiler optree. 'n Versadigde natriumchloried oplossing word in
   die anode kompartement geplaas terwyl die katode kompartement
   gedistilleerde water bevat.

   Die metode is byna net so effektief soos die diafragmasel maar
   produseer suiwer natriumhidroksied.

[wysig] Verwysings

     * Los Alamos National Laboratory – Chlorine

[wysig] Eksterne skakels

     * WebElements.com – Chlorine
     * EnvironmentalChemistry.com – Chlorine

   Kategorieë: Chemiese elemente • Halogene

