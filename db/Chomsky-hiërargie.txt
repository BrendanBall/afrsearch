Chomsky-hiërargie


   Die Chomsky-hiërargie is 'n inhoudshiërargie van klasse van formele
   grammatikas wat formele tale voortbring. Hierdie hiërargie van
   grammatikas, wat ook frasestruktuurgrammatika genoem word, is deur Noam
   Chomsky in 1956 beskryf (kyk [1]).

   Inhoud

        * 1 Formele grammatikas
        * 2 Die hiërargie
        * 3 Verwysings
        * 4 Eksterne skakels

[wysig] Formele grammatikas

   'n Formele grammatika bestaan uit 'n eindige versameling
   terminaalsimbole (die letters van die woorde in die formele taal), 'n
   eindige versameling nie-terminaalsimbole, 'n eindige versameling
   produksiereëls met 'n linker- en regterkant bestaande uit 'n woord van
   die simbole, en 'n begin simbool. 'n Reël kan op 'n woord toegepas word
   deur die linkerkant met die regterkant te vervang. 'n Afleiding is 'n
   opeenvolging van reëltoepassings. So 'n grammatika definieer die
   formele taal van alle woorde wat slegs uit terminaalsimbole bestaan wat
   deur 'n afleiding van die begin simbool bereik kan word.

   Nie-terminale word gewoonlik deur hoofletters voorgestel, terminale
   deur kleinletters, en die beginsimbool deur S. Byvoorbeeld, die
   grammatika met terminale {a,b}, nie-terminale {S,A,B}, produksiereëls

          S → ABS
          S → ε (waar ε die leëstring is)
          BA → AB
          BS → b
          Bb → bb
          Ab → ab
          Aa → aa

   en beginsimbool S, definieer die taal van alle woorde met die vorm
   a^nb^n (i.e. n kopieë van a gevolg deur n kopieë van b). Die
   onderstaande is 'n eenvoudiger grammatika wat 'n soortgelyke taal
   definieer: Terminale {p,q}, Nie-terminale {S}, Beginsimbool S,
   Produksiereëls

          S → pSq
          S → ε

   Sien formele grammatika vir 'n meer uitgebreide verduideliking.

[wysig] Die hiërargie

   Die Chomsky-hiërargie bestaan uit die volgende vlakke:
     * Tipe-0 grammatikas (onbeperkte grammatikas) sluit alle formele
       grammatikas in. Hulle genereer presies alle tale wat deur 'n
       Turingmasjien herken kan word. Hierdie tale staan ook bekend as die
       rekursiefoptelbare tale. Let daarop dat dit verskillend is van
       rekursiewe tale wat besleg kan word deur 'n always halting
       Turingmasjien.

     * Tipe-1 grammatikas (konteks-gevoelige grammatikas) genereer
       konteks-gevoelige tale. Hierdie grammatikas het reëls met die vorm
       \alpha A\beta \rightarrow \alpha\gamma\beta met A 'n nie-terminaal
       en α, β en γ stringe van terminale en nie-terminale. Die stringe α
       en β kan leeg wees, maar γ moet nie-leeg wees. Die reël S
       \rightarrow \epsilon word toegelaat as S nie aan die regterkant van
       enige reël voorkom nie. Die tale beskryf deur die grammatikas is
       presies alle tale wat deur 'n nie-deterministiese Turingmasjien
       herken kan word waarvan die tape beperk/begrens word deur 'n
       konstante vermenigvuldig met die lengte van die inset..

     * Tipe-2 grammatikas (konteksvrye grammatikas) genereer konteksvrye
       tale. Dit word gedefinieer deur reëls met die vorm A \rightarrow
       \gamma met A 'n nie-terminaal en γ 'n string van terminale en
       nie-terminale. Die tale is presies al die tale wat herken kan word
       deur 'n nie-deterministiese afdrukoutomaat. Konteksvrye tale
       verskaf die teoretiese grondslag vir die sintaksis van meeste
       programmeertale.

     * Tipe-3 grammatikas (reëlmatige grammatikas) genereer reëlmatige
       tale. So 'n grammatika beperk sy reëls tot 'n enkele nie-terminaal
       aan die linkerkant en 'n regterkant wat uit 'n enkele terminaal
       bestaan, moontlik gevolg (of voorafgegaan, maar nie beide in
       dieselfde grammatika nie) deur 'n enkele nie-terminaal. Die reël S
       \rightarrow \epsilon word ook hier toegelaat as S nie aan die
       regterkant van enige reël verskyn nie. Hierdie tale is presies al
       die tale wat besleg kan word deur 'n eindigetoestandoutomaat.
       Verder kan hierdie familie van formele tale verkry word deur
       reëlmatige uitdrukkings. Reëlmatige tale word algemeen gebruik om
       soekpatrone en die leksikalestruktuur van programeertale te
       definieer.

   Let daarop dat die versameling grammatikas wat ooreenstem met
   rekursiewe tale nie 'n lid van die hiërargie is nie.

   Elke reëlmatige taal is konteksvry, elke konteksvrye taal is
   konteksgevoelig en elke konteksgevoelige taal is rekursief en elke
   rekursiewe taal is rekursieftelbaar. Hierdie is almal behoorlike
   insluitings, dit beteken dat daar rekursiefoptelbare tale bestaan wat
   nie rekursief is nie, rekursiewe tale wat nie konteksgevoelig is nie,
   konteksgevoelige tale wat nie konteksvry is nie en konteksvrye tale wat
   nie reëlmatig is nie.

   Die volgende tabel som elkeen van Chomsky se vier tipes grammatikas op,
   die klas tale wat dit genereer, die tipe outomaat wat dit herken, en
   die vorm van die reëls wat dit moet hê.

   Grammatika Tale Outomaat Produksiereëls
   Tipe-0 Rekursiefoptelbaar Turingmasjien Geen beperkinge
   Tipe-1 Konteksgevoelig Lineêr-begrensde nie-deterministiese
   Turingmasjien \alpha A\beta \rightarrow \alpha\gamma\beta
   Tipe-2 Konteksvry Nie-deterministiese afdrukoutomaat A \rightarrow
   \gamma
   Tipe-3 Reëlmatig Eindigetoestandoutomaat A \rightarrow a en

   of A \rightarrow aB
   of A \rightarrow Ba

[wysig] Verwysings

    1. Noam Chomsky: Three models for the description of language, IRE
       Transactions on Information Theory, 2 (1956), bladsye 113-124
    2. Noam Chomsky: On certain formal properties of grammars, Information
       and Control, 1 (1959), bladsye 91-112

[wysig] Eksterne skakels

     * http://www.staff.ncl.ac.uk/hermann.moisl/ell236/lecture5.htm

   Sjabloon:Formele tale en grammatikas
   Kategorieë: Formele tale • Generatiewe linguistiek

