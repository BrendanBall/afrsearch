Chris Brink


   Chris Brink is die Rektor en Visekanselier van Universiteit van
   Stellenbosch sedert Januarie 2002. Hy is op 31 Januarie 1951 in
   Upington in die Kaapprovinsie in Suid-Afrika gebore.

   Inhoud

        * 1 Akademiese opleiding
        * 2 Loopbaan
        * 3 Transformasie-agenda
        * 4 Verwysings
        * 5 Eksterne skakels

[wysig] Akademiese opleiding

   Hy ondergaan sy primêre en sekondêre onderwys in staatskole in Upington
   waarna hy in 1969 die rang van 2de Luitenant bereik tydens sy militêre
   opleiding by die Leërgimnasium Heidelberg. Hy behaal 'n BSc Wiskunde en
   Rekenaarwetenskap aan die Randse Afrikaanse Universiteit in
   Johannesburg in 1972, BSc Honneurs in Wiskunde, MSc in Wiskunde, en MA
   in Filosofie by die Rhodes-universiteit voor hy na Engeland vertrek om
   in 1978 sy PhD in Algebraïese Logika by die Universiteit van Cambridge
   te verkry met die tesis: The algebra of relations. In 1992 behaal hy 'n
   tweede doktorsgraad met 'n Interdissplinêre Dphil, met die Tesis: Power
   structures and their applications, aan die Randse Afrikaanse
   Universiteit^[1].

[wysig] Loopbaan

   As nagraadse student by Rhodes-univesrsitiet word hy aangestel as
   Assistenthuisvader en huis vader van ’n studentekoshuis en dien hy as
   onderrigassistent in Filosofie. Van 1979 tot 1986 is hy dosent in
   Wiskunde by die Universiteit van Stellenbosch. Hy spandeer sy
   sabbatsverlof by die Australian National University waar hy op die
   Automated Reasoning Projet werk. Van 1987 tot 1992 dien hy as
   Medeprofessor in Wiskunde by die Universiteit van Kaapstad waarna hy
   hoof van die wiskunde department by die universiteit word en van 1995
   tot 1999 Hoof, Wiskunde en Toegepaste Wiskunde-departement. Vanaf April
   1999 is hy Pro-visekanselier (Navorsing) en professor in Wiskunde by
   die Universiteit van Wollongong, Nieu-Suid-Wallis, Australië tot met sy
   aanstelling as Visekanselier en rektor, Universiteit Stellenbosch in
   Januarie 2002 waar hy steeds dien as professor in Wiskunde^[1].

[wysig] Transformasie-agenda

   Brink lei in sy eie woorde 'n transformasie-agenda vir die Universiteit
   Stellenbosch in terme waarvan hy die bestuur van die universiteiet
   gerasionalisser het en verskeie beplanningsinisiatiewe van stapel
   gestuur het waaronder ’n navorsingsbestuursplan, ’n
   onderrigbestuursplan, ’n diversiteitsplan en ’n taalbeleid. In 2005
   doen hy verslag dat die Universiteit Stellenbosch een van die top drie
   universiteite in Suid-Afrika was^[1].

   Dit is veral die taalbeleid wat onlangs tot groot omstredenheid lei.
   Aan die einde van 2002 aanvaar US `n taalbeleid waarvolgens Afrikaans
   enkelmedium die verstek taal vir voorgraadse kursusse sou wees. Ter
   wille van transformasie kon dosente egter `n sogenaamde T-opsie gebruik
   waarvolgens Afrikaans en Engels in een klas gebruik kon word. Dit is
   egter beperk tot eerste jaar klasse en Afrikaans sou die primêre
   onderrigtaal bly. In sommige oorde word gevoel dat daar nie by die
   beleid gehou is nie en daar word daarop geyws dat die T-opsie tans
   verpligtend is in drie fakulteite in al die studiejare en dat kursusse
   in Afrikaans enkelmedium tot onder 40% gedaal. Verder was Afrikaans in
   2002 nog meestal die verkeerstaal wat in vergaderings en so meer
   gebruik is terwyl Engels nou gebruik moet word of tolkdienste verskaf
   word indien daar persone in vergaderings van statutêre liggame soos die
   Studenteraad, Senaat, Raad ens. is wat nie Afrikaans kan verstaan
   nie^[2]. Die taalaangeleentheid oorheers die raadverkiesing in Maart
   2006 waarin kampvegters vir Afrikaans as die primêre onderrig medium,
   Jacko Maree, Lina Spies, Hermann Giliomee en Christo Viljoen 'n
   wegholoorwinning oor voorstanders van tweetalige onderwys behaal^[3].
   Minister van onderwys, Naledi Pandor egter weer vir Dr. Gerhard van
   Niekerk, 'n voorstander van die T-opsie, wat teen Jacko Maree verloor
   het aan^[4].
   Hierdie artikel is 'n saadjie. Voel vry om Wikipedia te help deur dit
   uit te brei.

[wysig] Verwysings

    1. ^ ^1,0 ^1,1 ^1,2 US [1] Volledige CV, Besoek op 28 April
    2. ^ Stellenboschwriters, Hermann Giliomee [2] Verkiesing van US Raad
       `n toets vir Afrikaans –en demokrasie en deursigtigheid, Besoek op
       28 April
    3. ^ IOL [3] Pro-Afrikaans candidates win Maties landslide, Besoek op
       28 April
    4. ^ Die Burger [4] Pandor stel US-raadslid weer aan, Besoek op 29
       April

[wysig] Eksterne skakels

     * Kort CV op US webwerf met skakel na volledige CV
     * Hermann Giliomee - Verkiesing van US Raad `n toets vir Afrikaans
       –en demokrasie en deursigtigheid
     * Blitsdebat oor Die "bestuur" van taal aan universiteite tussen
       Hermann Giliomee en Chris Brink op Litnet
     * Pro-Afrikaans candidates win Maties landslide op IOL

   Kategorieë: Saadjies • Suid-Afrikaanse filosowe

