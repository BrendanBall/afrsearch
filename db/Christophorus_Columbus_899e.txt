Christophorus Columbus


   Christophorus Columbus
   Christophorus Columbus

   Christophorus Columbus (1451 - 20 Mei 1506) was 'n ontdekkingsreisiger
   en handelaar wat in 1492 oor die Atlantiese Oseaan gevaar het en die
   Amerikas bereik het. Met die hulp van Spanje het hy vier reise
   onderneem op soek na 'n nuwe seeroete na Indië.

   Vroeër, onder die Pax Mongolica (Mongoolse vrede), was veilige deurgang
   vanaf Christelike Europa regdeur tot in Sjina moontlik. Dit het egter
   verander toe die Ottomaanse Turke die Mongoolse Ryk verslaan het en tot
   Islam bekeer het. In breë konteks het Columbus se verhaal nie soseer
   met 'n individu te doen nie, maar met hoe die Europeërs see toe gedwing
   is om die gewilde sy en speserye van die ooste weer te bekom. Portugal
   was op soek na 'n manier rondom Afrika, maar Columbus het 'n ander plan
   gehad.

   Columbus was nie die eerste persoon om die Amerikas te bereik nie - hy
   het dit bevolk gevind. Hy was ook nie die eerste Europeër om die
   kontinent te bereik nie - die Wikings het Noord-Amerika al in die 11de
   eeu besoek. Hulle het egter gedink dat hulle bloot nog 'n eiland gevind
   het, en niks het gekom van hulle ontmoeting met die inwoners nie. Die
   landing van Columbus het egter gelei tot die botsing van mense van
   Amerika, Europa en Afrika en die erfenis van globalisering.

   Soos vooraf afgespreek met die Spaanse monarge, het Columbus
   goewerneurskap van die nuwe gebiede verklaar. Alhoewel party hom gesien
   het as 'n uitstekende navigator, het baie van sy tydgenote hom gesien
   as 'n swak administrateur en hy is in 1500 van sy goewerneurspos
   onthef.

   Columbus bly steeds 'n kontroversiële persoon. Party, soos die
   Amerikaanse inboorlinge, sien hom as verantwoordelik, direk en indirek,
   vir die dood van tiene tot honderde duisende inboorlinge, uitbuiting
   van die Amerikas deur Europa en slawerny in die Wes-Indiese eilande.
   Ander vereer hom vir die massiewe hupstoot wat sy loopbaan aan Westerse
   ontwikkeling en kultuur gegee het. As Columbus dit nie gedoen het nie,
   sou iemand anders egter een of ander tyd wel die Amerikas ontdek het.
   Columbus het dit egter eerste gedoen.

   Inhoud

        * 1 Vroeëre lewe
        * 2 Ontdekkingsreise
        * 3 Verwysings
        * 4 Sien ook
        * 5 Eksterne skakels

[wysig] Vroeëre lewe

   Daar is nie konsensus oor sy herkoms nie en amper niks is bekend van sy
   lewe voor 1476 nie. Hy het egter self gesê dat hy van Genua, Italië,
   gekom het en hieroor blyk daar min twyfel te wees. In Spaans is sy naam
   Christóbal Colón, en in Italiaans Cristoforo Colombo. Columbus is die
   Latynse vorm van sy van.

[wysig] Ontdekkingsreise

   Die kaarte hieronder wys die vier verskillende ontdekkinsreise wat
   Columbus afgelê het. Die plekname is in Spaans, soos hulle in Columbus
   se tyd bekend gestaan het.

   Eerste tog

             Tweede tog

                       Derde tog

                                Vierde tog

[wysig] Verwysings

     * Jack Forbes, Columbus and Other Cannibals, Autonomedia, 1992.
     * Samuel Eliot Morison, Admiral of the Ocean Sea: A Life of
       Christopher Columbus, Little, Brown and Company, 1991, trade
       paperback, 680 bladsye, ISBN 0316584789 (9 ander uitgawes
       beskikbaar in harde- en sagteband). 'n Biografie wat simpatiek is
       tenoor Columbus, maar nie blind vir die geweld deur Columbus en sy
       bemanning nie.
     * Brian Fagan: Clash of the Cultures, AltaMira Press 1997. Bied 'n
       minder gunstige blik.
     * Felipe Fernandez-Armesto: Columbus, Oxford University Press 1991.
       Wetenskaplike werk, versigtig om alle stellings te staaf met
       bronne.
     * Sherburn Cook en Woodrow Borah: Essays in Population History Volume
       I, University of California Press, 1971
     * John Noble Wilford and Ashbel Green, The mysterious history of
       Columbus: an exploration of the man, the myth, the legacy, Knopf,
       1991, hardeband: ISBN 0679404767, sagteband: ISBN 0679738320.
     * J.M. Cohen: The Four Voyages of Christopher Columbus: Being His Own
       Log-Book, Letters and Dispatches With Connecting Narrative Drawn
       from the Life of the Admiral by His Son Hernando Colon and Others,
       Penguin Classics, 1992.
     * James Loewen. Lies My Teacher Told Me: Everything Your American
       History Textbook Got Wrong. New Press, 1995.

[wysig] Sien ook

     * Costa Ricaanse colón - geldeenheid vernoem na Columbus.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Christopher Columbus
     * The Columbus Links Page
     * The Columbus Landfall Homepage
     * Christopher Columbus in 1911 uitgawe van Encyclopaedia Britannica
     * Christopher Columbus : prente

   Kategorie: Italiaanse ontdekkingsreisigers

