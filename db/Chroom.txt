Chroom



   24                       vanadium ← chroom → mangaan
    -
   ↑
   Cr
   ↓
   Mo

                                                             periodieke tabel

                                                                  Algemeen
                                       Naam, Simbool, Getal chroom, Cr, 24
                                             Chemiese reeks oorgangsmetale
                                              Groep, Periode, Blok 6, 4, d
                                                     Voorkoms metaalsilwer
                                               Atoommassa 51.9961(6) g/mol
                                       Elektronkonfigurasie [Ar] 3d^5 4s^1
                                            Elektrone per skil 2, 8, 13, 1
                                                        Fisiese Eienskappe
                                                        Toestand vastestof
                                          Digtheid (naby k.t.) 7.15 g/cm³
                                   Vloeistof digtheid teen s.p. 6.3 g/cm³
                                                          Smeltpunt 2180 K
                                                                (1907 °C)
                                                           Kookpunt 2944 K
                                                                (2671 °C)
                                               Smeltingswarmte 21.0 kJ/mol
                                            Verdampingswarmte 339.5 kJ/mol
                                Warmtekapasiteit (25 °C) 23.35 J/(mol·K)

   CAPTION: Dampdruk

                                     P/Pa    1    10  100  1 k  10 k 100 k
                                   teen T/K 1656 1807 1991 2223 2530 2942

                                                           Atoomeienskappe
                                   Kristalstruktuur kubies vlakgesentreerd
                                                Oksidasietoestande 6, 3, 2
                                                       (sterk suur oksied)
                              Elektronegatiwiteit 1.66 (Skaal van Pauling)
                                                       Ionisasie energieë
                                                 (meer) 1ste: 652.9 kJ/mol
                                                        2de: 1590.6 kJ/mol
                                                         3rde: 2987 kJ/mol
                                                        Atoomradius 140 pm
                                                 Atoomradius (ber.) 166 pm
                                                   Kovalente radius 127 pm
                                                                   Diverse
                                 Magnetiese rangskikking AFM (eerder: SDG)
                                  Elektriese weerstand (20 °C) 125 nΩ·m
                          Termiese geleidingsvermoë (300 K) 93.9 W/(m·K)
                               Termiese uitsetting (25 °C) 4.9 µm/(m·K)
                             Spoed van klank (dun staaf) (20 °C) 5940 m/s
                                                  Young se modulus 279 GPa
                                                      Skuifmodulus 115 GPa
                                                      Massamodulus 160 GPa
                                                    Poissonverhouding 0.21
                                                      Mohs se hardheid 8.5
                                                 Vickers hardheid 1060 MPa
                                                 Brinell hardheid 1120 MPa
                                              CAS-registernommer 7440-47-3
                                                        Vernaamste isotope

                  CAPTION: Hoofartikel: Isotope van chroom

                                iso    NV    halfleeftyd VM VE (MeV)  VP
                               ^50Cr syn     > 1.3 E18 j εε -        ^50Ti
                               ^51Cr sin     27.7025 d   ε  -        ^51V
                                                         γ  0.320    -
                               ^52Cr 83.789% Cr is stabiel met 28 neutrone
                               ^53Cr 9.501%  Cr is stabiel met 29 neutrone
                               ^54Cr 2.365%  Cr is stabiel met 30 neutrone

                                                                Verwysings

   Chroom is 'n chemiese element in die periodieke tabel met die simbool
   Cr en atoomgetal van 24.

   Inhoud

        * 1 Kenmerkende eienskappe
        * 2 Aanwendings
        * 3 Geskiedenis
        * 4 Biologiese rol
        * 5 Verspreiding
        * 6 Verbindings
        * 7 Isotope
        * 8 Voorsorgmaatreëls
        * 9 Verwysings
        * 10 Eksterne skakels

[wysig] Kenmerkende eienskappe

   Chroom is 'n staalgrys, harde, blink metaal wat 'n hoë glans verkry met
   polering, smelt met moeite en vlek met tyd.

   Die mees algemene oksidasietoestande van chroom is +2, +3, en +6 met +3
   as die mees stabiele toestand. +4 en +5 is relatief skaars.
   Chroomverbindings met die +6 oksidasietoestand is baie kragtige
   oksideermiddels.

   Chroom(0) is onstabiel in suurstof en produseer onmiddelik 'n dun
   oksiedlagie wat ondeurdringbaar is tot suurstof en beskerm sodoende die
   onderliggende metaal.

[wysig] Aanwendings

   Gebruike van Chroom:
     * In metallurgie, word dit gebruik om korrosieweerstand te gee en 'n
       glansafwerking:
          + as 'n komponent van 'n legering, bv. in vlekvrye staal,
          + in geanodiseerde aluminium (waar die oppervlak van die
            aluminium letterlik in robyn verander word).
     * As kleurstowwe in verwe.
          + Chroom(III)oksied is 'n metaalpoleermiddel wat bekend staan as
            Groen blanket.
          + Chroomsoute word gebruik om glas smarag groen te kleur.
          + Chroom is die element wat aan 'n robyn sy rooi kleur verleen
            en word daarom gebruik om sintetiese robyne te vervaardig.
     * As 'n katalis.
     * Chromiet word gebruik om gietvorms vir die maak van bakstene.
     * Chroomsoute word gebruik vir leerlooiery.
     * Kaliumdichromaat is 'n chemiese reagens wat gebruik word om
       laboratorium glasware skoon te maak en as 'n middel vir titrasies.
       Dit word as beits vir die vaslegging van kleur in weefstowwe
       gebruik.
     * Chroom(IV)oksied (CrO[2]) word gebruik vir die vervaardiging van
       magnetiese band, waar die hoër dwangvermoë as ysteroksied band
       beter werkverrigting verseker.
     * In boormodders by olieboorgate word dit gebruik as
       korrosieweermiddel.

[wysig] Geskiedenis

   In 1761, het Johann Gottlob Lehman 'n oranje-rooi mineraal in die Oeral
   berge ontdek wat hy Siberiese rooi-lood genoem het. Die mineraal wat
   aanvanklik verkeerdelik as 'n loodverbinding met selenium en
   ysterkomponente daarin geïdentifiseer is, is daar bevind dat die
   materiaal inderwaarheid loodchromaat (PbCrO[4]) was en staan tans as
   die mineraal krokoïet bekend.

   In 1770 het Peter Simon Pallas dieselfde plek as Lehmann besoek en die
   rooi "lood" mineraal gevind wat uitstekende eienskappe gehad het as 'n
   verfpigment. Die gebruik van Siberiese rooilood as 'n verfpigment het
   daarna vinnig ontwikkel. 'n Helder geel kleurstof wat ook van krokoïet
   vervaardig is, het baie gewild geword.

   In 1797 het Nicolas- Louis Vauquelin verskeie monsters van krokoïeterts
   ontvang. Hy het chroomoksied (CrO[3]) daaruit verkry deur krokoïet met
   soutsuur te vermeng. In 1798 het Vauquelin ontdek dat hy metalliese
   chroom kon berei deur die oksied in 'n houtskooloond te verhit. Hy het
   ook die teenwoordigheid van spoorhoeveelhede chroom in edelgesteentes
   soos robyn en smarag vasgestel.

   Tydens die 1800s is chroom hoofsaaklik as 'n verfkomponent gebruik maar
   tans is die hoofgebruik daarvan vir metaallegerings (85%), met die
   oorblywende vraag wat in die chemiese nywerheid, vir vuurvaste
   materiale en in smelterye gebruik word.

   Chroom verkry sy naam uit die Griekse woord chroma wat kleur beteken,
   vanweë die vele kleurryke verbindings wat daaruit voorberei kan word.

[wysig] Biologiese rol

   Trivalente chroom is 'n noodsaaklike spoormetaal en word vereis vir die
   behoorlike metabolisme van suiker in mense. Chroom tekorte kan die
   doeltreffendheid van insulien beïnvloed met betrekking to die beheer
   van die suikerbalans. Anders as ander noodsaaklike spoormetale is
   chroom nie gevind in 'n metalloproteïen met biologiese aktiwiteit nie.
   Om hierdie rede bly die funksionele basis vir die behoefte aan chroom
   in die menslike dieet steeds onbekend. Glukose weerstandigheidsfaktor
   (GWF) chroom word verkoom as 'n voedselaanvulling. Daar word beweer dat
   die sterkste mineraal is om die omskakelingsproses van suiker na
   energie aan te help voordat dit na ongewenste vet in die liggaam
   omgesit word. Chraampikolinaat is die mees algemeen gebruikte
   sintetiese aanvulling om wanbalanse in glukose metabolisme "reg te
   stel".

[wysig] Verspreiding

   Chroom word ontgin as chromieterts(FeCr[2]O[4]). Chroom word
   kommersieël voorberei deur die verhitting van die erts in die
   teenwoordigheid van aluminium of silikon. Rofweg die helfte van die
   wêreldwye chromiet erts produksie kom uit Suid-Afrika. Kasakstan, Indië
   en Turkye produseer ook noemenswaardige hoeveelhede. Baie onbenutte
   neerslae bestaan en is hoofsaaklik in Kasakstan en Suidelike Afrika
   geleë. Ongeveer 15 miljoen ton bemarkbare chromieterts is in 2000
   geproduseer wat na ongeveer 4 miljoen ton ferrochroom ter waarde van
   rofweg 2.5 miljard V.S.A dollar.

   Al is suiwer chroomneerslae baie skaars is die metaal al in suiwer vorm
   ontdek. Die Udachnaya myn in Rusland produseer monsters van die suiwer
   metaal. Die myn is 'n kimberlietpyp ryk aan diamante en die reduserende
   omgewing daarvan het gehelp om beide elementêre chroom en diamante te
   produseer.

[wysig] Verbindings

   Kaliumdichromaat is 'n kragtige oksideermiddel en is die verbinding wat
   by voorkeur gebruik word vir die skoonmaak van laboratorium glasware
   wat organiese materiale bevat het. Chroomgroen is die groen oksied van
   chroom, Cr[2]O[3], wat gebruik word in emalje verf en die kleur van
   glas. Chroomgeel is 'n helder geel pigment, PbCrO[4], wat deur verwers
   gebruik word.

   Chroomsuur het die hipotetiese struktuur H[2]CrO[4]. Chroom of
   dichroomsuur word in die natuur aangetref nie, maar hulle anione word
   wel in 'n verskeidenheid verbindings aangetref. Chroomtrioksied,
   CrO[3], die suur anhidried van chroomsuur, word industrieël as
   "chroomsuur" bemark.

[wysig] Isotope

   Chroom in die natuur bestaan uit 3 stabiele isotope; ^52Cr, ^53 en
   ^54Cr met ^52 wat die meeste voorkom (83.789% natuurlike verspreiding).
   19 radio-isotope is geëien met die mees stabiele daarvan ^50Cr met 'n
   halfleeftyd van meer as 1.8x10^17 jaar en ^51Cr met 'n halfleeftyd van
   27.7025 dae. Die oorblywende radio-aktiewe isotope het halfleeftye van
   minder as 24 uur en die meerderheid hiervan het halfleeftye van korter
   as 'n minuut. Hierdie element het ook 2 meta-toestande.

   Chroom-53 is die radiogeniese vervalproduk van ^53Mn. Chroom se
   isotoopinhoud kom tipies in kombinasie met mangaan isotoopinhoud voor
   en het al toepassings gevind in isotoopgeologie. Mn-Cr
   isotoopverhoudings versterk die teoretieë oor die vroeëre geskiedenis
   van die sonnestelsel soos afgelei uit 26Al en 107Pd. Variasies in die
   ^53Cr/^52Cr en Mn/Cr verhoudings in verskeie meteoriete dui op 'n
   aanvanklike ^53Mn/^55Mn verhouding wat daarop dui dat die Mn-Cr isotope
   onderhewig was aan in-situ verval van ^53Mn in planetêre liggame. ^53Cr
   verskaf dus verdere bewys dat nukleosintetiese prosesse plaasgevind het
   net voor die vorming van die sonnestelsel.

   Die isotope van chroom wissel in atoomgewig vanaf 43 ame (^43Cr) tot by
   67 ame (^67Cr). Die primêre vervalmodus voor die mees algemene stabiele
   istotoop, ^52Cr, is elektronvangs en die primêre modus daarna is
   betaverval.

[wysig] Voorsorgmaatreëls

   Chroom-metaal en chroom(III)verbindings word nie normaalweg as 'n
   gesondheidsgevaar beskou nie, maar chroom(VI)verbindings kan toksies
   wees indien dit per mond ingeneem word. Die noodlottige dosis van
   giftige chroom(VI)verbindings is ongeveer 'n halwe teelepel van die
   stof. Die meeste chroom(VI)verbindings veroorsaak irritasie van die oë,
   vel en neusmembrane. Kroniese blootstelling aan chroom(VI)verbindings
   kan permanente oogskade veroorsaak indien dit onbehandeld gelaat word.
   Daar is vasgestel dat Chroom(VI) 'n menslike karsinogeen is.
   Blootstelling aan giftige chemiese heksavalente chroom in drinkwater
   vorm die basis van die rolprent Erin Brokovich.

   In 1958 het die Wêreldgesondheidsorganisasie 'n maksimum toelaatbare
   konsentrasie van 0.05 milligram per liter (mg/L) vir Chroom(VI) in
   drinkwater aanbeveel op grond van gesondheidsvrese. Aangesien
   chroomverbindings gebruik word/was in kleurstowwe en verwe, asook vir
   die looiery van leer, word hierdie verbindings dikwels in die grond en
   grondwater by nywerheidsterreine gevind, wat skoonmaak en herstelaksies
   vereis.

[wysig] Verwysings

     * Los Alamos National Laboratory - Artikel oor Chroom
     * Engelstalige Wikipedia artikel oor Chroom

[wysig] Eksterne skakels

     * Gevallestudies in omgewingsmedisyne: Chroom toksisiteit
     * WebElements.com – artikel oor Chroom
     * Internasionale Chroom Ontwikkeling Assosiasie
     * It's Elemental – Artikel oor Chroom
     * Native Chromium
     * The Merck Manual – Artikel oor mineraaltekort en toksisiteit
     * IARC Monograph Artikel oor Chroom en Chroomverbindings
     * MiracleBurn is comprised of three different types of ingredients...

   Kategorieë: Chemiese elemente • Oorgangsmetale

