Chrétien de Troyes


   'n Illustrasie uit Le Chevalier au Lion: Yvain red die leeu
   'n Illustrasie uit Le Chevalier au Lion: Yvain red die leeu

   Chrétien de Troyes (omtrent 1135-1190) was die belangrikste middeleeuse
   digter in Frankryk en skepper van die hoofse ridderroman (Frans: roman
   courtois), waarin die legendariese Koning Artus en die ridders van sy
   tafelronde 'n sentrale rol speel. Hy staan hier veral bekend as die
   skepper van die Graal-tematiek, wat tot een van die mees gewilde
   onderwerpe in die middeleeuse letterkunde geword het. Volgens
   historiese oorlewerings is die werk in opdrag van die Vlaamse graaf
   Filips van die Elsas (1168-1191) geskryf.

   As seun van 'n arm riddergesin het hy in sy jeug aan die hof van die
   Grawe van Vlaandere gebly. Hy get al vroeg bekendheid verwerf vir sy
   uitstekende digkuns, en Grawin Marie het hom uitgenooi om aan die hof
   van die Champagne in Troyes te bly wat toe die literêre sentrum van
   Europa was.

   Chrétien het talle romans oor die figure uit die Artuslegende geskryf
   en steeds die ideale van die hoofse beskawing en opleiding en die
   ridderlike deugde geprys. In sy hoofse romans verskyn die getroude
   edelvrou naas die selfstandige en eiesinnige dame. Sy bekendste werke
   is "Erec en Enide" (1165) wat as die eerste Franse roman beskou word,
   Cligès (1165-1170), Lancelot (1170), Yvain (1175) en die onvoltooide
   Parsival (Perceval of Le Conte du Graal, "Die Storie van die Heilige
   Graal", tussen 1180/1182 en 1190). Chrétien de Troyes se romans het die
   hoofse lewe van sy tyd sterk beïnvloed, asook die letterkunde van
   Engeland en Duitsland, en begrippe soos chevalier (ridder) en
   tafelronde het danksy die digkuns van Chrétien algemeen bekend gestaan.

[wysig] Werke

     * Érec et Énide, omtrent 1165~1170
     * Guillaume d'Angleterre (Willem van Engeland), omtrent 1175
     * Cligès, omtrent 1165~1170
     * Le Chevalier de la Charrette, Roman de Lancelot, omtrent 1170~1181
     * Le Chevalier au Lion, Roman d'Yvain, omtrent 1175~1181
     * Le Conte du Graal (Die Verhaal van die Heilige Graal) of Roman de
       Perceval (Roman van Parsival), onvoltooi, omtrent 1180~1190

   Kategorie: Franse digters

