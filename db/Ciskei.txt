Ciskei


   Die ligging van Ciskei in Suid-Afrika
   Die ligging van Ciskei in Suid-Afrika

   Die Ciskei is 'n gebied in die provinsie Oos-Kaap met 'n oppervlak van
   8 500 vierkante kilometer, wat van 1981 tot 1994 as een van die
   tuislande 'n onafhanklike status geken het. Net soos Transkei is Ciskei
   al eeue lank deur Xhosa-stamme bewoon.
   Die Ciskei
   Die Ciskei

   Ciskei het op 1 Augustus 1981 onafhanklik geword, met Bisho as
   hoofstad. Die grootste stad is Mdantsane met meer as 200 000 inwoners.

   Ciskei het 'n gematigde klimaat met somerreëen en droë winters. Daar is
   'n aantal groot riviere soos die Groot Visrivier, die Buffelsrivier en
   Kaiskammarivier. Die gebied beskik oor verruklike natuurskoon in die
   Amatolaberge en langs sy kuslyn, wat met lang sandstrande en inheemse
   woude spog. Tsolwanapark teen die oewer van die Swart Keirivier is die
   belangrikste natuurbewaringsgebied, wat in 1979 gestig is. Dit beslaan
   'n oppervlak van 10 000 hektaar.

   Bekende besienswaardighede is die slagvelde van die Hintsas-oorlog, die
   Duitse Setlaarskerk en die Ntaba Kandoda-monument, wat aan Ciskei se
   Xhosa-stamhoofde gewy is. Dis ook die tuiste van die Universiteit van
   Fort Hare in Alice (eDikeni).

   Apartheid-Bantoestans in Suid-Afrika Vlag van Suid-Afrika
   Bophuthatswana | Ciskei | Gazankulu | KaNgwane | KwaNdebele | KwaZulu |
   Lebowa | QwaQwa | Transkei | Venda

   Kategorieë: Suid-Afrika • Suid-Afrikaanse Bantoestans • Oos-Kaap

