Cité de Carcassonne


             Die historiese versterkte stad van Carcassonne^*
                        UNESCO Wêrelderfenisgebied
     __________________________________________________________________

   Die Cité de Carcassonne
   in herfskleure
     __________________________________________________________________

                 Cité de Carcassonne toets 1 (Frankryk)
   Cité de Carcassonne
   Cité de Carcassonne
                  Koördinate: 43° 12′ 24" N 2° 21′ 49" O
   Lande      Vlag van Frankryk  Frankryk
   Tipe       Kultureel
   Kriteria   ii en iv
   Verwysings 345
   Streek†    Europa
                          Inskripsie geskiedenis
   Inskripsie 1997  (21ste Sessie)
   * Naam soos dit in die Wêrelderfenislys verskyn.
   † Streek soos deur UNESCO geklssifiseer.

   Die Cité de Carcassonne is 'n middeleeuse bouwerk in die stad
   Carcassonne in die department Aude in die suide van Frankryk. Dit is
   geleë op die regteroewer van die Auderivier, in die suidooste van die
   hedendaagse stad. Die middeleeuse sitadel, waarvan die oorsprong
   terugdateer na Gallo-Romeinse tye, se bekendheid is te danke aan die
   dubbele stadsmuur van byna 3 km met twee-en-vyftig torings wat op
   skouspelagtige wyse oor die Audevallei uittroon. Die Cité sluit ook 'n
   hertoglike kasteel (die château comtal) in en 'n baseliek (die
   basilique Saint-Nazaire).

   Nadat dit van vernietiging gered is, is dit in die 19de eeu, op soms
   omstrede wyse, gerestoureer onder leiding van Eugène Viollet-le-Duc.
   Die Cité de Carcassonne is in 1997 deur UNESCO aangewys as 'n
   wêredlerfenisterrein. Die hertoglike kasteel, die versterkings, die
   dwingel (lices)^[1] en hulle torings behoort aan die staat en word
   bestuur deur die sentrum vir nasionale monumente van Frankryk^[2],
   terwyl die res van die Cité deel van die munisipale owerheid se eiendom
   is.

   Inhoud

        * 1 Geografiese ligging
        * 2 2500 jaar se geskiedenis
             + 2.1 Van die Gallo-Romeinse tydperk tot die Wesgote
             + 2.2 Die feodale tydperk
             + 2.3 Die koninklike tydperk
             + 2.4 Die verlating van die Cité
        * 3 Die restourasie van die Cité
             + 3.1 Die redding van die Cité
             + 3.2 'n Omstrede restourasie
        * 4 Verwysings

[wysig] Geografiese ligging

   Skets deur Eugène Viollet-le-Duc wat die ligging van die Cité aan dui
   Skets deur Eugène Viollet-le-Duc wat die ligging van die Cité aan dui

   Die Cité de Carcassonne is geleë op die regter oewer van die Aude en
   kyk uit oor die stad Carcassonne wat wes daarvan lê. Die stad bevind
   hom tussen die Montagne Noire en die Pireneë op die hoof roete tussen
   die Middellandse See en die Atlantiese Oseaan. Die teenwoordigheid van
   die twee bergreekse vorm 'n gang waarna gereeld deur klimatoloë verwys
   word in terme van die wind wat daardeur waai.^[3]. Die ligging is
   tewens 'n strategies plek in die suide van Frankryk waarvandaan die
   hoofkommunikasie roetes gemonitor kan word: in die noorde die Montagne
   Noire, in die suide die Corbières, in die weste die Lauragaisvlakte en
   in die ooste die wynbou vlakte langs die Middellandse See^[4].

   Die Cité is gebou bo aan 'n klein plato wat gevorm is deur die wyer
   wording van die Aude op 'n hoogte van ongeveer 150 meter bo die vallei
   van die ville basse (onderste stad)^[5]. Die eerste stadsmuur is deur
   die Wesgote gebou volgens induikings in die terrein^[6]. Die plato, wat
   los staan van die Corbières van die commune Palaja teen 260 m hoog,
   gaan deur die Cité op 148 m en eindig in die Aude op 100 m^[7]. Aan die
   weste kant is die helling styl genoeg om moeilike toegang aan
   aanvallers te bied. In die Ooste is die helling minder styl en laat dit
   toegang aan handelaars toe, maar ook aan aanvallers. Die belangrikste
   verdedigingsmeganismes word dus ook aan dié kant van die Cité
   aangetref.

[wysig] 2500 jaar se geskiedenis

   Die Cité was opeenvolgend 'n protohistoriese terrein, 'n Gallo-Romeinse
   sitadel, 'n Wesgotiese vesting, 'n hertogdom, daarna die setel van 'n
   burggraaf, en uiteindelik 'n koninklike sénéchaussée^[8]. Daar word van
   elkeen van die stappe tussen die Romeinse tydperk en die einde van die
   Middeleeue getuig in die gebou waaruit die Cité bestaan.

[wysig] Van die Gallo-Romeinse tydperk tot die Wesgote

   Die oorblyfsels van 'n versterkte oppidum, oppidum Carcaso^[9] naby die
   hedendaagse ligging van die Cité, is deur argeoloë ontdek. Die plek was
   reeds 'n belangrike handelsentrum soos getuig uit die keramiek skerwe
   in die styl van Kampanië (streek in Italië) en amfora. In ongeveer die
   3de eeu v.C. het die Volques Tectosages besit geneem van die
   gebied^[10] en die oppidum de Carcasso as vesting versterk. Plinius die
   Ouere noem die oppidum in sy geskrifte onder die naam Carcaso Volcarum
   Tectosage^[11]. Hulle het reeds goud gdelf in die myn van Salsigne vir
   offerandes aan hulle god.

   In 122 v.C. het die Romeine^[12] die gebied vreedsaam geannekseer en
   geïtegreer in die Gallia Narbonensis wat in 118 v.C. geskep is. Die
   Romeine was reeds vir tweehonderd jaar bekend met die gebied deur hulle
   handelaars se omswerwing in die gebied^[13]. Onder die Pax Romana het
   die klein Gallo-Romeinse sitadel van Carcaso, die hoof nedersetting van
   die kolonie Julia Carcaso geword, wat sonder twyfel te danke aan wynbou
   en sy ligging langs die vervoer roetes floreer het: dit is geleë langs
   die Romeinse heerweg wat van Narbonne na Toulouse gestrek terwyl
   platbodembote op die Atax^[14] aan die voet van die oppidum gevaar het.
   Laasgenoemde is uitgebrei deur afdamming van die strate en stegies
   volgens 'n reghoekige plan. Maar, die Cité het geen openbare terrein
   gehad nie nog 'n monument aan 'n kultus. Verder het daar aan die voet
   van die oppidum 'n agglomerasie langs die Romeinse pad ontstaan^[15].

   In die 3de eeu was die stad, soos die res van die Romeinse Ryk
   onderworpe aan verskeie aanvalle deur die sogenaamde Barbare wat die
   inwoners genoodsaak het om hulle te beskerm deur 'n eerste reeks
   Gallo-Romeinse vestingmure. In 333 n.C. noem die teks^[16] van 'n
   pelgrim die castellum van Carcassonne. Hierdie vestingmure is steeds
   sigbare in sekere dele van die stadsmure en dien as basis vir die
   hedendaagse stadsmuur^[17]. Die torings Marquière, Samson en Moulin
   d'Avar is is gedeeltelik ongeskonde dele van die primitiewe
   stadsmure^[18]. Hierdie mure het die Cité van aanvallers beskerm en ter
   selfde tyd toegangsbeheer oor die romeinse pad benede dit toegelaat.

   Omstreeks die 5de eeu ^[19] het die Wesgote, een van die Germaanse
   stamme, beheer oor van Languedoc bewerkstellig, nadat hulle vir lank in
   Italië vertoef het. Die versterkte Cité het 'n grensstad aan die
   noordekant van hulle koninkryk geword, waarskynlik te danke aan die
   oorwinning van Ataulphe tydens sy opmars na Toulouse^[20]. Die Cité het
   geleidelik 'n relatiewe stand van vrede bereik tot met die heerskappy
   van Alarik II, soos getuig in 'n groot aantal muntstukke wat die
   Wesgotiese monarge van die tydperk uitbeeld. In 507 is die Wesgote deur
   die Franke uit Akwwitanië verdryf maar hulle het daarin gelaag om
   Septimanië te behou wat die Cité de Carcassonne ingesluit het. In 508
   het Clovis 'n onsuksesvolle aanval teen die Wesgote geloods om die Cité
   de Carcassonne te bekom^[21]^,^[22]. In 585 het 'n nuwe aanval deur
   Gontran, koning van die Franke in Boergondië sukses behaal. Maar, die
   Wesgote het die cité kort daarna herower en die heerser daarvan gebly
   tot 713. In die loop van die 6de eeu is Carcassonne saam met Agde en
   Maguelonne beleër. 'n Wesgotiese katedraal, waarvan die ligging nie
   bekend is nie, is opgerig^[23].

   In 725 het Wali Ambisa Carcassonne ingeneem nadat die Wesgotiese
   koninkryk van Spanje deur die More verower is. Die Cité het in die
   hande van die more gebly^[24] tot 752, die datum waarop die More deur
   die Franke onder Pepin die Korte verdryf is. Dit is dié voorval wat
   aanleding gegee het tot die Legende van die Dame van Carcas.

[wysig] Die feodale tydperk

   'n Poskaart wat die poort van die Aude in omstreeks 1910 uitbeeld
   'n Poskaart wat die poort van die Aude in omstreeks 1910 uitbeeld
   Pous Innocent III, wat die Albigensiese Kruistog in 1208 van stapel
   gestuur het
   Pous Innocent III, wat die Albigensiese Kruistog in 1208 van stapel
   gestuur het

   Die aanvang van die deodale tydperk het gepaargegaan met die
   uitbreiding van die stad en sy versterkings. Dit word ook gekenmerk
   deur die bou van die katedraal vanaf 1096 en die kasteel bouwerk in die
   12de eeu. Die hertoglike kasteel (château comtal) het bestaan uit twee
   hoofgeboue waaraan daar in 1150 'n kapel toegevoeg is wat die kasteel
   'n U-vorm om die binnehof gegee het. Vanaf 1240 is 'n tweede verdieping
   aan die kasteel aangebring.

   Dit was ook die tydperk van die grawe van Carcassonne. Die eerste graaf
   wat deur die Karolingers aangestel was, was Bellon wat Oliba II
   opgevolg is. Die pligte van die graaf het die administrasie van die
   omgewing as graafskap van die Karolingiese Ryk behels. In die 9de eeu,
   het die latynse frase Cité de Carcassonne gereeld in die tekste en
   verdar van amptenare verskyn^[25]. In 1082 het die familie Trencavel
   besit van die stad oorgeneem, tot die verleentheid van die Huis van
   Barcelona wat die regmatige eienaars was het hulle 'n uitgestrekte
   gebied wat geloop het van Carcassonne tot by Nîmes geannekseer^[26].

   Onder Bernard Aton IV Trencavel, Burggraaf van Albi, Nîmes en Béziers,
   het die stad vooruitgang gemaak en is talle konstruksieprojekte
   geloods. Dit is ook in hierdie tydperk wat 'n nuwe geloof, die
   Katarisme, vastrap plek gekry het in die Languedoc. Die burggraaf van
   Trencavel het in 1096 toestemming verleen vir die bou van die basiliek
   Saint-Nazaire waarvan die materiaal deur die Pous Urbanus II geseën is.
   In 1107 het die Carcassonnais die susereiniteit van Bernard Aton, wat
   belowe het dat hy die Cité aan sy oorspronklike eienaar
   Raimond-Bérenger III van Barcelona sou terugbesorg, verwerp^[27] en het
   hulle beroep gedoen op die Graaf van Barcelona om hom te verjaag. Maar,
   met die ondersteuning van Bertrand van Tripoli, Graaf van Toulouse, het
   Bernard Aton beheer oor die Cité herstel. In 1120 het die Carcassonnais
   weereens gerebelleer. Bernard Aton het egter na 'n paar jaar die orde
   herstel. In 1130 het hy die konstruksie van die château comtal
   (graaflike kasteel) beveel, aangedui onder die term palatium – dus 'n
   palts^[28] – asook die herstel van die Gallo-Romeinse stadsmure. Dus is
   die Cité de Carcassonne omring deur sy eerste algehele vestingwerk.

   In die tydperk was die stad ryk en het die bevolking tussen 3 000 en
   4 000 inwoners bedra^[29] ingesluit die inwoners van die twee burge wat
   onder die stadsmure ontstaan het: die burg Saint-Vincent geleë aan die
   noordekant en die burg Saint-Michel wat suid van die Narbonne Poort
   geleë was. Die stad het in 1192 'n konsulaat gekry wat bestaan het uit
   die notables en die bourgeois, gelas met die administrasie van die
   stad, later in 1229 is 'n charte coutumière (gewoonteregboek)
   saamgestel.

   In 1208 het Pous Innocentius III te staan gekom voor die groeiende
   katarisme en het hy 'n beroep gedoen op die baronne uit die noorde om
   die Albigensiese Kruistog uit te voer. Die Graaf van Toulouse, wat van
   kettery aangekla is, en sy hoofvasal, die burggraaf van Trencavel was
   die hoofteiekn van die aanval. Op 1 Augustus 1209 is die Cité beleër
   deur die kruismag^[30]. Raimond-Roger Trencavel is spoedig gevangene
   geneem, op 15 Augustus in ruil vir die lewens van die inwoners. Die
   burge onder die stadsmure is vernietig. Die burggraaf het waarskynlik
   aan disenterie beswyk in die tronk van sy eie kasteel op 10 November
   1209^[31]. Sommige bronne meen dat 'n sluipmoord deur Simon de Montfort
   georkestreer is, maar dit is nie seker nie. Die Cité het hierna gedien
   as die hoofkwartier van die kruistog se troepe^[32].

   Die gebied is aan Simon de Montfort, hoof van die kruistogleër
   toegeken. Laasgenoemde is in 1218 tydens die beleg van Toulouse oorlede
   en sy seun, Amaury VI de Montfort, het besit van die Cité oorgeneem,
   maar hy was nie in staat om die stad te bestuur nie. Hy het die regte
   aan die koning Lodewyk VIII van Frankryk teogeken, maar Raymond VII van
   Toulouse en sy comtes de Foix het teen hom saamgesweer. In 1224 het
   Raimond II Trencavel besit van die Cité herneem na die vlug van
   Amaury^[33]. 'n Tweede kruistog is deur Lodewyk VIII geloods in 1226 en
   Raimond Trencavel moes vlug^[34]. Die Cité de Carcassonne het nou deel
   geword van die domein van die Koning van Frankryk en het die setel van
   'n sénéchaussée geword. 'n Terreur tydperk het hom binne die stad
   afgespeel. Die jag na Katare het gelei tot die vermenigvuldiging van
   teregstellings per brandstapel en wilde verdoemings, met die oprigting
   van die Inkwisisie waarvan mens tot vandag toe die gebou binne die
   stadsmure kan besigtig.

[wysig] Die koninklike tydperk

   Besoekers in die die dwingels (Frans: lices) wat tydens die koninklike
   eopg gebou is
   Besoekers in die die dwingels (Frans: lices) wat tydens die koninklike
   eopg gebou is

   Lodewyk IX het die konstruksie van die tweede stadsmuur beveel sodat
   die stad lang beleërings kon weerstaan. In der waarheid was daar in die
   tydperk talle bedreigings in die omgewing: Raimond Trencavel,
   vlugteling in Aragon, wou nog altyd sy gebied herwin en die koning van
   Aragon, Jacobus I die Oorwinnaar, het 'n ernstige bedreiging ingehou
   vir in die gebied naby die grens van sy koninkryk. Verder het die
   konstruksie dit moontlik gemaak om die gemodere van die bevolking te
   lig en hulle vertroue te wen. Die Cité het deel gevorm van die
   verdedigingstelsel aan die grens tussen Frankryk en Aragon. Die eerste
   konstruksie het die château comtal betrek wat oor die westelike muur
   uitgekyk het. Dié is omring deur mure en torings aan die binnekant van
   die Cité self om die beskerming van die verteenwoordigers van die
   koning te verseker. Vervolgens is 'n tweede linie van vestingwerk van
   ongeveer een en 'n halwe kilometer met veertien torings begin bou.
   Hierdie muur is gebou met wagtorings aan weerskante wat die toegang van
   die Aude beheer het^[35].

   In 1240 het Raimond Trencavel met die ondersteuning van 'n aantal
   seigneurs (landhere)^[36] gepoog om die Cité te herower. Hy het die
   burge langs die Auderivier beset en die hulp van die inwoners verkry
   wat tonnels onder hulle huise gegrawe het om onder deur die stadsmure
   te kan deur kom. Die dubbele muur het 'n belangrike verdedigingsrol
   gespeel waardeur Raimond Trencavel vertraag is. Die garnisoen gelei
   deur die hofmeier^[37] Guillaume des Ormes het effektief weerstand
   gebied. Raimond Trencavel is spoedig gedwing om die beleg op te sê en
   op die vlug te slaan met versterking van koning Lodewyk IX wat op pad
   was^[38]. In 1247 doen hy voor die koning Lodewyk IX afstand van sy
   aansprake op die Cité^[39]. Die Cité de Carcassonne is hiermee
   beslissend aan die Koninkryk van Frankryk verbind en dit is van toe af
   deur die sénéchaux (hofmeiers) regeer.

   Van die datum af is die vesting nie weer aangeval nie, selfs nie tydens
   die Honderdjarige Oorlog. Die verbeterings en vergrotings wat gevolg
   het kan in drie fases gegroepeer word^[40]. Die eerste werk het begin
   onmiddelik na die laaste aanval op die Cité. Dit het die herstel van
   die mure, gelyk maak van die dwingels, byvoeging van 'n tweede
   verdieping aan die kasteel en die bou van die toring van van die
   geregtigheid. Die tweede konstruksiefase het plaasgevind tydens die
   bewind van Filip III, volgens Hardi^[41]: dit het die konstruksie van
   die Narbonne Poort, die toring van Trésau, die Saint-Nazaire poort en
   die dele van die stadsmure, asook herstelwerk aan sekere Gallo-Romeinse
   toring en die wagtoring van die kasteel. Die burge Saint-Vincent en
   Saint-Michel se stadsmure is gesloop om te vrehoed dat inwoners met
   aanvallers saamwerk soos wat die geval was met die laaste aanval. Die
   derde en laaste fase van die werk het afgespeel tydens die bewind van
   Filip die Skone en het die modernisering van die vesting behels.
   Verskeie dele van die stadsmure is herbou volgens meer onlangse
   verdedigingstegnieke. Die antieke vestingsmure aan die westekant is ook
   opgeknap.
   Eduard van Woodstock, die Swart Prins van Skotland het verkies om die
   ville basse eerder as die Cité aan te val in 1355
   Eduard van Woodstock, die Swart Prins van Skotland het verkies om die
   ville basse eerder as die Cité aan te val in 1355

   In 1258 het die Verdrag van Corbeil die grens tussen Frankryk en Aragon
   naby Carcassonne, in die Corbières gevestig. Lodewyk IX het afstand
   gedoen van sy soesereiniteit oor Katalonië en Roussillon en in 'n
   teengebaar het die koning van Aragon afstand gedoen van sy ambisies oor
   gebiede van die Languedoc. Hierna het die Cité 'n belangrike rol
   gespeel in die skema vir die verdediging van die grens. Dit het 'n
   tweede verdedigingslinie verteenwoordig agter die voorposte wat bestaan
   het uit die kastele Peyrepertuse, Aguilar, Quéribus, Puilaurens en
   Termes waarna verwys is as die "cinq fils de Carcassonne"; die vyf
   seuns van Carcassonne. In die 13de eeu was die Cité de Carcassonne een
   van die vestings wat die beste toegerus was in Frankryk^[42] en het dit
   gedien as reserwe vir die bondgenote. Die Cité is nooit aangeval nie
   geen opskudding is veroorsaak toe die aantal troepe wat daar
   gestasioneer was geleidelik verminder is nie. Teen die einde van die
   14de eeu was die Cité nie meer in staat om die nuwe leërs met buskruit
   te weerstaan nie. Nogtans was die sitadel se ligging steeds strategies
   en is 'n garnisoen in stand gehou^[43]. Teen 1418 het die manskappe in
   die garnisoen oor die algemeen van 'n tweede werk gehad. In die tydperk
   is 'n nuwe stad, die ville basse (letterlike onderste stad) aan die
   anderkant van die Aude in die vorm van 'n bastide opgerig.

   Weinig beduidende oorlogsgebeure het tydens die koninklike tydperk
   plaasgevind. In 1272 is die Graaf van Foix, 'n rebel, deur Filip III
   van Frankryk in die Cité de Carcassonne aangehou. In 1283 is 'n
   samewerkingsverdrag tussen die Koning van frankryk en die Koning van
   Majorka Jacobus I teen Pierre III van Aragon aangegaan. Pous Clemens V
   het in 1305 en 1309 in Carcassonne vertoef. In 1355 het die Swart Prins
   van Skotland nie gewaag om die Cité wat te sterk verdedig is aan te val
   nie en moes hy tevrede wees om die ville basse te plunder^[42]. Die
   Cité het in die 15de eeu 'n staatsgevangenis geword waarin die vyande
   van die koning soos Jean IV d'Armagnac aangehou is. Die Swart Dood het
   die inwoners van Carcassonne en die Cité in 1557 swaar getref. In 1585
   is die Cité deur die Hugenote aangeval, maar hulle is afgeweer deur die
   "mortes-payes"^[44].

   Tussen 1560 en 1630, gedurende die geloofsoorloë het die Cité 'n
   belangrike militê vesting vir die katolieke gebly. Dit het die aanvalle
   van die protestante weerstaan. In 1575 het die fils du sire de Villa
   gepoog om die vesting aan te val. In 1585 het die manskappe van
   Montmorency dieselfde gedoen maar ook hulle was onsuksesvol^[45].

   Die dood van Hendrik III het aanleiding gegee tot 'n konfrontasie
   tussen die inwoners van die ville basse, wat getrou was aan Hendrik IV,
   sy regmatige opvolger, en die Hertog van Montmorency, en die Cité wat
   geweier het om die nuwe koning te erken en by die katolieke Heilige
   Bond (Sainte Ligue) aangesluit het. Deur die loop van die geweldadige
   gevegte wat vir byna twee jaar geduur het, is die woonbuurte van die
   Cité wat buite die Poort van die Aude geleë was vernietig. Laasgenoemde
   is ommuur en die buurt van Trivalle is afgebrand. In 1592 het die
   inwoners van die Cité hulle egter by die nuwe koning geskaar^[46].

[wysig] Die verlating van die Cité

   Die 17de eeu het die aanvang van die verlating van die Cité aangedui.
   In 1657, is die présidial^[47], die jurisdiksie van Carcassonne van die
   Cité na die ville basse verskuif^[48]. In 1659 het die Cité de
   Carcassonne sy strategiese posisie verloor ná die ondertekening van die
   Verdrag van die Pireneë wat Roussillon aan Frankryk hertoegeken het en
   die grens tussen Frankryk en Spanje op sy huidige ligging vasgestel
   het. Die Cité is stadigaan deur sy welgestelde inwoners verlaat en het
   'n arm buurt geword wat bewoon is deur wewers. Die dwingels is
   geleidelik deur huise opgevul en kelders en solders is in die torings
   geïnstalleer. Die Cité het vinnig agteruitgegaan.

   Die biskoplike setel is ook in 1745 oorgedra en die katedraal
   Saint-Nazaire binne die Cité na die Saint-Michel-kerk in die ville
   basse^[49]. Die ville basse het floreer as gevolg van die
   tekstielnywerheid. In 1790 is die chapitre afgeskaf en is die
   biskoplikee paleis en die klooster verkoop en daarna in 1795 vernietig.
   In 1794 is die argiewe van die toring Trésau in 'n vuur vernietig^[50].
   Onder die Ancien Régime en later onder die Rewolusie, is die Cité in
   militêre opsig gereduseer tot die rol as arsenaal, wapenopslagplek en
   voedselstoor, tussen 1804 en 1820, is dit geskrap van die lys van
   oorlogsplekke en verlaat; dit is in 'n sekondêre kategorie
   geherklassifiseer^[51]. Die ville haute het sy munisipale outonomie
   verloor en 'n quartier van Carcassonne geword. Die kasteel is omskep in
   'n tronk^[52]. Die leër is teen die tyd reg om afstand te doen van die
   Cité sodat dit afgebreek kon word en die klip herwin kon word.

   Die Cité het nie net maatskaplik agteruitgegaan nie, maar ook
   demografies. Tussen 1819 en 1846 het die aantal inwoners met ongeveer
   30% geval, van 1490 na 1351 inwoners terwyl die bevolking in die selfde
   tydperk in die ville basse gestyg het^[53].
   Die ville haute wat die ville basse domineer
   Die ville haute wat die ville basse domineer

[wysig] Die restourasie van die Cité

[wysig] Die redding van die Cité

   Skets van die Cité de Carcassonne deur Eugène Viollet-le-Duc
   Skets van die Cité de Carcassonne deur Eugène Viollet-le-Duc

   Vir die inwoners van Carcassonne het die middeleeuse Cité, geleë op 'n
   ontoeganklike heuwel met sy stadsmure en nou gangetjie, 'n vervalle
   buurt oorkant die nuwe stad gevorm deur die bastide Saint-Louis of
   ville basse verteenwoordig. Die inwoners se afkeur in die Cité het die
   agteruitgang daarvan versnel. Die torings het verval en meeste is
   omskep in garages, hangars en ander store. Die dwingels in geleidelik
   ingeneem deur die konstruksie (van die 14de eeu af, het die owerhede
   112 huise hier getel). Die vernietiging van die middeleeuse Cité is dan
   ook beplan^[54].

   Die Cité is van totale vernietiging gered deur Jean-Pierre
   Cros-Mayrevieille, vername persoon en historikus wat aan die voet van
   die Cité gewoon het. Vanaf 1835 is hy geroer deur die vernietiging van
   die wagtoring waarvan die klippe deur plaaslike entrepreneurs geplunder
   is^[55]. Dit is te danke aan hom dat die eerste ware uitgrawings in die
   katedraal van die Cité plaasgevind het en die graf van die biskop
   Radulphe ontdek is. Die skrywer Prosper Mérimée, inspekteur-generaal
   van historiese monumente^[56], het onmiddelik verlief geraak op die
   monument en perdition. Die argitek Eugène Viollet-le-Duc, wat begin het
   met die restaurasie van die Saint-Nazaire-kerk, is gelas om 'n studie
   te onderneem oor die restourasie van die Cité. In 1840 is die
   Saint-Nazaire-kerk binne die Cité as historiese monument beskerm.
   Hierdie beskerming is in 1862 tot al die stadsmure uitgebrei^[57].

   In 1853 het Napoléon III 'n restourasie projek goedgekeur. Finansiering
   is 90% deur die staat verskaf en 10% deur die stad en die conseil
   général van die Aude departement. In 1855 het werk aan die
   wes/suidwestelike binneste stadsmuur begin, maar dit was op beskeie
   skaal. In 1857 is dit gevolge deur die torings van die Poort van
   Narbonne en die hoofingang van die Cité^[58]. Die versterkings is hier
   en daar herstel, maar die meeste van die werk was aan die restourasie
   van die dakke van die kanteeltorings en die skuttings van die kasteel.
   Die onteiening en sloping van die geboue wat in die dwingels gebou is
   is beveel. In 1864 het Viollet-le-Duc nog befondsing verkry om die
   poort van porte Saint-Nazaire en die buitenste muur aan die suidekant
   te restoureer. In 1874 is die toring van Trésau gerestoureer.
   Die Cité uitgebeeld op 'n poskaart van die Aude-Poort
   Die Cité uitgebeeld op 'n poskaart van die Aude-Poort

   Eugène Viollet-le-Duc het talle sketse en ontwerpe van die Cité en sy
   veranderings agtergelaat^[59]. Met sy sterfte in 1879 het sy student
   Paul Boeswillwald die werk voortgesit en na hom die argitek Henri
   Nodet. In 1889 is die restourasie van die binneste stadsmuur voltooi.
   Die restourasiewerk aan die kasteel het in dieselfde jaar begin en in
   1902 is die grootste werk voltooi en is die omgewing om die Cité
   opgeruim en vrygestel. In 1911 is die laaste huise in die dwingels
   gesloop en die restourasiewerk is as voltooid beskou in 1913^[60].

   Slegs 30% van die Cité is restourasiewerk^[61]. Gedurende die
   restourasiewerk van die Cité het die priester Léopold Verguet talle
   fotos van die geboue en die restourasie geneem. Hierdie fotos verskaf
   waardevolle getuienis vaan die konstruksieterrein en die lewe om die
   Cité in die tydperk^[62]. 'n Ander fotograaf, Michel Jordy, historikus
   en argeoloog, het op soortgelyke wyse bygedra tot die bewaring van die
   Cité met sy fotos en navorsing. Hy is ook die stigter van die hotel in
   die Cité^[63].

[wysig] 'n Omstrede restourasie

   Die skuttings soos deur die argitek Viollet-le-Duc herstel.
   Die skuttings soos deur die argitek Viollet-le-Duc herstel.

   Sedert 1850 het Eugène Viollet-le-Duc se restourasies onder kritiek
   deurgeloop. Sy kritici, soos Hippolyte Taine, het uitgevaar teen die
   verskille tussen die nuwe dele en en die ruïnes wat volgens hom meer
   bekoring ingehou het. Ander soos Achille Rouquet of François de
   Neufchâteau, keur die baie Gotiese styl en die sterk stempel wat
   Viollet-le-Duc op die veranderinge afgedruk het^[64]. Vandag wys
   historici veral op die foute wat die restourateurs gemaak het. Joseph
   Poux veroordeel veral die swak wyse waarop die deure en vensters van
   die Wesgotiese toring herstel is en die bretèche van die Audepoort.

   Maar dit was veral die keuse wat gemaak is in treme van die herstel van
   die dakke wat die sterkste kritiek uitgelok het^[65]. Viollet-le-Duc,
   met sy ondervinding in die restourasie van kastele in die noorde van
   Frankryk, het 'n hoë keël vormige met leiklip bekte vorm vir die
   torings gekies, in kontras met die Romeinse platdakke en die platdakke
   van ander kastele in die omgewing. Die keuse het 'n historiese logika
   aangesien Simon de Monfort en sy mede ridders wat aan die croisade des
   Albigeois deelgeneem het uit die noorde afkomstig was. Dit is dus nie
   onmoontlik dat hierdie "noordelikes" hulle eie argitekte en tegnieke
   saam gebring het nie. Verder het Viollet-le-Duc op talle leiklip
   fragmente tydens die restourasie van die Cité afgekom. Dit is waarom
   mens vandag verskillende tipes dakke in die Cité de Carcassonne te
   siene kry^[66].

   Die ophaalbrug by die ingang van die Narbonne Poort aangebou is word
   net so aangegee as 'n foutiewe restourasie. Verder word sommige
   restourasies as te perfek beskou wat die afbreuk doen aan die
   outentiekheid daarvan^[67]. Nogtans word die werk wat deur die Eugène
   Viollet-le-Duc verrig is, ten spyte van sy foute, as 'n merkwaardige
   argitektoniese werk^[68] wat dit vir besoekrs moontlik maak om 'n
   koherente, indien nie altyd getroue, blik op die Cité de Carcassonne te
   kry. Dus bewaar die restuarsiewerkveldtogte van vandag die werk wat aan
   die oorsonklike gebou gedoen is aangesien dit deel vorm van die
   geskiedenis van die monument. Violet le duc word dan ook as 'n held van
   die mense van Carcassonne beskou.

[wysig] Verwysings

    1. ^ Ruimte tussen die binneste en buinste stadsmure van die Cité
    2. ^ Château et remparts de la Cité de Carcassonne - Centre des
       monuments nationaux, Monuments historiques. Consulté le 23/05/2007
    3. ^ Climat : Tarn-et-Garonne, Météo France
    4. ^ Histoire d'un site et de sa Cité, Académie de Toulouse
    5. ^ Jean-Pierre Panouillé, Carcassonne, histoire et architecture,
       Ouest-France, 1999, Sjabloon:ISBN, p. 2
    6. ^ La Cité de Carcassonne - Histoire, Wikisource
    7. ^ Joseph Poux, La Cité de Carcassonne, précis historique,
       archéologique et descriptif, Éditions Privat, 1923, p. 31
    8. ^ In Frankryk voor die Franse Rewolusie is die terme bailliage en
       sénéchaussée gebruik om na 'n gebiedsentieteit met eie
       administrasie, finansies en reg te verwys. Die term bailliage is
       meer gereeld in die Noorde van Frankryk gebruik terwyl sénéchaussée
       in die suide, veral in die Languedoc, en in Bretagne gebruik. Dit
       kom tot 'n mate ooreen met die Engelse term Bailiwick en die
       Nederlandse Ambacht en kan vergelyk word met 'n landdrosdistrik in
       Afrikaans.
    9. ^ Jean-Pierre Panouillé, La Cité de Carcassonne, coll.
       « Itinéraires du patrimoine », éditions du patrimoine, 2001,
       Sjabloon:ISBN, p. 2. 'n Ander oppidum geleë 2 km vanaf die oppidum
       Carcaso, het ook 'n invloed op dié van Carcassonne uitgeoefen.
   10. ^ Jean-Pierre Panouillé, Carcassonne, histoire et architecture, p.
       7
   11. ^ François de Lannoy, La Cité de Carcassonne, Ed. Heimdal, 2004,
       Sjabloon:ISBN, p.4 cite le texte de Pline l'ancien, Historia
       naturalis
   12. ^ meer spesifiek die konsul van Domitius Ahenobarbus, Jean-Pierre
       Panouillé, Carcassonne, histoire et architecture, p. 10
   13. ^ Joseph Poux, La Cité de Carcassonne, précis historique,
       archéologique et descriptif, p. 12
   14. ^ Naam van die rivier Aude in die Romeinse tydperk
   15. ^ François de Lannoy, La Cité de Carcassonne, p.4
   16. ^ L'itinéraire Hiérosolymitain d'après Joseph Poux, La Cité de
       Carcassonne, précis historique, archéologique et descriptif, p. 13
   17. ^ hierdie eerste vestingwerk word beskryf in: Jean Guilaine en
       Daniel Fabre, Histoire de Carcassonne, éditions Privat,
       Sjabloon:ISBN, p. 35
   18. ^ Webwerf van die Franse Ministerie van Kultuur oor die Cité,
       Ministère de la culture. Consulté le 22/05/2007 situe l'enceinte
       romaine de la ville de Carcaso
   19. ^ Die datum word verskillend deur verskillende bronne aangegee:
       Jean Guilaine et Daniel Fabre, Histoire de Carcassonne, p. 39 gee
       die datum aan as 462
   20. ^ Joseph Poux, La Cité de Carcassonne, précis historique,
       archéologique et descriptif, p. 14
   21. ^ Jean-Pierre Panouillé, Carcassonne, histoire et architecture, p.
       13
   22. ^ soos genoem in die geskrifte van Procope de Césarée
   23. ^ Webwerf van die Franse Ministerie van Kultuur oor die Cité
   24. ^ Dit is na Karkashuna herdoop
   25. ^ Joseph Poux, La Cité de Carcassonne, précis historique,
       archéologique et descriptif, p. 19
   26. ^ Jean Guilaine et Daniel Fabre, Histoire de Carcassonne, p. 46
   27. ^ Jean Guilaine en Daniel Fabre, Histoire de Carcassonne, p. 47
   28. ^ Nom Cité par le Site du ministère de la culture
   29. ^ Hierdie syfer is 'n skatting uit La Cité de Carcassonne, éditions
       du patrimoine, p. 11
   30. ^ Pierre des Vaux de Cernay, le neveu de l'un des ecclésiastiques
       qui dirige la croisade, Histoire albigeoise, vers 1213
   31. ^ Jean Guilaine et Daniel Fabre, Histoire de Carcassonne, p. 57
   32. ^ Emmanuel Leroy Ladurie, Histoire du Languedoc, éd. Presses
       Universitaires de France, coll. Que Sais-je ?, 1982, p. 41
   33. ^ Joseph Poux, La Cité de Carcassonne, précis historique,
       archéologique et descriptif, p. 21
   34. ^ Jean Guilaine en Daniel Fabre, Histoire de Carcassonne, p. 58
   35. ^ Jean-Pierre Panouillé, Carcassonne, histoire et architecture, p.
       28
   36. ^ notamment Olivier de Termes, Jourdain de Saissac
   37. ^ sénéchal(
   38. ^ Die hofmeier Guillaume des Ormes het oor die beleg verslag gedoen
       in 'n brief wat behoue gebly het.
   39. ^ Raimond Trencavel brise son sceau en signe de soumission : la
       dynastie des Trencavel, Ministère de la culture. Consulté le
       27/05/2007
   40. ^ Jean Guilaine en Daniel Fabre, Histoire de Carcassonne, p. 81
   41. ^ Joseph Poux, La Cité de Carcassonne, précis historique,
       archéologique et descriptif, p.s 22 et 23
   42. ^ ^42,0 ^42,1 Joseph Poux, La Cité de Carcassonne, précis
       historique, archéologique et descriptif, p. 25
   43. ^ Histoire de Carcassonne, Académie de Toulouse. Consulté le
       02/09/2007
   44. ^ "mortes payes", 'n kompanie wat deur Saint-Louis geskep is vir
       die beskerming van die Cité: Joseph Poux, La Cité de Carcassonne,
       précis historique, archéologique et descriptif: Joseph Poux, La
       Cité de Carcassonne, précis historique, archéologique et
       descriptif, p. 28
   45. ^ François de Lannoy, La Cité de Carcassonne, p.11
   46. ^ Joseph Poux, La Cité de Carcassonne, précis historique,
       archéologique et descriptif, p. 29
   47. ^ (présidial - 'n Regstribunaal uit die ou bedeling van Frankryk
       wat in die 15de eeu as instelling geskep is.
   48. ^ François de Lannoy, La Cité de Carcassonne, p.11
   49. ^ Al die instansies van die Cité wat in die ville haute verlaat is
       ten gunste van die ville basse : l'essor de la bastide Saint-Louis
       et le déclin de la Cité, Ministère de la culture. Consulté le
       10/02/2007
   50. ^ François de Lannoy, La Cité de Carcassonne, p.12
   51. ^ Koninklike Ordonnansie van 1 Augustus 1820
   52. ^ Jean-Pierre Panouillé, Carcassonne, histoire et architecture, p.
       54
   53. ^ François de Lannoy, La Cité de Carcassonne, p.13
   54. ^ La Cité avant sa restauration, Site du ministère de la culture.
       Consulté le 13/02/2007
   55. ^ Hy was die eerste wat hom bekommer het oor die vernietiging van
       Cité Le premier sauveur, Site du ministère de la culture. Consulté
       le 13/02/2007
   56. ^ inspecteur général des monuments historiques
   57. ^ Base Mérimée, Site du ministère de la Culture. Consulté le
       31/08/2007
   58. ^ François de Lannoy, La Cité de Carcassonne, p.20
   59. ^ eksterne skakels deur (fr)La Cité de Carcassonne deur
       Viollet-le-Duc (1888, Wikisource)
   60. ^ François de Lannoy, La Cité de Carcassonne, p.22
   61. ^ Jean-Pierre Panouillé, Carcassonne, histoire et architecture, p.
       55
   62. ^ Léopold Verguet (1817-1914) L’arpenteur des nostalgies,
       Laboratoire d’anthropologie et d’histoire de l’institution de la
       culture. Consulté le 01/06/2007
   63. ^ Michel Jordy, archéologue et photographe, Ministère de la
       culture. Consulté le 1/06/2007
   64. ^ François de Lannoy, La Cité de Carcassonne, p.24
   65. ^ Jean-Pierre Panouillé, Carcassonne, histoire et architecture, p.
       247
   66. ^ Joseph Poux, La Cité de Carcassonne, précis historique,
       archéologique et descriptif, p. 50
   67. ^ Jean-Pierre Panouillé, Carcassonne, histoire et architecture, p.
       55
   68. ^ Répertoire des architectes diocésains du Sjabloon:XIXe siècle -
       Eugène Viollet-le-Duc, Emmanuel, Éditions en ligne de l'École des
       chartes. Consulté le 26/08/2007

    Hierdie artikel omtrent die geografie van Frankryk is slegs 'n saadjie
   en bied tans nog nie ensiklopediese dekking van die betrokke onderwerp
   nie. Jy kan Wikipedia help deur dit uit te brei.

   Kategorie: Frankryk geografie saadjies

