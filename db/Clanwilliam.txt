Clanwilliam


   Die Clanwilliam-dam
   Die Clanwilliam-dam

   Clanwilliam in die Wes-Kaap is een van die oudste dorpe in Suid-Afrika.
   Die eerste Voortrekkers het hulle hier reeds in 1732 langs die
   Olifantsrivier gevestig.

   Clanwilliam staan vandag veral vir sy rooibostee bekend, wat
   uitsluitlik in die sanderige valleie van die Sederberge groei en hier
   bemark word. Die vrugbare grond van die gebied lewer daarnaas ook
   sitrusvrugte en wyn op. 'n Dam by die benedeloop van die Olifantsrivier
   en 'n uitgebreide kanaalstelsel verskaf water vir besproeiing.

   Inhoud

        * 1 Ligging
        * 2 Geskiedenis
        * 3 NG gemeente
        * 4 Opvoeding
        * 5 Bronne

[wysig] Ligging

   Clanwilliam is in die Sederberge by die sameloop van die Olifants- en
   Jan Disselsvleirivier, 232 km noord van Kaapstad en sowat 50 km noord
   van Citrusdal, by die Clanwilliam-dam geleë.

[wysig] Geskiedenis

   Die dorp is op die plaas Jan Disselsvlei uitgelê, en dit was dan ook sy
   eerste naam. 'n Onder-drosdy is op 1 Februarie 1808 op die plaas gestig
   met Daniel Johannes van Ryneveld as assistent-landdros. So is die hele
   gebied wat vandag as die Noordweste bekend staan onder die landdros van
   Tulbagh geplaas. Op 1 Januarie 1814 verkry dit die status van
   afsonderlike distrik en is dit tot Clanwilliam herdoop deur sir John
   Cradock, goewerneur van die Kaap van 1811 tot 1814, ter ere van sy
   skoonpa, die graaf van Clanwilliam. Die dorpie het vinnig ontwikkel
   nadat enkele van die 1820-Setlaars hier gevestig is. Dit het munisipale
   status verkry in 1901. Die eerste burgemeester was Charles Fryer, Ierse
   afstammeling van die 1820-Setlaars. Elektrisiteit is in 1938 die eerste
   maal deur die munisipaliteit aangelê.

[wysig] NG gemeente

   Hoewel die distrik afsonderlike afgetsig het, het dit kerklik steeds
   onder die gemeente Tulbagh, wat in 1743 as vierde gemeente aan die Kaap
   gestig is, geval. Clanwilliam is eers op 26 September 1826 as
   afsonderlike gemeente afgestig. Aanvanklik het die gemeente die hele
   Namakwaland, Calvinia en Vanrhynsdorp ingesluit. Die eerste
   kerkgeboutjie is in 1830 voltooi en die eerste leraar, ds. William
   Robertson, is op 26 Februarie 1832 bevestig. Veel is hier verrig tydens
   die lang dienstydperk van ds. C.F. Leipoldt, vader van die skrywer dr.
   C. Louis Leipoldt. Twee proponente is tydens die aanbou van die
   besproeiingskema hier van 1933 tot 1936 met fondse uit die Armesorgkas
   aangestel om die honderd arbeiders te bedien.

[wysig] Opvoeding

   Die dorp is wyd bekend om sy Augsburg Landbougimnasium, wat onstaan het
   uit die samesmelting in die jare 90 van die hoërskool en landbouskool.
   Dit lok leerders vanuit die hele Noordweste en Namakwaland.

[wysig] Bronne

     * Olivier, ds. P.L., Ons gemeentelike feesalbum, Kaapstad en
       Pretoria, 1952
     * George, K.J. (red.), Official South African Municipal Year Book
       1961-1962, Pretoria, 1962.

                            Vlag van Suid-Afrika

                             Provinsie Wes-Kaap
                                  Hoofstad:

                                  Kaapstad
                                   Streke:

      Kaapse Skiereiland | Kaapse Wynlande | Tuinroete | Klein Karoo |
                              Overberg | Weskus
                          Grootste stede en dorpe:

        Kaapstad | George | Knysna | Oudtshoorn | Paarl | Robertson |
             Stellenbosch | Swellendam | Vredenburg | Worcester
                              Munisipaliteite:

     Beaufort-Wes | Bergrivier | Breederivier | Breederivier/Wynlande |
    Breedevallei | Kaap Agulhas | Cederberg | Sentraal-Karoo | Kaapstad |
    Drakenstein | George | Kannaland | Knysna | Laingsburg | Langeberg |
        Matzikama | Mosselbaai | Oudtshoorn | Overberg | Overstrand |
         Plettenbergbaai | Prins Albert | Saldanhabaai | Suid-Kaap |
     Stellenbosch | Swartland | Swellendam | Theewaterskloof | Weskus |
                                Witzenberg |

   Kategorieë: Wes-Kaap • Dorpe in Suid-Afrika • Weskus

