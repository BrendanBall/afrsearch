Cleveland (Engeland)


   Cleveland is 'n streek in die noordooste van Engeland, met die monding
   van die Teesrivier as sy sentrum, wat in die tydperk tussen 1974 en
   1996 'n nie-metropolitaanse graafskap met 'n oppervlakte van 583
   vierkante kilometer en 'n bevolking van 567 000 (1976) vorm.

   Die naam is etimologies afgelei van cliff-land, 'n verwysing na die
   bergagtige suidelike deel van die gebied.

   Die graafskap is saamgestel uit dele van die North Riding of Yorkshire
   en die graafskap County Durham en kom nie met die historiese gebied van
   Cleveland ooreen nie. In 1996 is die graafskap volledig ontbind,
   alhoewel die naam nog steeds gebruik word in onder meer Cleveland
   Police, Cleveland Fire Brigade en BBC Radio Cleveland.

   Cleveland speel in die 19de eeu 'n belangrike rol by die ontwikkeling
   van die ysternywerheid. Die myne van die Cleveland-berge lewer destyds
   die ystererts op, wat in die hoogoonde langs die Teesrivier verwerk is.
   Middlesbrough groei in hierdie tyd tot 'n belangrike nywerheidstad, en
   sy hawe en swaar nywerhee behoort nog steeds tot die belangrikste in
   die Verenigde Koninkryk.

   In teenstelling met die Teesmonding is die grootste deel van die
   vlaktes boerderygebied.

[wysig] Stede en dorpe van Cleveland

     * Billingham
     * Guisborough
     * Hartlepool
     * Middlesbrough
     * Redcar
     * Saltburn
     * Stockton-on-Tees
     * Thornaby
     * Yarm

   Kategorie: Engeland

