Clovis I


                        Clovis
   Koning van die Franke
   beeld:CLOVISRoydeFrance.JPG
   Munt met portret van Clovis (nie eietyds nie).
     Bewind   481 - 511
     Titels   Koning van die Ripuariese Franke
     Gebore   c. 466
    Gesterf   27 November 511
   Voorganger Childeric I
    Opvolger  Reims:
              Theuderik I
              Parys:
              Childebert I
              Orléans:
              Chlodomer
              Soissons:
              Chlotarius I
     Vader    Childeric I
     Moeder   Basena van Thüringen

   Clovis I (c. 466 – 27 November 511) was die eerste Koning van die
   Franke wat al die Frankiese stamme onder een heerser verenig het. Hy
   het sy vader Childeric I in 481 opgevolg^[1] as Koning van die Saliese
   Franke, een van die Frankiese stamme wat op daardie stadium in die
   benede Rynrivier omgewing gewoon het, met Doornik en Kameryk as
   middelpunt, langs die moderne grens tussen Frankryk en België, in 'n
   gebied wat as Toxandria bekendgestaan het. Clovis het die naburige
   Frankiese stamme verower en hom tot met sy dood as alleenheerser
   gevestig.

   Hy het hom tot Rooms-Katolisisme, teenoor Arianisme wat algemeen onder
   die Germane beoefen is, onder aanmoediging van sy vrou, die Boergondiër
   Clotilda, 'n Katoliek. Hy is in die Katedraal van Reims gedoop, soos
   wat die geval vir meeste Franse konings sou wees. Die daad was van
   geweldige belang vir die geskiedenis van Frankryk en Wes-Europa in die
   algemeen aangesien Clovis sy heerskappy oor die grootste deel van die
   ou Romeinse provinsie Gallië (rofweg moderne Frankryk) uitgebrei het.
   Clovis word beskou as die stigter van beide Frankryk (wat sterk
   ooreenkom met sy staat teen sy afsterwe) en die Merovingiese dinastie
   wat vir die volgende twee eeu oor die Franke geheers het.

   Inhoud

        * 1 Naam
        * 2 Frankiese konsolidasie
        * 3 Katolieke Koning
        * 4 Verowering van Gallië
        * 5 Dood en Opvolging
        * 6 Nalatingskap
        * 7 Verwysings

[wysig] Naam

   Clovis se naam word in primêre bronne op aantal verskillende maniere
   gespel: Die Frankiese vorm Chlodovech is gelatiniseer as Chlodovechus,
   vanwaar die Latynse naam Clovis afgelei is. Dit het weer ontwikkel tot
   die Franse naam Louis.

   Die naam beklee 'n prominente in die geskiedenis na Clovis I. Drie
   ander Merovingiese Konings is Clovis genoem en nege Karolingiese
   heersers en dertien ander Franse konings en een Heilige Romeinse Keiser
   is Louis genoem. Byna elke taal met 'n Europese taal het sy eie
   spelling vir die naam ontwikkel. Louis in Frans, "Chlodwig" en Ludwig
   in Duits, Lodewijk in Nederlands met die Afrikaans]]e vorm Lodewyk en
   Lewis in Engels is net 'n paar voorbeelde van die meer as 100 moontlike
   variasies.

   Vakkundiges verskil oor die betekenis van die naam Clovis. Chlodovech
   bestaan uit die Germaanse wortels Chlod- en -vech, wat gewoonlik
   geassosieer word met gloei- en -soldaat. Sy naam kon dus moontlik
   beteken het "roemryke vegter".

[wysig] Frankiese konsolidasie

   In 486 het Clovis Syagrius, die laaste Romeinse amptenaar in noordelike
   Gallië, wat oor die gebied om Soissons in die hedendaagse Picardie
   regeer het, met die ondersteuning van Ragnachar verslaan.^[2] In die
   Slag van Soissons is Frankiese heerskappy uitgeberie om die gootste
   deel van die gebied nood van Lotaringe in te sluit. Daarna het Clovis
   'n alliansie met die Oos-Gote gesluit deur die huwelik van sy suster
   Audofleda aan die koning Theodoric die Grote. Die oorwinningis opgevolg
   met nog een in 491 oor 'n klien groep Thuringiane oos van sy gebiede.
   Later het hy met die samewerking van ander Frankiese onderkonings die
   Alamanni in die Slag van Tolbiac verslaan. Hy het te vore in 493 met
   die Boergondiese prinses Clotilde getrou en na sy oorwinning by Tolbiac
   het hy na haar, tradisioneel geskat as in 496, Drie-enige Katolieke
   geloof verander. Dit was 'n belangrike verandering weg van die ander
   Germaanse konings soos die Wes-Gote en Vandale wat aanhangers van die
   alternatiewe Ariaanse gellof was.

[wysig] Katolieke Koning

                                             CAPTION: Merowingiese Konings


                                         Konings van al die Franke
                                            Konings van Neustrië
                                           Konings van Austrasië
                                  Chlodio
                                  Merovech
                                  Childeric I ? -481
                                  Clovis I 481 - 511
                                  Childebert I 511-558
                                  Chlothar I 511-561
                                  Chlodomer 511-524
                                    Theuderic I 511-534
                                      Theudebert I 534-548
                                      Theudebald 548-555
                                             Chlothar I 558-561
                                    Charibert I 561-567
                                    Chilperic I 561-584
                                      Chlothar II 584-629
                                    Guntram 561-592
                                      Childebert II 592-595
                                      Theuderic II 595-613
                                      Sigebert II 613
                                    Sigebert I 561-575
                                      Childebert II 575-595
                                      Theudebert II 595-612
                                      Theuderic II 612-613
                                      Sigebert II 613
                                            Chlothar II 613-629
                                    Dagobert I 623-629
                                  Dagobert I 629-639
                                    Charibert II 629-632
                                      Chilperic 632
                                    Clovis II 639-658
                                      Chlothar III 658-673
                                      Theuderic III 673
                                      Childeric II 673-675
                                      Theuderic III 675-691
                                    Sigebert III 634-656
                                       Childebert the Adopted      656-661
                                      Chlothar III 661-662
                                       Childeric II 662-675
                                       Clovis III 675-676
                                       Dagobert II 676-679
                                  Theuderic III 679-691
                                  Clovis IV 691-695
                                  Childebert III 695-711
                                  Dagobert III 711-715
                                  Chilperic II 715-720
                                    Chlothar IV 717-720
                                  Theuderic IV 721-737
                                  Childeric III 743-751

   Sint Remigius doop Clovis.
   Sint Remigius doop Clovis.

   Die bekering van Clovis tot Katolieke Christendom, die geloof van die
   die meerderheid van sy onderdane, het moontlik gehelp om die bande
   tussen sy Romeinse onderdane, gelei deur katolieke biskoppe, en hulle
   Germaanse veroweraars te versterk. Sy bekering van Frankiese paganisme
   het hom egter moontlik van ander Frankiese onderkoning te vervreem wat
   sy militêre posisie oordie volgende aantal jare verswak het. ^[3].

[wysig] Verowering van Gallië

   Hoewel hy in die jaar 500 in 'n slag in Dijon teen die Boergondiërs
   geveg het kon hy nie daarin kon slaag om hulle te onderwerp nie. Dit
   blyk dat hy daarna die ondersteuning van die Arverniane bewerkstellig
   het. Saam met hulle het hy die Wes-Gotiese koninkryk van Toulouse in
   die Slag van Vouillé in 507 verower, wat die Wes-Gote tot Spanje beperk
   het en die grootste deel van Akwitanië tot Clovis se koninkryk
   toegevoeg het.^[2] Hy het hierna Parys as sy hoofstad gevestig,^[2]
   daar 'n abdy opgedra aan Sint Petrus en Sint Paulus aan die suidelike
   oewer van die Seine opgerig. Al wat vandag van die abdy oorbly is Tour
   Clovis, 'n Romaanse toring in die grounds van die gesogte Lycée Henri
   IV, net oos van die Panthéon. Die abdy is later na Parys se
   beskermheilige Geneviève vernoem. Dit is in 1802 gesloop.

   Volgens Gregorius van Tours het die Bisantynse keiser Anastasius I na
   die slag van Vouillé]] die titel konsul toegeken. Aangesien Clovis se
   naam nie op die lys van konsuls verskyn nie, was dit waarskynlik 'n
   Consul suffectus, 'n konsul wat nie aan die begin van die jaar
   aangestel is nie. Gregorius het ook stelselmatige opnames gemaak van
   Clovis se veldtogte om ander Frankiese reguli of onderkonings te
   elimineer na sy oorwinning in Vouillé. Die onderkonings waarteen Clovis
   geveg het sluit in Sigobert die Lamme en sy seun Chlodoric die
   Parasiet; Chararic, nog 'n koning van die Saliese Franke; Ragnachar van
   Cambrai, sy broer Ricchar, en hulle broer Rignomer van Le Mans.

   Kort voor sy dood het Clovis 'n sinode van Galliese biskoppe in Orléans
   byeengeroep om die kerk te hervorm en 'n sterk band tussen die Kroon en
   die Katolieke biskopskap te vestig. Dit was die eerste raad van
   Orléans.

[wysig] Dood en Opvolging

   Clovis I het in 511 gesterf in die Saint Denis Basilika, in Parys,
   Frankryk begrawe terwyl sy vader saam met ander Merovingiese konings in
   Tournai begrawe is. Met sy afsterwe is sy koninkryk verdeel tussen sy
   vier seuns: Theuderic, Chlodomer, Childebert, en Clotaire. Die
   verdeling het nuwe politieke eenhede geskep in die vorm van die
   Koninkryke van Reims, Orléans, Parys en Soissons. Dit het ook 'n
   tydperk van onenigheid ingelei wat, behalwe vir kort tussenposes sou
   voortduur tot die einde van Clivis se Merovingiese dinastie in 751.

[wysig] Nalatingskap

   Beeld:Division of Gaul, 511.jpg
   Gallië na Clovis se dood.

   Clovis se nalatingskap word algemeen gesien as gegrond op drie groot
   dade: sy vereniging van die Frankiese nasie, sy verowering van Galliëen
   sy bekering tot Rooms-Katolisisme. Deur die eerste daad het hy sy volk
   se invloed in breër aangeleenthede verseker; iets wat nie een van die
   ander onderkonings kon reg kry nie. Met die tweede daad het hy die
   grondslag gelê vir 'n latere nasie-staat: Frankryk. Ten slotte het hy
   met die derde daad homself 'n bondgenoot van die pousskap gemaak en
   daarmee die beskerming van die kerk vir hom en sy mense bewerkstellig.

   Die verdeling van sy koninkryk na sy dood langs nuwe grense met geen
   geografiese betekenis, hoofsaaklik om gelyke inkomste onder sy seuns te
   verseker, het tot baie interne verdeeldheid in Gallië gelei en
   uiteindelik bygedra tot die val van sy dinastie.^[4] Clovis het wel aan
   sy erfgename die ondersteuning van sy mense en die kerk nagelaat en toe
   die magnate van die koningshuis wou ontslae raak moes hulle eers die
   pous se goedkeuring kry.

[wysig] Verwysings

    1. ^ Die datum word bepaal deur deur terg te tel van die Slag van of
       Tolbiac, wat Gregorius van Tours in die vyftiende jaar van Clovis
       se bewind plaas.
    2. ^ ^2,0 ^2,1 ^2,2 "Iron Age Braumeisters of the Teutonic Forests."
       BeerAdvocate. URL besoek op 2006-06-02.
    3. ^ Daly, William M. Daly, "Clovis: How Barbaric, How Pagan?"
       Speculum 69.3 (July 1994, pp. 619-664
    4. ^ The Rise of the Carolingians or the Decline of the Merovingians?
       (pdf)

   Kategorie: Frankiese konings

