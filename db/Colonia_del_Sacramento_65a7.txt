Colonia del Sacramento


   Colonia del Sacramento (Portugees: Colônia do Sacramento) is 'n dorp in
   die suid-weste van Uruguay, teen die Río de la Plata, met 21 714
   inwoners (2004). Dit is die oudste nedersetting in die land en hoofstad
   van die departamento Colonia.

[wysig] Geskiedenis

   'n Tipiese straat in Colonia del Sacramento
   'n Tipiese straat in Colonia del Sacramento
   Vuurtoring in Colonia de Sacramento
   Vuurtoring in Colonia de Sacramento

   Die dorp is in 1680 deur Portugese gestig. Later het die Spanjaarde,
   wat hulle aan die oorkant van die Río de la Plata in Buenos Aires
   gevestig het, aanspraak gemaak op Colonia del Sacramento. Die inheemse
   Guaraní-stamme het in 1742 oorlog teen die Portugese gevoer om hulle te
   verdryf.

   In 'n aantal ooreenkomste soos die Verdrag van Madrid van 1750 en die
   Verdrag van Santo Ildefonso van 1777 het die dorp om die beurt onder
   Spaanse en Portugese bewind gekom, totdat dit 'n Spaanse besitting
   gebly het. Later het dit nog een keer onder Portugese heerskappy gekom.
   Met die inlywing van Uruguay by Brasilië in 1816 as Banda Oriental het
   die dorp ook 'n tyd lank onder Brasiliaanse bewind gekom.

   Die historiese dele van Colonia del Sacramento is deur die UNESCO as 'n
   wêrelderfenisgebied gelys.
   Kategorie: Uruguay

