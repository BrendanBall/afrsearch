Comotor


   Die maatskappy Comotor SA (Frans: Compagnie Européenne de Construction
   de Moteurs Automobiles) is in April 1967 deur NSU en Citroën in
   Luxemburg opgerig nadat die maatskappye in 1964 die Geneve-gebaseerde
   gesamentlike dogtermaatskappy Comobil gestig het om 'n
   passasiersvoertuig met 'n wankelejin te ontwikkel. Comotor se doelwit
   was om Wankelenjins te vervaardig. In 1969 koop Comotor 850 000 m²
   grond in Altforweiler in Saarland, Duitsland om 'n fabriek te bou.

   Comotor vervaardig die wankelenjin vir die Citroën M35 prototipe in
   1969. Dit lei tot die ontwikkeling van die tweerotorenjin vir die
   Citroën GS Birotor wat in Maart 1974 bekendgestel word. 'n Comotorenjin
   baie soortgelyk aan die in die Birotor is gebruik in die Van Veen OCR
   1000 motorfiets wat in klein getalle in die laat-70's verkoop is. In
   1972 eindig NSU se verbintenis met Comotor toe Volkswagen, wat NSU
   intussen oorgeneem het, uit die samewerking ontrek.

   Die luukse DeLorean Giugiaro-ontwerpte motor sou van uit die staanspoor
   met 'n Citroën Comotor Wankelenjin toegerus gewees het.
   Brandstofverbruik-oorwegings lei egter tot eksperimente met verskeie
   ander enjins en op die ou einde word die Frans vervaardigde Douvrin PRV
   (Peugeot - Renault - Volvo) brandstofinspuiting V-6 gebruik.

   Die Citroën Marchetti RE2-helikopter met 'n Comotor 624 wankelenjin
   vlieg vir die eerste keer op 24 Desember 1975.

   Comotor het baie noukeurige tegnieke gebruik om hulle enjins te
   vervaardig. Kruinseëls is in agt lengtes gebou sodat nou toleransies
   gehandhaaf kon word. Alle onderdele is ultrasonies skoongemaak voor dit
   aanmekaar gesit is. Individuele rotors is in groepe van 20 gram speling
   gesorteer en slegs rotors van dieselfde groep is in dieselfde enjin
   gebruik.

   Comotor het tot 1980 bly bestaan. Comotorstraße in Altforweiler is na
   die maatskappy vernoem.

[wysig] Eksterne skakels

     * Histoire du rotatif
     * la Page de la GS
     * Rotary History 102
     * RE2 helikopter
     * Citroën Marchetti helikopter
     * DeLorean

   Kategorieë: Motorvervaardigers • Luxemburg

