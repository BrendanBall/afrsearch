Compolgebou


   Die Compolgebou (Commissioner of Police gebou) is 'n historiese gebou
   op die hoek van Pretorius en Volkstemstraat in Pretoria wat aanvanklik
   as die Nieuwe Goewermentsgebou bekend gestaan het. Dit is deur Sytze
   Wierda ontwerp en in die 1890's gebou. In 1913 is die gebou deur die
   Suid-Afrikaanse Polisie (SAP) oorgeneem en het dit van Junie 1925 tot
   Julie 1959 as polisiehoofkwartier gedien. Van 1963 tot 1967 is die
   gebou deur die polisie se veiligheidstak oorgeneem. In die
   Apartheidsjare was die gebou berug vir die ondervraging van politieke
   gevangenes, waaronder Tokyo Sexwale en Breyten Breytenbach, in die
   ondervragings fasiliteit wat as die gat bekendgestaan het. Die SAP
   opleidingsmuseum het in September 1967 in die gebou ingetrek nadat dele
   van die veiligheidstak na die nuwe terrein in Wachthuis geskuif het.
   Tans word die gebou gebruik as Polisiemuseum.^[1]

[wysig] Verwysings

    1. ^ The Compol Building Police Museum of Pretoria, besoek op 20
       Januarie 2007

   Kategorieë: Museums in Suid-Afrika • Geskiedenis van Suid-Afrika •
   Pretoria • Geboue in Suid-Afrika

