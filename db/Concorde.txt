Concorde


                                                                  Concorde
                                               Image:AirFranceConcorde.jpg
                                                  Tipe Passasiersvliegtuig
                        Bemanning 3 tegniese en 6 kommersiële vlieëniers
                                                  Eerste vlug 2 Maart 1969
                                               Vervaardigers Aérospatiale
                                              British Aircraft Corporation
                                                                 Afmetings
                                                               Lengte 62 m
                                                            Vlerkspan 26 m
                                                            Hoogte 11,40 m
                                                    Vlerkoppervlak 328 m²
                                                       Massa en kapasiteit
                                                      Leë gewig 92 080 kg
                                          Maksimale opstyggewig 185 070 kg
                                                 Passasiers 100 passasiers
                                                Bagasies 4 347 kg maksimum
                                                                  Kragbron
                            Enjins 4 Rolls-Royce/Snecma Olympus 593-enjins
                        Werkverrigting 4 X 17 260 Kgp of 69 040 Kgp totaal
                                                                  Snelheid
                                    Kruissnelheid Mach 2,04 (2 519,4 km/h)
   Maksimale snelheid Mach 2,23 (omtrent 2 754 km/h) rekord opgestel op 26
                                                                Maart 1974
                                                          Afstand 6 300 km
                                                      Vlieghoogte 20 000 m
                           Snelheid tydens opstyging 5 500 tot 6 500 m/min

   Die Concorde is 'n supersoniese vliegtuig, wat deur die Franse en
   Britse lugvaartnywerhede gemeenskaplik vervaardig is. Naas die Russiese
   Tupolev-144 is dit een van slegs twee supersoniese passasiersvliegtuie
   wat ooit vervaardig en in diens geneem is. Die vliegtuig, wat die
   tegniese naam Aérospatiale-BAC Concorde 101/102 dra, is volgens die
   ooreenkoms van 29 November 1962 tussen die Franse en Britse regerings
   oor 'n tydperk van 15 jaar ontwikkel en deur die Franse maatskappy
   Aérospatiale (tans EADS) en die Britse British Aircraft Corporation
   (tans BAE Systems) gebou.
   'n Concorde tydens die landing
   'n Concorde tydens die landing

   Die besluit om 'n nuwe supersoniese vliegtuig te ontwikkel kom op 'n
   kritieke tydstip vir die Britse lugvaartnywerheid, nadat alle
   ontwikkelingsprogramme van militêre supersoniese vliegtuie gestaak is.
   Die Concorde-projek lewer 'n belangrike bydrae tot die behoud van
   supersoniese navorsing en is een van die voorlopers van Europa se nuwe
   Tornado-vegvliegtuig, wat gebruik maak van Concorde se
   deltavlerke-ontwerp tydens supersoniese snelhede.

   Die kruissnelheid van die Concorde is 2,04 Mach teen 'n vlieghoogte van
   tussen 15 650 en 18 000 meter. Dit beskik net soos die Franse Dassault
   Mirage 2000-vegvliegtuig oor deltavormige vlerke en nabrander-enjins,
   wat oorspronklik vir die Britse Avro Vulcan-bomwerper ontwikkel is. Die
   Concorde was ook die eerste passasiersvliegtuig voor die Airbus, wat
   van elektroniese vliegtoerusting voorsien is.

   Die eerste kommersiële dienste van British Airways en Air France op die
   Transatlantiese roete is op 21 Januarie 1976 ingestel, en die vliegtyd
   vanaf Parys en Londen na New York is verkort tot tussen drie en drie en
   'n half uur. Ná 'n noodlottige ramp naby die Paryse lughawe, waarin 113
   mense sterf, is alle Concorde-vlugte op 31 Mei (Air France) en 24
   Oktober 2003 (British Airways) gestaak. Die ramp, wat deur die
   bandbreuk van 'n Amerikaanse vliegtuig veroorsaak is, was die eerste in
   27 jaar se diens.

[wysig] Geskiedenis

   In die ekonomiese bloeitydperk van die sestigerjare stel 'n groot
   aantal lugdienste belang in Concorde, sodat Frankryk en die Verenigde
   Koninkryk die besluit neem om die projek gemeenskaplik aan te pak.
   Belangrike internasionale lugdienste soos Pan American Airways, British
   Overseas Airways Corporation en Air France het ses masjiene elk bestel;
   ander dienste soos Panair do Brasil, Japan Airlines, Lufthansa,
   American Airlines, United Airlines, Air Canada, Braniff, Iran Air,
   Qantas, CAAC, Middle East Airlines en Trans World Airlines sluit by
   hulle aan, en uiteindelik is daar meer as 100 vliegtuie op die
   bestelboek. Die Concorde is uitsluitlik in Toulouse (Frankryk) en
   Filton (Verenigde Koninkryk) gebou.

   Op 2 Maart 1969 word die eerste toetsvlug van 29 minute oor die Franse
   stad Toulouse onderneem. In Oktober van dieselfde jaar vind die eerste
   supersoniese vlug plaas, en een jaar later word 'n snelheid van Mach 2
   bereik. Alle toetse van die prototipe 001 is suksesvol, en die nuwe
   vliegtuig word op 4 September 1971 aan die publiek bekend gestel. 'n
   Tweede prototipe 002 is op 2 Junie 1972 in die Middel- en Verre Ooste
   getoets.
   Die Concorde se romp
   Die Concorde se romp

   Die Verenigde State het hul eie supersoniese projek, wat in 1971
   aangepak is, later gekanselleer. Twee modelle is oorspronklik beplan:
   Die Lockheed L-2000, wat baie ooreenkomste met die Concorde getoon het,
   maar ten gunste van die projek Boeing 2707 gestaak is. Die Boeing-model
   was 'n hoogs gesofistikeerde ontwerp met 'n kapasiteit van driehonderd
   passasiers en sou 'n groter snelheid as die Concorde bereik het. Sy
   opvallendste kenmerk was die veranderlike geometrie van sy vlerke.

   Die Amerikaanse regering het Frankryk en die Verenigde Koninkryk
   probeer oorreed om die Boeing-projek gemeenskaplik aan te pak en na
   besware van Amerikaanse burgers teen die Concorde se moontlike
   geraasbesoedeling verwys. Inderwaarheid was die Amerikaners gekant teen
   die idee van 'n Europese supersoniese vliegtuig en die mededinging van
   Europese vervaardigers op die internasionale mark, wat destyds nog deur
   Amerikaanse maatskappye oorheers is. Nogtans het die Amerikaners nie
   werklik oor 'n alternatief beskik nie.
   Die Concorde se passasierskajuit
   Die Concorde se passasierskajuit

   Met die veranderde ekonomiese situasie ná die oliekrisis van 1973 en as
   gevolg van 'n ongeluk met die Russiese supersoniese straler Tupolev
   TU-144 begin baie lugdienste hulle supersoniese planne egter
   heroorweeg, en uiteindelik is alle bestellings weens die hoë
   bedryfskoste van supersoniese vlugte gekanselleer. Net Air France en
   British Airways was verplig om Concorde-vliegtuie in gebruik te neem.

   Belangrike prestasies van Concorde:
   2 Maart 1969     Die eerste toetsvlug van die prototipe 001 vind in
                    Toulouse plaas
   1 Oktober 1969   Mach 1 word vir die eerste keer oorskry
   4 November 1970  Die Concorde bereik 'n snelheid van Mach 2 en vlieg 53
                    minute lank teen hierdie spoed
   21 Januarie 1976 Die eerste twee kommersiële roetes word tegelykertyd
                    deur twee Concordes bedien (*)

   (*) Parys – Dakar – Rio de Janeiro en Londen – Bahrain

   Ten die einde van die sewentigerjare bedien ook Singapore Airlines en
   Braniff International in samewerking met British Airways twee
   lugvaartroetes met Concorde-vliegtuie. Die bou van Concorde-masjiene is
   egter in 1979 gestaak, nadat twee prototipes, twee toetsmodelle en
   sestien vliegtuie vir kommersiële gebruik vervaardig is.

   Aanvanklik word ook roetes na Rio de Janeiro en Singapoer met
   Concorde-vliegtuie bedien, tog bly die reikwydte van die supersoniese
   straler met sowat 6 000 kilometer te klein vir die meeste oorsese
   bestemmings en maak tussenlandings noodsaaklik. In baie gevalle is ook
   geen landingsregte vir Concorde-vliegtuie verkry nie, aangesien die
   geraas van sy enjins met 119,5 dB dié van gewone stralers duidelik
   oorskry het. Naas geskeduleerde internasionale vlugte is nogtans 'n
   groot aantal huurvlugte na oorsese bestemmings aangebied. By die Paryse
   ramp in 2000 sterf sowat 100 Duitse toeriste, wat vir 'n
   vakansiehuurvlug vertrek het.

   Supersoniese vlugte met Concorde bly beperk tot die luukse-mark van
   Transatlantiese roetes, en die verbindings tussen Parys en Londen en
   New York, wat uitsluitlik aangebied is, is tot by die ramp van die jaar
   2000 selfs winsgewend.

   Die Concorde-passasiersdiens is in Oktober 2004 gestaak. Diensvliegtuie
   is in museums regoor die wêreld geplaas om hierdie merkwaardige
   vliegtuig te bewaar.

[wysig] Lys van bestemmings wat deur die Concorde bedien is

               (AF) verwys na Air France-vlugte (soos in 1998)

                               Verenigde Koninkryk

         Aberdeen
          Belfast
        Birmingham
       Boscombe Down
        Bournemouth
       Brize Norton
          Cardiff
        Coltishall
        Derby (AF)
       East Midlands
         Edinburg
          Exeter

                                  Fairford
                                 Farnborough
                                   Filton
                                 Finningley
                                   Gatwick
                                   Glasgow
                                  Hatfield
                                  Heathrow
                                 Humberside
                                   Kinloss
                                    Leeds
                                  Leuchars

                                                             Liverpool
                                                               Luton
                                                            Macrihanish
                                                            Manchester
                                                              Manston
                                                            Mildenhall
                                                             Newcastle
                                                             Prestwick
                                                             St Mawgan
                                                             Stansted
                                                              Teeside
                                                             Yeovilton
                                     Afrika

          Abidjan
        Agadir (AF)
     Antananarivo (AF)
           Aswan
        Bamako (AF)
      Bujumbura (AF)
          Kaïro
         Kaapstad
      Cartagena (AF)
        Casablanca
       Conakry (AF)
           Dakar

                                 Djerba (AF)
                                 Douala (AF)
                                Djiboeti (AF)
                                   Harare
                                Johannesburg
                                 Kigali (AF)
                                Kinshasa (AF)
                                 Kilimanjaro
                                 Lagos (AF)
                                 Lomé (AF)
                               Libreville (AF)
                                 Lusaka (AF)
                                    Luxor

                                                             Marrakesh
                                                          Mauritius (AF)
                                                            Moroni (AF)
                                                              Mombasa
                                                              Nairobi
                                                         Ouagadougou (AF)
                                                           Réunion (AF)
                                                      Robertsville (Monrovia)
                                                          Seychelle (AF)
                                                           Tangier (AF)
                                                            Tozeur (AF)
                                                            Tunis (AF)
                                                         Yamoussoukro (AF)
                                     Amerika

        Abbotsford
         Acapulco
          Albany
     Andrews AFB (AF)
      Anchorage (AF)
          Antigua
           Aruba
         Asheville
          Atlanta
       Atlantic City
      Austin (Texas)
         Baltimore
          Bangor
         Barbados
     Barreirinhas (AF)
       Battle Creek
          Bermuda
          Boston
       Brasilia (AF)
        Bogota (AF)
     Buenos Aires (AF)
          Buffalo
          Calgary
          Caracas
       Cayenne (AF)
        Charleston
       Chicago (AF)
        Cincinnati
         Cleveland
     Colorado Springs
         Columbus
          Dayton

                                   Denver
                                   Detroit
                                  Edmonton
                             Fort-de-France (AF)
                               Fort Lauderdale
                                 Fort Myers
                                  Goose Bay
                                Grand Cayman
                                Hampton (AF)
                                 Harrisburg
                            Hartford/Springfield
                                 Havana (AF)
                                  Honolulu
                              Houston Ellington
                                Houston Intnl
                                Iguassu (AF)
                                Indianapolis
                                   Jackson
                                Jacksonville
                                 Kailua-Kona
                                 Kansas City
                                  Kingston
                                  Las Vegas
                                  Lexington
                                    Lima
                                 Little Rock
                                  Llanbedr
                                   Lubbock
                                 Mexico City
                                    Miami
                               Midland-Odessa

                                                           Moncton (AF)
                                                            Montego Bay
                                                          Montevideo (AF)
                                                            Montréal *
                                                             Nashville
                                                              Nassau
                                                          Newburg Stewart
                                                            New Orleans
                                                              Newport
                                                             New York
                                                              Oakland
                                                           Oklahoma City
                                                               Omaha
                                                           Ontario (USA)
                                                              Orlando
                                                              Oshkosh
                                                              Ottawa
                                                           Papeete (AF)
                                                           Philadelphia
                                                              Phoenix
                                                            Pittsburgh
                                                       Pointe-à-Pitre (AF)
                                                        Port-au-Prince (AF)
                                                             Portland
                                                           Port of Spain
                                                            Providence
                                                            Puerto Rico
                                                          Quebecstad (AF)
                                                              Raleigh
                                                            Recife (AF)
                                                            Regina (AF)
                                                         Saint-Martin (AF)
                                     Oseanië

          Auckland
          Brisbane
        Christchurch
         Darwin (AF)

                               Paaseiland (AF)
                                    Fiji
                                  Hao (AF)
                                Jakarta (AF)

                                                             Learmonth
                                                           Mururoa (AF)
                                                           Nouméa (AF)
                                                               Perth
                                                              Sydney
                             Europa en Middel-Ooste

         Århus (AF)
        Ålborg (AF)
       Abu Dhabi (AF)
        Albacete (AF)
            Amman
          Amsterdam
           Ancona
         Ankara (AF)
            Aqaba
           Athene
        Badajoz (AF)
       Baikonoer (AF)
           Bahrain
          Barcelona
            Basel
         Bastia (AF)
        Beauvais (AF)
         Beirut (AF)
           Bergen
           Berlyn
        Biarritz (AF)
           Billund
           Bologna
          Bordeaux
         Bratislava
         Brest (AF)
           Brussel
          Budapest
        Cambrai (AF)
       Charleroi (AF)
        Châteauroux
    Clermont-Ferrand (AF)

         Dijon (AF)
           Dhahran
         Dubai (AF)
           Dublin
         Epinal (AF)
            Faro
   Frankfurt am Main (AF)

                                   Genève
                                    Graz
                                   Grenada
                                Grenoble (AF)
                               Göteborg (AF)
                                Hamburg (AF)
                                  Hannover
                                 Haifa (AF)
                                  Helsinki
                                 Ibiza (AF)
                                  Istanbul
                                 Ivalo (AF)
                                   Jeddah
                         Kangerlussuaq (Sondrestrom)
                                  Keflavik
                                   Keulen
                               Klagenfurt (AF)
                                  Kish (AF)
                                 Kopenhagen
                                   Kuwait
                                 Lajes (AF)
                               Lanzarote (AF)
                                   Larnaca
                               Las Palmas (AF)
                                   Leipzig
                                 Liège (AF)
                                 Lille (AF)
                                    Linz
                                  Lissabon
                                  Luxemburg
                                  Lyon (AF)
                                   Madrid
                                   Málaga
                                 Malta (AF)
                               Marseille (AF)
                                  Metz (AF)
                                Milaan Linate
                               Milaan Malpensa
                              Montpellier (AF)
                                   Moskou
                                Mulhouse (AF)
                                  München

                                                              Munster
                                                            Muscat (AF)
                                                            Nantes (AF)
                                                               Nice
                                                         Novossibirsk (AF)
                                                          Neurenberg (AF)
                                                              Oporto
                                                               Oslo
                                                           Oostende (AF)
                                                              Patina
                                                             Parys CDG
                                                            Parys Orly
                                                         Parys Le Bourget
                                                              Pescara
                                                               Pisa
                                                             Poitiers
                                                               Praag
                                                            Reims (AF)
                                                              Riyadh
                                                          Rome Fiumicino
                                                             Rovaniemi
                                                           Sana’a (AF)
                                                    Santiago de Compostela (AF)
                                                           St Petersburg
                                                             Salzburg
                                                              Sevilla
                                                             Stavanger
                                                             Stockholm
                                                            Straatsburg
                                                            Tarbes (AF)
                                                             Tenerife
                                                             Tel Aviv
                                                             Toulouse
                                                               Tours
                                                               Turyn
                                                            Turku (AF)
                                                            Västerås
                                                          Valladolid (AF)
                                                             Venisië
                                                            Vichy (AF)
                                                              Warskou
                                                               Wene
                                      Asië

           Bali
          Bangkok
        Bangui (AF)
          Beijing
          Bombay
         Calcutta
      Chiang Mai (AF)
          Colombo

                                 Dacca (AF)
                                    Delhi
                                Denpasar (AF)
                                  Djakarta
                                    Guam
                                  Hong Kong
                               Islamabad (AF)
                               Kathmandu (AF)

                                                           Kuala Lumpur
                                                              Madras
                                                           Nagasaki (AF)
                                                        Ōsaka/Kansai (AF)
                                                             Singapoer
                                                             Tasjkent
                                                            Tehran (AF)
                                                           Tianjin (AF)
                                                            Tokio (AF)


                     Lughawens waarna vlugte kon uitwyk

                     Atlantic City
                        Bangor
                        Boston
                        Cardiff
                        Gander
                        Gatwick

                                  Halifax, Nova Scotia
                                          Lajes
                                        Montreal
                                         Newark
                                         Shannon
                                      Windsor Locks

[wysig] Eksterne skakel

   http://www.concordesst.com

   Hierdie artikel is gekies as 'n voorbladartikel. Klik gerus hier vir
   meer inligting.
   Kategorieë: Lugvaart • Frankryk • Verenigde Koninkryk

