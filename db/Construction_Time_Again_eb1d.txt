Construction Time Again


                                                   Construction Time Again
                                                               Vrystelling

                                                          22 Augustus 1983
                                                                    Etiket

                                                              Mute Records
                         Formate en oudio-enkodering Viniel (1983 en 2007)
                                                   CD / DVD en SACD (2007)
                                                              PCM 2.0 (CD)
                                                        Dolby Digital 5.1,
                                          Dolby Digital 2.0, DTS 5.1 (DVD)
                                                   DSD 2.0, DSD 5.1 (SACD)
                                                    Musiekstyl Synthie Pop
                                                                  Speeltyd

                                                                     42:10
                                                                 Besetting
     * Dave Gahan
     * Martin Gore
     * Alan Wilder
     * Andrew Fletcher

                                                              Produsent(e)

                                                             Depeche Mode,
                                                             Daniel Miller
                                                                Ateljee(s)

                                    The Garden Studios (Shoreditch/Londen)
                                                   Hansa Studio 2 (Berlyn)
                                                  Kroniek van Depeche Mode
                                                            A Broken Frame
                                                  (1982) Some Great Reward
                                                                    (1984)

   Construction Time Again is die derde ateljee-album van die Britse
   synthie-pop-groep Depeche Mode en die eerste waarvoor die groep van die
   nuwe samples-tegniek gebruik gemaak het: Verskillende metalliese
   geluide is as samples opgeneem en later by 'n mustiekstuk gevoeg. Een
   van die album se musiekstukke, Pipeline, bestaan selfs uitsluitlik uit
   samples, en sy lirieke het ook die album se titel opgelewer.

   Depeche Mode het naas metaalgeluide ook 'n groot verskeidenheid
   alledaagse geluide as samples opgeneem, en net soos Construction Time
   Again is ook hul volgende albums deur hierdie sogenaamde "industriële
   musiekstyl" (Engels: Industrial Music) oorheers.

   Construction Time Again is ook die eerste album waaraan Alan Wilder as
   'n nuwe lid van die groep meegewerk het. Wilder het ook 'n aantal van
   musiekstukke, wat hy self geskryf het, vir die album voorgestel, en
   uiteindelik is twee hiervan - Two Minutes Warning en The Landscape Is
   Changing - deur die groep gekies en opgeneem. Die album is in John Foxx
   se Garden Studios-ateljee in Shoreditch (Londen) opgeneem en in die
   Berlynse ateljee Hansa Studio 2 afgemeng. Depeche Mode het ook hulle
   volgende albums in Berlyn afgemeng.

   In 2007 is Construction Time Again saam met 'n bonus-DVD vrygestel. Die
   eerste kompakskyf is hermeester en (behalwe vir die Verenigde State) as
   'n CD/SACD-hibriedskyf vrygestel.

   Die bonus-DVD bevat die B-kante en die enkelsnit en B-kant van Get the
   Balance Right, 'n enkelsnit-titel wat 'n kort tyd voor die album
   opgeneem is, asook 'n dokumentêr, waarin Get the Balance Right en
   Construction Time Again, die album se twee enkelsnitte, die
   ontstaangeskiedenis van die omslag, die lirieke, en die album se
   sampling-tegniek bespreek word. Daarnaas word ook die invloed wat Alan
   Wilder as 'n nuwe lid van die groep en Gareth Jones as die nuwe
   klankingenieur op Depeche Mode se nuwe "industriële" musiekstyl
   uitgeoefen het. Die dokumentêr bied ook uittreksels van die Get the
   Balance Right-musiekvideo wat voorheen nog nie vrygestel is nie.

   Die Collectors Edition het op 20 Maart 2007 in die VSA, 26 Maart in die
   Verenigde Koninkryk en 2 April in die res van Europa verskyn. Die
   hermeesterde album is daarnaas in Europa ook as 'n "deluxe"
   viniel-langspeelplaat vrygestel.

[wysig] Depeche Mode se werkersklas-estetiek

   Die fotografie wat vir die omslag gebruik is in die Alpe geneem en
   sluit by die vorige album A Broken Frame se buitengewone styl aan. Maar
   terwyl die twee vorige albums Speak and Spell en A Broken Frame se
   lirieke meer op 'n persoonlike vlak geskryf is, maak Depeche Mode met
   Construction Time Again vir die eerste keer daarop aanspraak om ook 'n
   politieke groep met 'n boodskap te wees.

   Volgens die fotograaf Brian Griffin het hy en die groep saamgestem dat
   die omslag weer 'n landskapfoto soos by A Broken Frame sou bevat, maar
   hierdie keer met 'n fabriekwerker. Griffin had al vroeër omslagfotos
   vir die Britse popgroep Echo and the Bunnymen geneem met strande en
   gletsers as agtergrond en besluit om hierdie soort motiewe ook vir
   Depeche Mode se nuwe langspeler te gebruik. Die broeder van een van sy
   assistente, wat vroeër in die Koninklike Britse Vloot gedien het, het
   vir die opnames model gestaan. Die fotos is met die Frans-Italiaanse
   bergspits Mont Blanc as agtergrond geneem, en die model het met 'n
   voorhamer geposeer.

   Die "werkers-foto" is baie bypassend tot Martin Gore en Alan Wilder se
   lirieke, waarin die nywerheidswêreld, klasverskille en
   omgewingsbewaring behandel word. Gore se bydraes het daarnaas 'n baie
   melancholiese karakter.

   In die Britse politieke klimaat van die 1980's is popgroepe wat in
   sukses en geld belanggestel het, dikwels as "regsgesinde reaksionêre"
   beskryf, terwyl kunstenaars met 'n sosiale gewete as
   "pseudo-kommunisties" afgestempel is. X-More, 'n lid van die
   linksgesinde Britse groep The Redskins en skrywer van die tydskrif New
   Musical Express, het die album as 'n politieke manifes geïnterpreteer
   en Depeche Mode in 'n onderhoud selfs as comrades ("kamerade")
   aangespreek.

   Maar alhoewel die omslagfoto se styl aan die werkersklas-estetiek van
   die sosialistiese realisme ontleen is, versinnebeeld dit slegs die
   album se titel en Depeche Mode se besluit om van Construction Time
   Again hul eerste album in die industriële musiekstyl te maak - met
   lirieke wat uitdrukking aan hulle sosiale gewete gee. Die groep het
   duidelik ontken dat die album 'n spesifieke politieke boodskap dra of
   enigsins kritiek lewer op die beleid van die destydse konserwatiewe
   Britse regering onder die eerste minister Margaret Thatcher, wat onder
   meer daarop gefokus was om die politieke invloed van vakbonde te
   verminder.

[wysig] Eksterne skakels

     * www.depmod.com: Construction Time Again (Internasionaal)
     * www.depmod.com: Construction Time Again (Suid-Afrika)
     * www.labels.tm.fr: Depeche Mode - diskografie en videosnitte

[wysig] Bronne

     * Construction Time Again. Collectors Edition (2007)
     * Malins, Steve: Depeche Mode - A Biography. Londen: André Deutsch
       Limited 1999

   Kategorie: Depeche Mode

