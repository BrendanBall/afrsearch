Cor Dirks


   Justus Cornelias Dirks beter bekend as Cor Dirks, 28 Februarie 1911
   Volksrust - 15 Oktober 2000 Johannesburg, was 'n Afrikaanse skrywer van
   jeugboeke.

   Cor Dirks was skrywer van 'n paar reekse gewilde boeke oor Die Uile van
   Kranskop, Die Otters en Joof. Hy word veral onthou vir Die Uile waarmee
   hy derduisende kinders aan die lees gekry het. Besonder gewild was
   Wadda van die Woestyn, die verhaal van 'n baba wat deur Boesmans
   grootgemaak word en waarna daar verwysings in Die Uile in die Kalahari
   is.

   Benewens skrywer was Cor Dirks ook vir baie jare hoof van die Hoërskool
   Linden op Johannesburg. Hy was getroud met Elsje Christina van Niekerk
   "Ella" gebore 1 Oktober 1913 op die Fergusonmyn, Krugersdorp- hulle het
   mekaar ontmoet op Lourenço Marques. Hulle het 2 kinders gehad - Justus
   *1943 en Elsje *1946.

   Cor Dirks is oorlede as gevolg van foutiewe toediening van narkose vir
   'n heupoperasie wat hy in Augustus 2000 in Johannesburg ondergaan het
   en waarvan hy nooit werklik herstel het nie.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Afrikaanse skrywers • Suid-Afrikaanse skrywers • Saadjies

