Cornelis Jacob van de Graaff


   Cornelis Jacob van de Graaff was een van die latere Hollandse
   goewerneurs van die Kaap.

   Hy is in 1784 tot goewerneur van die Kaap die Goeie Hoop benoem en kom
   die volgende jaar op 5 Januarie in die Kaap aan. In September 1787 stel
   hy 'n verslag op oor die vedediging van die Kaap: "Memorie Concerneerde
   het Defensieweesen aan de 'Caap de Goede Hoop' door C.J. van de Graaff
   by het opperbestuur in Nederland ingediend."

   In 1788 vertoef 'n kommissie, deur die State-Generaal na die oorsese
   gebiede uitgestuur, aan die Kaap. Sy verslag, gedagteken 25 September
   1789, word in die Rijksargief in Nederland bewaar. Die Here XVII van
   die Verenigde Oos-Indiese Kompanjie het bevind dat Van de Graaff
   dikwels sy bevoegdhede oorskry het en dat die kolonie op geldelike
   gebied veral in 'n benarde posisie verkeer het.

   In 1791 rig die Here XVII 'n resolusie aan die goewerneur en die raad,
   met baie streng bepalinge en bevele om dadelik alle militÃªre arbeid te
   staak. Van de Graaff vertrek in Junie van daardie jaar uit Suid-Afrika
   en land op 10 Oktober in Texel.

   Hy is in 1794 aangestel as generaal-majoor van die Geniediens en vlug
   die volgende jaar na Duitsland, waar hy in 1812 sterf.

[wysig] Bronne

     * Albertyn, C.F. dr. (hoofred.), Die Afrikaanse Kinderensiklopedie,
       Nasou, Kaapstad, 1972.

   Kategorie: Suid-Afrikaanse geskiedenis

