Cornelis Vincent van Gogh


   Cornelis Vincent van Gogh, (17 Mei 1867 - 14 April 1900) wat as Cor van
   Gogh bekend gestaan het was die Nederlandse kunstenaar Vincent van Gogh
   se jongste broer. In 1889 het hy op 22-jarige ouderdom uit Nederland na
   die Zuid-Afrikaansche Republiek geïmmigreer. Nadat hy aanvanklik naby
   Germiston op 'n myn gewerk het, het hy by die NZASM aangesluit waar hy
   as tekenaar gewerk het. Gedurende die Tweede Vryheidsoorlog het hy aan
   die kant van die Boere geveg en is in Maart 1900 deur die Britse magte
   gevangene geneem. As krygsgevangene het hy baie siek geword en is
   oorgeplaas na 'n militêre hospitaal by Brandfort in die Vrystaat waar
   hy op 14 April 1900 gesterf het. Die Transvaalse afdeling van die Rooi
   Kruis het verklaar dat hy homself per ongeluk geskiet het maar daar
   word gemeen dat hy soos sy beroemde broer selfmoord gepleeg het.^[1]

[wysig] Verwysings

    1. ^ Henie Heydenrych en Abrie Swiegers, Discover Pretoria, J.B. van
       Schaik, Pretoria, Suid-Afrika, 1999, p66

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorie: Saadjies

