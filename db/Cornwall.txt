Cornwall


   CAPTION: Cornwall
   Kernow


   (Vlag van Sint-Piraan) (Hertogdom Cornwall)
   Leuse: Onen hag oll
   (Kornies: Een en almal)
   English Counties
   Geografie
   Status Seremoniaal en (kleiner) Nie-metropolitaanse graafskap
   Gewes Suidwes-England
   Oppervlak
   - Totaal
   - Admin. Raad
   - Scilly-eilande
   3 563 vk km
   3 547 vk km
   16 vk km
   Administratiewe hoofstad Truro
   ISO 3166-2 GB-CON
   ONS kode 15
   NUTS 3 UKK30
   Demografie
   Bevolking
   - Totaal (2006 est.)
   - Bevolkingsdigtheid
   - Admin. Raad
   - Admin. bev. Gelys 40^ste
   527 216
   148 / vk km
   Gelys 24^ste
   524 887
   Etnisiteit 99,0% Blankes, waarvan 6,8% van Korniese afkoms
   Politiek
   Cornwall County Council
   http://www.cornwall.gov.uk/
   Uitvoerende gesag Liberale Demokrate
   Parlementslede sedert 2005
     * Julia Goldsworthy
     * Dan Rogerson
     * Colin Breed
     * Andrew George
     * Matthew Taylor

   Distrikte

                      Image:CornwallScillyNumbered.png

    1. Penwith
    2. Kerrier
    3. Carrick
    4. Restormel
    5. Caradon
    6. North Cornwall
    7. Scilly-eilande

   Cornwall (Verenigde Koninkryk) vorm saam met die Scilly-eilande 'n
   graafskap in die uiterste suidweste van Engeland met 'n oppervlakte van
   3 563 vierkante kilometer en 517 500 inwoners (2004).

[wysig] Geografie

   Uitsig oor Land's End, Kaap Cornwall en die Brisons
   Uitsig oor Land's End, Kaap Cornwall en die Brisons

   Cornwall is 'n skiereiland aan die Atlantiese Oseaan en die Engelse
   Kanaal met 'n kuslyn van sowat 320 km (die skiereiland is sowat 120 km
   lank, met 'n maksimale breedte van 72 km). Die Tamarrivier vorm die
   oostelike grens met die Engelse graafskap Devon. Cornwall se heideveld
   is ryk aan kaolien (porseleinaarde) en tin.

   'n Baie milde maritieme klimaat maak van Cornwall met sy natuurskoon en
   sy skilderagtige visserdorpies een van die gewildste gebiede vir
   toerisme in die Verenigde Koninkryk en begunstig ook landbou en
   tuinbou. Danksy die invloed van die Golfstroom is 'n aantal plekke in
   Cornwall geskik vir Mediterreense en subtropiese fauna.

   Nywerhede sluit mynbou, looiery, tekstiel- en papiervervaardiging in.
   Cornwall het 'n oorwegend landelike karakter met min groter dorpe soos
   Truro (21 000 inwoners) en Bodmin.

[wysig] Geskiedenis

   Die oudste menslike nedersettings in Cornwall dateer uit die vroeë
   steentydperk. Die boere en vissers, wat tydens die later steentydperk
   na Cornwall immigreer, ontwikkel die plaaslike megalietkultuur, waarvan
   die hunegrafte naby Bodmin en Penwith die bekendste oorblyfsels is. 'n
   Nuwe golf immigrante, wat hulle teen die einde van die laat
   steentydperk in die gebied vestig, is meesters van die beker- en
   bronsvervaardiging.

   Die Keltiese setlaars van die 6de eeu v.C. stroom die gebied vanuit die
   ooste binne en voer die ystervervaardiging en -bewerking in Cornwall
   in. Saam met Devon en Somerset vorm Cornwall die stamgebied van die
   Cornouiërs in die weste en die Dumnoniërs in die ooste, wat albei vroeë
   variante van die Kelties-Britanniese taal praat.
   Die berg Brown Willy in die heideveld van Bodmin Moor
   Die berg Brown Willy in die heideveld van Bodmin Moor

   Met die Romeinse verowering van Brittanje in die jaar 40 ontwikkel
   Cornwall tot 'n toevlugsoord en sentrum van die Keltiese weerstand, wat
   sy onafhanklikheid kan handhaaf. Die Romeinse stad Isca Dumnoniorum
   (die huidige Exeter) dien as die administratiewe hoofstad van die
   gebied oos van Cornwall. Terwyl die Walliese en Engelse plekname
   Dyfnaint en Devon nog steeds na die Dumnoniërs verwys, leef die
   Cornouiërs in die naam Cornwall voort. Die woord het sy etimologiese
   oorsprong in die Angel-Saksiese wealas ("uitlanders, Britte,
   Walliesers") en die Latynse Cornubia, 'n Romeinse weergawe van die
   Britanniese Cornouia of "Land van die Cornouiërs".

   Onderlinge twiste hou aan totdat die legendariese koning Artus vanuit
   sy kasteel Tintagel met die pasifikasie van Cornwall begin. Die
   kerstening van die gebied deur Ierse, Walliese en Bretonse sendelinge
   neem in die 5de eeu 'n aanvang.

   Cornwall slaag ook tydens die Angel-Saksiese heerskappy in Engeland
   daarin om sy Keltiese karakter te handhaaf. Nogtans vlug 'n deel van
   die Keltiese bevolking onder die druk van die Germaanse veroweraars na
   die Franse vasteland, waar hulle in Bretagne 'n nuwe tuiste vind.

   In teenstelling met die antieke tydperk lewer die historiese dokumente
   uit die vroeë middeleeue geen presiese inligting oor Cornwall op nie,
   aangesien die destydse geskiedskrywers die name Kernow (die inheemse
   naam van Cornwall) en Kernev, die gebied van die huidige Cornouaille in
   Bretagne, deurmekaar gebruik.
   Die oorblyfsels van die kasteel Tintagel
   Die oorblyfsels van die kasteel Tintagel

   Sedert die 9de eeu bestaan Kornies as 'n selfstandige taal naas
   Oud-Bretons en Oud-Wallies. Die Keltiese bevolking in die ooste word
   deur die Sakse uit Devon verdring. Athelstan, die koning van die
   Wes-Saksiese Koninkryk Wessex, verdryf die Keltiese bevolking uit
   Exeter en verslaan die laaste onafhanklike koning van Cornwall, Hywel.
   Die Tamarrivier markeer nou die grens tussen die Saksiese koninkryk en
   die verowerde gebiede. In administratiewe opsig vorm Cornwall nou 'n
   deel van Engeland.

   Tydens die oorloë teen die Sakse ontstaan die literêre legendes van
   Koning Artus en Tristan en Isolde, wat danksy hulle Bretonse weergawe,
   die Matière de Bretagne, die aanleiding vir die Franse ridder- en
   graal-epiek van die 13de en 14de eeu gee.

   Ná die Normandiese verowering van Engeland in die jaar 1066 kom ook
   Cornwall ses jaar later onder Normandiese heerskappy, maar bly steeds '
   oorwegend Keltiese gebied. In hierdie tydperk heers Cadoc, 'n inheemse
   hoof, oor Cornwall. Sy kenmerkende swart wapenskild met die goue buile
   gee later die aanleiding vir die wapen van die Hertogdom Cornwall. Die
   Engelse koning Edward III verhef Cornwall tot 'n graafskap met 'n
   besondere status. Desondanks bestaan die destydse landelike adel van
   Cornwall oorwegend uit Normandiërs, met 'n Saksiese middelklas en die
   Keltiese bevolking as die nederste laag van die maatskappy. 'n Aantal
   dokumente in Kornies dateer uit hierdie tydperk, maar alhoewel die taal
   nog vier eeue lank gebesig word, is dit nou toenemend die taal van die
   armes en die gebiede in die uiterste weste. Soos elders in Engeland
   word Anglo-Normandies en later Engels die amptelike taal.

   Tans is Cornwall 'n graafskap (Engels: county) van Engeland. Die
   inwoners van Cornwall is die enigste Keltiese bevolking van die
   Verenigde Koninkryk wat geen besondere grondwetlike status het nie.

[wysig] Demografie en taal

   'n Verlate tinmyn in Cornwall. Baie Korniese mynbouwerkers het na
   Suid-Afrika geëmigreer
   'n Verlate tinmyn in Cornwall. Baie Korniese mynbouwerkers het na
   Suid-Afrika geëmigreer

   Hoewel die inwoners van Keltiese afkoms is, geniet hulle nie dieselfde
   status as die Skotte, Wallisiërs en Noord-Iere nie; die laaste vrou wat
   die ou inheemse taal Kornies nog as haar moedertaal beskou, Dolly
   Pentreath, is in 1780 oorlede. Die bevolking van Cornwall word dus nie
   as 'n etniese minderheid beskou soos byvoorbeeld die Skots-Galiestalige
   inwoners van die Skotse hoogland.

   Vandag begin die taal egter herrys; die "Old Cornwall"-beweging het
   reeds in die eerste helfte van die twintigste eeu begin om meer
   belangstelling vir die Korniese taal te wek. Enkele honderd mense praat
   vandag weer Kornies as hul tweede taal naas Engels.

                         Keltiese gebiede in Europa

           Bretagne | Ierland | Wallis | Cornwall | Man | Skotland

   Kategorie: Engeland

