Costa del Sol


   Die Costa del Sol
   Die Costa del Sol

   Die Costa del Sol (Sonkus) is 'n kusgebied langs die Middellandse See
   met 'n gesamentlike lengte van sowat 300 kilometer in die suide van
   Spanje, wat onder meer die strande van die provinsies Málaga, Cádiz en
   Granada (Andalusië) insluit. Dit grens aan die Costa del Luz in die
   weste en die Costa de Almería in die ooste.

   Die subtropiese klimaat met sy aangename temperature en meer as 320
   sonskyndae per jaar en die omringende bergreekse, wat as beskerming
   teen koue noordelike winde dien, het die Costa del Sol se ontwikkeling
   tot een van die gewildste Europese vakansiegebiede bevorder. Die
   belangrikste toeristesentrums met 'n groot aantal hotelle en
   sportgeriewe lê wes van Málaga langs die kuslyn van Torremolinos,
   Benalmádena en Marbella en strek weswaarts tot by San Pedro de
   Alcantara, terwyl die Costa Tropical-gebied oos van Málaga tussen
   Vélez-Málaga, Torre del Mar en Nerja lê.
   Kategorie: Spanje

