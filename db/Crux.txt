Crux



                                   Crux (Suiderkruis)

                                           Latynse naam              Crux
                                               Genitief            Crucis
                                              Afkorting               Cru
                                                Grootte 68 vierkante grade
                                         Regte klimming   12 h 27 min 0 s
                                             Deklinasie      -59° 58' 12"
                                            Sigbaarheid 20° N tot by 90° S
                                              Meridiaan      1 Mei, 22h00
                                         Helderste ster
                                     - skynbare ligkrag    Acrux (α Cru)
                                                                     0,77
                                 Sterre met 'n skynbare
                                                ligkrag
                                             ≤ tot by 3  4 (α, β, γ en δ)
                                 Sterre met 'n skynbare
                                                ligkrag
                                           ≤ tot by 5.5                23
                                           Aangrensende
                                           sterrebeelde     • Centaurus
                                                                  • Musca

   Crux, wat ook onder sy Afrikaanse naam Suiderkruis bekend staan, is die
   kleinste sterrebeeld in die hemel. Weens sy mooi sigbaarheid, die
   duidelike ooreenkoms van benaming en vorm en sy simboolkrag as kenmerk
   van die suidelike tropiese hemel is dit egter een van die beroemdstes.
   Die Suiderkruis is 'n sterrebeeld van die herfstelike naghemel in die
   Suidelike Halfrond en dus byvoorbeeld nie sigbaar vanuit lande soos
   Kanada nie; maar wél in gebiede benede 'n breedtegraad van +30°.

   Die kruis self word gevorm deur die sterre Acrux (Alpha Crucis), Mimosa
   (Beta Crucis), Gacrux (Gamma Crucis) en Delta Crucis.

   Die Crux bereik sy kulminasie op 1 Mei om tien uur saans.

[wysig] Oorsprong

   Daar is feitliks niks bekend oor die geskiedenis van hierdie
   sterrebeeld nie, aangesien die antieke sterrekykers soos byvoorbeeld
   Ptolemeus dit gewoonlik as die voet van die Centaurus beskryf en nie as
   een van die tradisionele sterrebelde beskou het nie. In die antieke tyd
   is die Suiderkruis vir mense in die Mediterreense lande nog steeds in
   die naghemel sigbaar; later verander sy ligging danksy die
   presessiebeweging van die aarde en beweeg dit in suidelike rigting.
   Die Suiderkruis
   Die Suiderkruis

   Die Suiderkruis verwerf eers tydens die verkenningsvaarte van die
   Portugese en Spanjaarde tydens die 15de en 16de eeu weer bekendheid;
   hulle beskou dit as 'n godsdienstige simbool wat hulle aanspoor om
   verder te gaan. Die kruis dien ook as 'n oriëntasiepunt, aangesien sy
   vertikale as na die suidelike hemelpool wys.

   Die eerste klassifisering as 'n selfstandige sterrebeeld in die jaar
   1679 word aan die Franse sterrekundige Augustin Royer toegeskryf. Sy
   eweknie vir bewoners van die Noordelike Halfrond is die Noorderkruis -
   die sterrebeeld Cygnus (Swaan).

   Die vyf helderste sterre van die Suiderkruis (α, β, γ, δ and ε Crucis)
   verskyn op die nasionale vlae van Australië, Brasilië, Nieu-Seeland
   (hier ontbreek egter die epsilon-ster), Papoea-Nieu-Guinee en Samoa.
   Daarnaas versier dit ook die vlae van die Australiese staat Victoria,
   die Australiese Hoofstadgebied van Canberra en die Noordelike Gebied
   (Northern Territory) van Australië, die Magallanes-gebied van Chili en
   'n aantal Argentynse provinsiale vlae en simbole.

   Die vlag van die Suid-Amerikaanse handelsone Mercosur wys vier van die
   helderste sterre, waarby soos in die geval van Nieu-Seeland epsilon
   weggelaat is.

   'n Steensimbool van die sterrebeeld is in die historiese Inkastad
   Macchu Picchu gevind.

[wysig] Sterrekundige voorwerpe

     * Alpha Crucis (Acrux) is 'n helder, wit-blou dubbelster sowat 370
       ligjare van die Aarde af. Sy helderheid beloop tussen 1.4 en 1.9.
     * Die sterrehoop van Kappa Crucis, NGC 4755, bestaan uit besonder
       helder sterre en kan reeds met 'n verkyker van die Aarde af gesien
       word. Opmerklik is die reusesterre in die hoop wat hulle waterstof
       vinnig verbrand en met pragtige blou en rooi kleure spog. Hulle
       grootste ligsterkte staan gelyk aan 80 000 keer ons eie son. Hulle
       afstand van die Aarde is 7 500 ligjare.
     * Suid van die sterrehoop is 'n opvallende donker gebied in die
       hemel, die sogenaamde kolesaknewel (Engels: Coalsack). Dit gee die
       indruk van 'n groot swart gat wat 'n mens met 'n verkyker kan
       binnekyk. Hierdie stofwolk lê binne 'n afstand van 500 ligjare van
       ons planeet.

[wysig] Die Suiderkruis as simbool op vlae

   'n Aantal lande van die Suidelike Halfrond soos Australië, Brasilië,
   Papoea-Nieu-Guinee, Samoa en Nieu-Seeland beeld die vyf helderste
   sterre van die Suiderkruis op hul vlae uit:

          Australië Brasilië Papoea-Nieu-Guinee Samoa Nieu-Seeland

                         Die 88 moderne sterrebeelde
   Andromeda | Antlia | Apus | Aquarius | Aquila | Ara | Aries | Auriga |
        Boötes | Caelum | Camelopardalis | Cancer | Canes Venatici |
       Canis Major | Canis Minor | Capricornus | Carina | Cassiopeia |
       Centaurus | Cepheus | Cetus | Chamaeleon | Circinus | Columba |
   Coma Berenices | Corona Australis | Corona Borealis | Corvus | Crater |
     Crux | Cygnus | Delphinus | Dorado | Draco | Equuleus | Eridanus |
   Fornax | Gemini | Grus | Hercules | Horologium | Hydra | Hydrus | Indus
     | Lacerta | Leo | Leo Minor | Lepus | Libra | Lupus | Lynx | Lyra |
   Mensa | Microscopium | Monoceros | Musca | Norma | Octans | Ophiuchus |
       Orion | Pavo | Pegasus | Perseus | Phoenix | Pictor | Pisces |
   Piscis Austrinus | Puppis | Pyxis | Reticulum | Sagitta | Sagittarius |
   Scorpius | Sculptor | Scutum | Serpens | Sextans | Taurus | Telescopium
   | Triangulum | Triangulum Australe | Tucana | Ursa Major | Ursa Minor |
                      Vela | Virgo | Volans | Vulpecula

   Kategorie: Sterrebeelde

