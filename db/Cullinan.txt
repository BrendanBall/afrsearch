Cullinan


   Cullinan is 'n myndorpie in die provinsie Gauteng (Suid-Afrika), sowat
   40 kilometer van Pretoria en 100 kilometer van Johannesburg af.

   Die dorp is vernoem na Sir Thomas Cullinan, wat hier in 1902 'n
   diamantpyp ontdek het.

   In die jaar 1903 word die Premiermyn geopen. Op 25 Junie 1905 ontdek
   Frederick Wells, 'n bestuurder van die Premiermyn-maatskappy, die
   beroemde Cullinan-diamant, die grootste ter wêreld met 'n gewig van
   3 106 karaat of 621,2 gram. Dit is deur die Transvaalse regering gekoop
   en aan die Britse koning Edward VII geskenk.

   Cullinan se omgewing spog met 'n aantal rustige vakansieoorde soos
   Little Eden en Boekenhoutkloof.

[wysig] Besienswaardighede

     * Die voormalige huis van die Premiermyn se eerste hoofbestuurder,
       William McHardy, huisves die McHardy-museum. Die museum is in die
       jaar 1988 oopgestel vir besoekers en spog met 'n kenmerkende
       ventilasietoring op sy dak en 'n outentieke Victoriaanse tuin.
     * Die Anglikaanse kerk St. George met sy opvallende klipboustyl is
       deur die argitek sir Herbert Baker ontwerp.
     * Die kliphuise in Cullinan se hoofstraat Oaklaan ontstaan in die
       jaar 1904. Die laan bekoor met die historiese Nedbankgebou van
       sandsteen, tipiese sinkgeboue en pragtige jakarandabome.

   Kategorieë: Gauteng • Dorpe in Suid-Afrika

