Cutty Sark


   Die Cutty Sark was 'n teeklipper wat in 1869 in Skotland gebou is. Sy
   het bekendheid verwerf vir die wedywering met die Thermopylae, om
   éérste uit Sjina terug in Londen te kom met 'n vrag tee.

   Teen die 1870's het die einde aangebreek vir seilskepe, aangesien
   stoombote hul rol oorgeneem het. Vanaf die tyd het die Cutty Sark
   tussen Londen en Australië wol vervoer. Sy het die afstand in 'n tyd
   van 69 dae afgelê en alle daarop volgende reise word op één na binne 75
   tot 80 dae voltooi. Die ander groot klipper, die Thermopylae, kon dit
   maar één keer in dieselfde tyd doen.

   Later het die Cutty Sark bekend geword as 'n handelsnaam vir whisky en
   diverse seilkompetisies wat na haar vernoem is.

   Die Cutty Sark is aangemeer op 'n droogdok in Londen, by die Nasionale
   Seevaartmuseum in Greenwich. Dit was oop vir die publiek maar is op 21
   Mei 2007 byna totaal in 'n brand verwoes.
   Commons
   Multimedia oor hierdie onderwerp is te vinde op Wikimedia Commons onder
   die titel:
   Cutty Sark
   Kategorie: Skepe

