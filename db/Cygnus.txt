Cygnus



                                 Cygnus (Swaan)

                                        Latynse naam             Cygnus
                                            Genitief              Cygni
                                           Afkorting                Cyg
                                             Grootte 804 vierkante grade
                                      Regte klimming        20 h 37 min
                                          Deklinasie            -42° 2'
                                         Sigbaarheid 90° N tot by 40° S
                                           Meridiaan 10 September, 22h00
                                      Helderste ster
                                  - skynbare ligkrag     Deneb (α Cyg)
                                                                   1,25
                              Sterre met 'n skynbare
                                             ligkrag
                                          ≤ tot by 3   4 (α, β, γ en δ)
                              Sterre met 'n skynbare
                                             ligkrag
                                        ≤ tot by 5.5                 78
                                        Aangrensende
                                        sterrebeelde • Cepheus
                                                                   • Draco
                                                                 • Lacerta
                                                                    • Lyra
                                                                 • Pegasus
                                                            • Vulpecula

   Cygnus, die Swaan, is 'n groot en belangrike sterrebeld wat tydens die
   somer op die Noordelike Halfrond sigbaar word. Dit verbeeld 'n swaan,
   wat van die Noordpool af suidwaarts langs die Melkweg vlieg.

   Die helderste sterre van Cygnus vorm 'n groot kruis, wat ook as die
   "Noordelike Kruis" bekend staan. Die swaan se uitgestrekte vlerke
   verbeeld die dwarsbalk van die kruis, die ster Deneb (α Cygni) sy stert
   en die dubbelster Albireo (β Cygni) sy bek.

   'n Deel van ons Melkweg word in Cygnus duidelik sigbaar as 'n helder
   wolk van sterre. Cygnus is selfs vir die blote oog 'n wonderlike
   skatkis van gekleurde sterre.

[wysig] Oorsprong

   Die beskrywing van Cygnus as 'n groot voël gaan terug op die
   Mesopotamiese sterrekunde, waar Cygnus as Urakhga bekend staan - 'n
   voorloper van die Arabiese reusevoël Rukh, wat ook 'n rol in die
   verhale van Duisend-en-Een-Nag speel.

   Die Griekse mitologie vertel van jong mans wat in swane verander is.
   Die bekendste storie is dié van Leda en Zeus. Leda, die eggenote van
   koning Tindareus van Sparta, het 'n verhouding met Zeus, wat haar
   gereeld in die gedaante van 'n swaan kom opsoek. Danksy hiedie
   verhouding lê Leda twee eiers, waaruit Helena van Troja en die tweeling
   Castor en Polydeuces (Latyns: Pollux) gebaar word.

   Die antieke Swaan verskyn ook as een van die 44 ou sterrebeelde in die
   boek Almagest, wat in die 2de eeu n.C. deur die Griekse sterrekundige
   Claudius Ptolemeus saamgestel word.

[wysig] Sterrekundige voorwerpe

   Cygnus is 'n gebied met 'n groot aantal dubbel en meervoudige sterre,
   buitengewone sterre en newelvlekke.
     * Deneb (α Cygni) is met 'n helderheid van 1,3 duidelik sigbaar vir
       die blote oog. Deneb, die Arabiese woord vir "stert", is 'n
       blou-wit superreus-son met 'n afstand van 1 700 ligjaar van die
       Aarde. Deneb is 200 keer so groot soos ons eie Son en op 18 na die
       helderste ster in die hemel. Noord van Deneb lê 'n donker gebied
       sonder sterre, die sogenaamde noordelike "kolesak", 'n eweknie van
       Crux se kolesak.
     * Die dubbelster Albireo (β Cygni) spog met goue en blou kleure met
       'n helderheid wat tussen 3,1 en 5,1 beweeg. Dit is 'n uiters
       pragtige voorwerp wat met enige teleskoop gesien kan word. Die twee
       sterre se afstand van die Aarde is sowat 380 ligjaar.
     * 61 Cygni is 'n ander belangrike dubbelster in Cygnus. Dit verwerf
       bekendheid in die jaar 1838, toe die sterrekundige Friedrich
       Wilhelm Bessel (1784-1846) dit gebruik om vir die eerste keer 'n
       parallaks te meet - die skynbare verandering van die posisie van 'n
       ster, wat deur die Aarde se beweging rond die Son veroorsaak word.
       Die dubbelster behoort met 'n afstand van 11,1 ligjaar tot die 20
       sterre wat digste by ons eie sonnestelsel lê. Die twee sterre het
       moontlik 'n metgesel, wat met net agt keer die massa van die
       planeet Jupiter óf 'n baie klein donker ster óf selfs 'n planeet
       kan wees.
     * HD188753 is 'n stelsel van drie sterre op 'n afstand van 149
       ligjaar. Die ontdekking van 'n gasvormige reuseplaneet in hierdie
       sonnestelsel bevragteken in 2005 heersende opvattings oor die
       ontstaan van planete.
     * Die Noord-Amerika-newel (NGC 7000) het sy naam aan sy buitengewone
       vorm te danke, wat baie op dié van 'n kaart van die
       Noord-Amerikaanse vasteland lyk. Dit is vir die blote oog sigbaar
       as 'n helder haak teen die agtergrond van die Melkweg. Die newel lê
       wes van die ster Deneb, op 'n afstand van sowat 1 500 ligjaar van
       die Aarde.
     * Cygnus X-1 is 'n opvallende bron van x-strale. Die dubbelster word
       deur 'n blou superreus-ster en 'n onsigbare begeleier gevorm, wat
       moontlik 'n swartkolk is. Cygnus-X1 se afstand van die Aarde is
       sowat 8 000 ligjare.

[wysig] Die hoofsterre van Cygnus

   Die dubbelster Albireo
   Die dubbelster Albireo
   Die sterrebeelde Cygnus en Lyra
   Die sterrebeelde Cygnus en Lyra
       Ster Skynbare helderheid Absolute helderheid Afstand (ligjaar)
                                Spektraaltipe
   Deneb (α Cyg) 1,25 -8,73 3230 A2Ia
   Sadir (v Cyg) 2,23 -6,12 1524 F8Ib
   Gienah Cygni (ε Cyg) 2,48 0,76 72 K0III
   δ Cyg 2,86 -0,74 171 B9.5III
   Albireo (β^1 Cyg) 3,05 -2,31 386 K3II+...
   ζ Cyg 3,21 -0,12 151 G8II SB
   ξ Cyg 3,72 -4,07 1178 K7Ibv SB
   τ Cyg 3,74 2,14 68 F1IV
   ι^2 Cyg 3,76 0,89 122 A5Vn
   κ Cyg 3,8 0,91 123 K0III
   ω^1 Cygni (31 Cyg) 3,8 -4,29 1354 K2II+...
   η Cyg 3,89 0,74 139 K0IIIvar
   ν Cyg 3,94 -1,25 356 A1Vn
   ω^2 Cygni (32 Cyg) 3,96 -3,7 1110 K3Ib-II comp
   ρ Cyg 3,98 1,07 125 G8III

                         Die 88 moderne sterrebeelde
   Andromeda | Antlia | Apus | Aquarius | Aquila | Ara | Aries | Auriga |
        Boötes | Caelum | Camelopardalis | Cancer | Canes Venatici |
       Canis Major | Canis Minor | Capricornus | Carina | Cassiopeia |
       Centaurus | Cepheus | Cetus | Chamaeleon | Circinus | Columba |
   Coma Berenices | Corona Australis | Corona Borealis | Corvus | Crater |
     Crux | Cygnus | Delphinus | Dorado | Draco | Equuleus | Eridanus |
   Fornax | Gemini | Grus | Hercules | Horologium | Hydra | Hydrus | Indus
     | Lacerta | Leo | Leo Minor | Lepus | Libra | Lupus | Lynx | Lyra |
   Mensa | Microscopium | Monoceros | Musca | Norma | Octans | Ophiuchus |
       Orion | Pavo | Pegasus | Perseus | Phoenix | Pictor | Pisces |
   Piscis Austrinus | Puppis | Pyxis | Reticulum | Sagitta | Sagittarius |
   Scorpius | Sculptor | Scutum | Serpens | Sextans | Taurus | Telescopium
   | Triangulum | Triangulum Australe | Tucana | Ursa Major | Ursa Minor |
                      Vela | Virgo | Volans | Vulpecula

   Kategorie: Sterrebeelde

