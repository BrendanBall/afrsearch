Cygnus X-1


   'n Kunstenaar se voorstelling van Cygnus X-1
   'n Kunstenaar se voorstelling van Cygnus X-1

   Cygnus X-1 is 'n ruimtelike liggaam in die sterrebeeld Cygnus (die
   Swaan) wat waarskynlik 'n swartkolk is. Dit is minder as 300 km in
   deursnee, maar het tien tot twintig sonmassas. Kragtige x-strale word
   vinniger as elke duisendste van 'n sekonde uitgepols. Dit wentel op 'n
   afstand van nagenoeg 30 miljoen km om die helder, warm (30 000 K),
   blouerige ster HDE 226868, van nagenoeg dertig sonmassas. HDE 226868, 8
   000 ligjare ver, stort oorverhitte gasse op ontsaglike skaal op die
   reuse-aangroeiskyf uit wat om die swartkolk wentel. Die invallende
   gasse word tot twee miljoen grade Celsius verhit soos dit meedoënloos
   na die swartkolk ingetrek word. Net voordat die gasse by die swartkolk
   instort, neem die hittegraad só geweldig toe, dat groot hoeveelhede
   x-strale opgewek word.

[wysig] Bronne

     * Joubert, Gideon: Die Groot Gedagte (1997); Tafelberg, Kaapstad

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Hemelliggame

