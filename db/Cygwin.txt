Cygwin


   Cygwin - is 'n versameling vrye programmatuur-hulpmiddele wat
   oorspronklik deur Cygnus Solutions ontwikkel is om verskeie weergawes
   van Microsoft Windows in staat te stel om soortgelyk as 'n Unix-stelsel
   op te tree. Dit hoofdoel is om programmatuur wat vir POSIX-versoenbare
   stelsels (soos Linux, BSD en Unix) ontwikkel is, oordraagbaar te maak
   tot die Windows platform sonder om veel meer te doen as dit weer op
   Windows saam te stel. Programme wat met Cywin oorgedra word werk die
   beste op Windows NT, Windows 2001, Windows XP en Windows Server 2003,
   maar sommiges kan bevredigend uitgevoer word op Windows 95 en Windows
   98. Cygwin word tans onderhou deur die werknemers van Red Hat, Netapp
   en andere. Dit is belangrik om kennis te neem dat alhoewel Cygwin
   header lêers en kodeversamelings gebruik wat dit makliker maak om *nix
   toepassings vir gebruik op Windows her saam te stel, dit nie Windows
   binêre programme direk versoenbaar maak met *nix binêre programme nie.

   Inhoud

        * 1 Beskrywing
        * 2 Geskiedenis
        * 3 Sien ook
        * 4 Eksterne skakels

[wysig] Beskrywing

   Cygwin bestaan uit 'n versameling kode wat die POSIX stelselbevele
   omskakel na Win32 stelselbevele, 'n GNU ontwikkelingsketting (soos die
   GNU Compiler Collection en die GDB om basiese programmatuurontwikkeling
   moontlik te maak asook 'n groot versameling toepassingsprogramme
   soortgelyk aan dié wat algemeen op Unix stelsel gevind kan word. Op
   hierdie stadium is bykans alle bekende vrye programmatuur op Unix na
   Cygwin omgeskakel, insluitende die X Windows-stelsel, KDE, Gnome,
   Apache, TeX en verskeie andere. 'n Meganisme wat geskep is vir die
   installering van inetd, syslogd, sshd, Apache en andere daemone sodat
   hulle as standaard Windows dienste kan optree, wat 'n Microsoft Windows
   stelsel in staat stel om baie soos 'n Unix of 'n Linux-bediener op te
   tree. Al hierdie programme word geïnstalleer deur die standaard Cygwin
   opstelprogram, wat die nodige pakette vanaf die Internet aflaai. Die
   opstelprogram kan weer gehardloop word om programme na hulle nuutste
   weergawes op te dateer soos benodig of hulle dan by te voeg of te
   verwyder. Verskeie ander kenmerke word ook deur die opstelprogram
   verskaf, soos onder ander die vermoë om die bronkode saam met die
   binêre weergawe te installeer.

   'n Groot klomp moeite is gedoen om koppelvlakke te verskaf om konsepte
   wat in Unix en Windows van mekaar verskil met mekaar in verband te
   bring. Voorbeelde sluit in:
     * 'n Cygwin spesifieke weergawe van Unix se mount-bevel is geskep,
       wat dit moontlik maak om arbitrêre Windows gidsroetes te laai as
       "lêerstelsels" in 'n Unix lêerruimte. Die mount inligting word
       gewoonlik in die registry gestoor. Lêerstelsels kan gelaai word as
       binêre (by verstek) of as teks, wat outomatiese omskakelings tussen
       LF en CRLF lynafsluitings doen (Die beïnvloed slegs programme wat
       die open() en fopen() funksies oproep sonder om die teks- of binêre
       modus te spesifiseer. Al die omgeskakelde Unix programme wat deur
       die Cygwin opstelprogram beskikbaar is, maak lêers in binêre modus
       oop indien geskik en vermei sodoende die korrupsie van data). Alle
       DOS skyfaandrywers (C:, D: ens.) is ook beskikbaar onder
       /cygdrive/c, /cygdrive/d, ens. Windows netwerkroetes in die vorm
       van \\HOST\SHARE\FILE word omgeskakel na die vorm
       //HOST/SHARE/FILE.

     * Die /dev en /proc met alle kenmerke word outomaties verskaf.
       /proc/registry verskaf direkte toegang tot lêerstelseltoegang tot
       die Windows registry.

     * Simboliese skakels word verskaf en maak gebruik van .LNK lêers
       (Windows shortcuts), met sommige Cygwin-spesifieke inligting daarin
       vervat en met die system attribute ingestel om verwerking te
       versnel.

     * Die Solaris API vir die hanteer van toegangsbeheerlyste word
       ondersteun en word in verband gebring met die Windows NT
       toegangstelsel.

     * Spesiale formate van die etc/passwd en /etc/group word verskaf wat
       aanwysers insluit na die SID's wat die Windows eweknieë is, wat dit
       moontlik maak om die Unix en Windows gebruikers en groepe met
       mekaar in verband te bring.

     * Verskeie nutsprogramme word verskaf vir die omskakeling tussen
       Windows en Unix lêerstelsels, vir die hantering van (CRLF/LF)
       lynafsluitingskwessies, vir die vertoon van DLL'e wat met 'n
       program gekoppel is ens.

   Die weergawe van die gcc wat saam met Cygwin verskaf word het verskeie
   uitbreidings vir die skep van Windows DLL'e, vir die spesifiseer van 'n
   program as 'n windows- of konsolemodus program, die byvoeging van
   hulpbronne ens.

   Ondersteuning vir die saamstel van MinGW-versoenbare programme (d.w.s,
   programme wat nie vereis dat Cygwin geïnstalleer moet wees om te
   hardloop nie, of meer spesifiek, programme wat nie Cygwin se
   CYGWIN1.DLL wat die POSIX versoenbaarheidslaag verskaf, benodig nie).

   Red Hat versprei normaalweg die Cygwin kodeversameling onder die GNU
   General Public License met die uitsondering wat die skakeling met enige
   vrye programmatuur waarvan die lisensie aan die Oopbron Definisie
   voldoen, toe te laat. (Red Hat verkoop ook kommersiële lisensies aan
   diegene wat programme wil versprei onder voorwaardes van uitsluitlike
   besitreg).

   'n Mens kan by vele poslyste aansluit wat verband hou met Cygwin by die
   Cygwin Poslys blad.

[wysig] Geskiedenis

   Cygwin het in 1995 begin as 'n projek van Steve Chamberlain, 'n
   ingenieur by Cygnus wat opgemerk het dat Windows NT en 95 COFF gebruik
   as hulle objeklêerformaat en dat GNU reeds ondersteuning vir x86 en
   COFF asook die C funksieversameling, newlib, gebied het; wat dit dus
   teoreties nie baie moeilik sou maak om die GCC te verander om 'n
   samesteller te skep wat uitvoerbare programme vir Windows kon skep nie.
   Die vermoede is toe in die praktyk bevestig en is 'n prototipe vinnig
   ontwikkel.

[wysig] Sien ook

     * Cygwin/X is 'n vrye X11 implementering wat bo-op Cygwin loop.
     * MinGW is 'n vrye omskakeling van die GNU ontwikkelingshulpmiddele
       vir Windows.
     * DJGPP is 'n soortgelyke suite vir DOS/Windows.
     * Services for UNIX is 'n Microsoft produk met soortgelyke vermoëns
       as Cygwin; dit het 'n spoedvoordeel, maar is nie beskikbaar vir
       Windows XP Home of ouer weergawes van die nie NT-gebaseerde
       weergawes van Windows nie.
     * Die UWIN pakket maak dit moontlik om UNIX toepassings op Windows
       XP/2000/NT/ME/98/95 te bou.
     * coLinux is 'n Koöporatiewe Skynmasjien wat Linux op Windows laat
       hardloop.
     * KDE op Cygwin
     * MKS Toolkit
     * WINE maak dit moontlik om Windows programme op UNIX-tipe stelsels
       te loop.

[wysig] Eksterne skakels

   Sjabloon:Wikibooks
     * Cygwin Tuisblad
     * Cygwin Gereelde Vrae
     * Cygwin Pakketlyste
     * Cygwin blad op Freshmeat.net
     * CYGNOME = cygwin + GNOME
     * KDE-cygwin = cygwin + KDE
     * unxutils en GnuWin32 - twee soortgelyke projekte, wat Unix
       nutsprogramme omskakel vir Windows maar sonder 'n emulation laag.
     * Redhat se tuisblad oor Cygwin
     * UTF-8 uitbreiding vir Cygwin

   Kategorie: Rekenaar

