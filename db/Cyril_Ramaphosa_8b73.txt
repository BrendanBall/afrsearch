Cyril Ramaphosa


   Matamela Cyril Ramaphosa (gebore 17 November 1952) is 'n
   Suid-Afrikaanse prokureur, vakbondleier, aktivis, politikus en sakeman.
   Hy is gebore in Soweto, naby Johannesburg, in die huidige Gauteng
   provinsie. Terwyl Ramaphosa voorheen 'n groot figuur in Suid-Afrikaanse
   nasionale politiek was, het hy in die laaste paar jare 'n prominente
   figuur in die besigheidsgemeenskap geword.

   Gerespekteer as 'n vaardige en rekeningswaardige onderhandelaar en
   strateeg, is Ramaphosa beter bekend vir die oprigting van die grootste
   en kragtigste werkersunie in Suid-Afrika - die Nasionale Unie van
   Mynwerkers van Suid-Afrika (NUMSA) - sowel as vir die kritieke rol wat
   hy gespeel het, saam met Roelf Meyer van die Nasionale Party, gedurende
   die onderhandelinge om 'n vreedsame einde te bring aan apartheid en om
   die land in die rigting te stuur van die eerste demokratiese
   verkiesings in April 1994.

   Hy is getroud met Dr. Tshepo Motsepe, en hulle het vier kinders.

   Inhoud

        * 1 Vroeë lewe en opvoeding
        * 2 Politieke aktivis en unieleier
        * 3 Politikus en president
        * 4 Sakeman
        * 5 Ere-doktorsgrade en toekennings
        * 6 Internasionale posisies
        * 7 Eksterne skakels

[wysig] Vroeë lewe en opvoeding

   Alhoewel hy die grootste deel van sy kinderjare in Soweto deurgebring
   het, het hy in 1971 aan die Mphaphuli Hoërskool in Sibasa, Venda,
   gematrikuleer. Hy het gevolglik ook geregistreer om regte aan die
   Universiteit van die Noorde (Turfloop) te studeer in 1972.

   Op universiteit het Ramaphosa betrokke geraak by studentepolitiek, en
   het by die Suid-Afrikaanse Studenteorganisasie (SASO) en die Black
   People's Convention (BPC) aangesluit. Dit het gelei tot sy arrestasie
   en gevolglike alleenaanhouding vir elf maande in 1974 ingevolge Artikel
   6 van die Wet op Terrorisme, vir sy betrokkenheid in die organisasie
   van pro-Frelimo byeenkomste. In 1976 is hy weer in hegtenis geneem, en
   aangehou vir ses maande. Na sy vrylating het hy 'n regsklerk vir 'n
   Johannesburgse firma van prokureurs en het sy studies voortgesit deur
   die Universiteit van Suid-Afrika (UNISA), waar hy sy B.Proc.-graad in
   1981 ontvang het.

[wysig] Politieke aktivis en unieleier

   Nadat hy sy graad ontvang het, het Ramaphosa by die Raad van Unies van
   Suid-Afrika (CUSA) aangesluit as regsadviseur. In 1982, het CUSA gevra
   dat Ramaphosa 'n vakbond vir mynwerkers begin; die nuwe vakbond is
   gestig in dieselfde jaar, en is die Nasionale Unie van Mynwerkers (NUM)
   genoem. Ramaphosa is gearresteer in Leboa, op die aanklag dat hy 'n
   byeenkoms in Namakgale georganiseer het, of beplan het om dit by te
   woon, wat verban is deur die plaaslike magistraat.

   Ramaphosa is verkies as die eerste Sekretaris-Generaal van die unie, 'n
   posisie wat hy beklee het tot sy bedanking in Junie 1991, na sy
   verkiesing as die Sekretaris-Generaal van die African National Congress
   (ANC). Onder sy leierskap het die unie se lidmaatskap gegroei van 6 000
   in 1982 tot 300 000 in 1992, wat dit beheer gegee het oor amper die
   helfte van die totale swart arbeidsmag in die Suid-Afrikaanse
   mynbedryf. As Sekretaris-Generaal het hy ook die mynwerkers in een van
   die grootste stakings in Suid-Afrikaanse geskiedenis gelei.

   In 1985, het NUMSA weggebreek van CUSA en het gehelp in die oprigting
   van die Congress of South African Trade Unions (COSATU). Toe COSATU
   aangesluit het by die Verenigde Demokratiese Front (UDF), 'n politieke
   beweging teen die Nasionale Party regering van P. W. Botha, het
   Ramaphosa 'n leidende rol gespeel in wat bekend geword het as die Mass
   Democratic Movement (MDM).

   Toe Nelson Mandela vrygelaat is uit die tronk, was Ramaphosa ook op die
   Nasionale Ontvangskomitee gewees.

[wysig] Politikus en president

   Saam met sy verkiesing as die Sekretaris-Generaal van die ANC in 1991
   het hy die hoof van die onderhandelingspan geword van die ANC om oor
   die einde van apartheid met die Nasionale Party regering te
   onderhandel. Na die eerste werklike demokratiese verkiesings in 1994
   het Ramaphosa 'n Lid van die Parlement geword; en is hy verkies as die
   Voorsitter van sy Grondwetlike Vergadering (Engels: Constitutional
   Assembly) op 24 Mei 1994 en het 'n sentrale rol gespeel in die regering
   van nasionale eenheid.

   Nadat hy die wedloop verloor het om die President van Suid-Afrika te
   word het teen Thabo Mbeki, het hy bedank van sy politieke posisies in
   Januarie 1997 en het oorbeweeg na die private sektor, waar hy die
   direkteur van die Nuwe Afrika Beleggings Beperk geword het. Hy bly nog
   'n Nasionale Uitvoerende Lid van die ANC.

   Terwyl hy nie 'n lid van die Suid-Afrikaanse Kommunistiese Party (SAKP)
   is nie, het Ramaphosa verklaar dat hy 'n toegewyde sosialis is.

   Die media het in 2006 gespekuleer dat Ramaphosa weereens wil aansluit
   by die wedloop vir die presidentskap van die ANC, voor die Algemene
   Verkiesing van 2009 [1]. Tog het hy verklaar dat hy nie belangstel in
   die presidentskap nie, en Linkse kommentators aanvaar nie die
   moontlikheid dat 'n Sakeman die ANC en die land lei nie.

[wysig] Sakeman

   Onder andere beklee Ramaphosa huidig (2004) die posisie van die
   uitvoerende voorsitter van Shanduka Holdings, 'n maatskappy wat hy
   gestig het om deel te neem in swart ekonomiese bemagtigingstransaksies.
   Hy is ook voorsitter van Johnnic Holdings, Bidvest Group en die MTN
   Groep. Sy ander nie-uitvoerende direkteurskappe sluit in Macsteel
   Holdings, Alexander Forbes, Standard Bank en Medscheme.

[wysig] Ere-doktorsgrade en toekennings

   Onder andere het Ramaphosa ere-doktorsgrade ontvang van die
   Universiteit van KwaZulu-Natal, die Universiteit van Port Elizabeth,
   die Universiteit van Kaapstad, die Universiteit van die Noorde, die
   Universiteit van Lesotho en die Universiteit van Massachusetts. In
   Oktober 1991, was hy ook 'n besoekende Professor in Regte by Stanford
   Universiteit.

   Ramaphosa het ook die Olof Palme toekenning in Stockholm in Oktober
   1987 ontvang.

   In 2004, is hy verkies as nommer 34 in die Top 100 Suid-Afrikaners.

[wysig] Internasionale posisies

   In sy rol as sakeman is Ramaphosa 'n lid van die Coca-Cola Maatskappy
   se Internasionale Adviseursraad sowel as die Unilever Afrika
   Adviseursraad. Hy was ook die eerste adjunk-voorsitter van die
   Commonwealth Business Council.

   Saam met die oud-president van Finland, Martti Ahtisaari, is hy
   aangewys as 'n inspekteur van die Ierse Republikeinse Weermag se
   ontwapening in Noord-Ierland. Ramaphosa sit ook op die Internasionale
   Kommissie van Intervensie en Staatsoewereiniteit en is die Ere-Konsul
   Generaal vir Ysland in Suid-Afrika.

[wysig] Eksterne skakels

     * Cyril eyeing presidency, souces claim
     * Mandela remains neutral on Ramaphosa
     * Ramaphosa remains mum on presidency bid
     * Ramaphosa speaks on ANC presidency
     * I will stick to business, says Ramaphosa
     * Ramaphosa not interested in ANC top job
     * Unpacking Ramaphosa's presidential candidacy
     * Anatomy of fast money

   Kategorie: Suid-Afrikaanse politici

