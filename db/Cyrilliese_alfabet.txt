Cyrilliese alfabet


   Die Cyrilliese alfabet ook Siriliese alfabet is die alfabet wat gebruik
   word om ses Slawiese tale te skryf: Russies, Oekraïens, Witrussies,
   Serwies, Masedonies en Bulgaars, asook ander tale van die voormalige
   Sowjetunie. Tot en met 1859 is Roemeens ook in die Cyrilliese alfabet
   geskryf. Ander name: Russiese alfabet, Asboeka, Азбука.

   Die Cyrilliese alfabet is afgelei van die Glagolitiese alfabet uit die
   negende eeu wat toegeskryf word aan die broers Cyrillus en Methodius
   wat albei monnike was. Die oorsprong van die Cyrilliese alfabet self is
   egter minder seker.

[wysig] Transliterasie

                                     groot klein naam klank transliterasie
                                         ISO 9 Afrikaans Nederlands Engels
                                                       А а A /a/ a a a a
                                                      Б б Be /b/ b b b b
                                          В в We /v/ v w of f ^[1] v/w v
                                                      Г г Ge /g/ g g g g
                                                      Д д De /d/ d d d d
                                               Е е Je /jE/ e e/je e/je e
                                        Ё ё Jo /jO/ ë o/jo o/jo/e/je ë
                                                 Ж ж Zje /Z/ ž zj zj zh
                                                      З з Ze /z/ z z z z
                                                       И и I /i/ i i i i
                                         Й й kort I /j/ j i/j^[2] j/- ĭ
                                                      К к Ka /k/ k k k k
                                                      Л л El /l/ l l l l
                                                      М м Em /m/ m m m m
                                                      Н н En /n/ n n n n
                                                       О о O /o/ o o o o
                                                      П п Pe /p/ p p p p
                                                      Р р Er /r/ r r r r
                                                      С с Es /s/ s s s s
                                                      Т т Te /t/ t t t t
                                                    У у Oe /u/ u oe oe u
                                                      Ф ф Ef /f/ f f f f
                                                  Х х Cha /x/ x ch ch kh
                                                 Ц ц Tse /ts/ c ts ts ts
                                             Ч ч Tsje /tS/ č tsj tsj ch
                                                 Ш ш Sja /S/ š sj sj sh
                                  Щ щ Sjtsja /S^j/ šč sjtsj sjtsj shch
                              Ъ ъ Harde teken geen palatalisasie " - - "
                                                    Ы ы Jeri /y/ y i y y
            Ь ь Sagte teken /^j/ -- palatalisasie ' ? Soms ', soms j - '
                                                     Э э E /E/ ė e e é
                                              Ю ю Joe /ju/ ju joe joe yu
                                                 Я я Ja /ja/ ja ja ja ya

   Om Slawiese name (byvoorbeeld) in 'n taal weer te gee wat 'n ander
   alfabet gebruik, is 'n vorm van transliterasie nodig om die omskakeling
   na 'n ander skryfstelsel te doen. Verskeie stelsels bestaan vir
   verskeie bron- en teikentale. Party Slawiese tale word in beide die
   Cyrilliese alfabet en die Latynse alfabet geskryf en het dus 'n
   natuurlike manier van transliterasie.

   ISO-9 is 'n transliterasiesisteem van die Internasionale
   Standaardeorganisasie (ISO) wat omkeerbare transliterasie moontlik
   maak. Dit wil sê, die transliterasie kan sonder dubbelsinnigheid of
   verlies aan inligting weer omgekeer word na Cyrillies. Dit word gedoen
   deur gebruik te maak van diakritiese tekens.

   Die Afrikaanse woordelys en spelreëls (AWS) beskryf die transliterasie
   wat gebruik word om na Afrikaans te translitereer. Dit verskil van die
   maniere wat bestaan vir ander tale soos Engels om die resultate meer
   konsekwent te maak met die Afrikaanse speltradisie. Die gebruik van die
   letter "g" om die klank [g] (soos in die Afrikaanse woord "gholf") voor
   te stel is wel effens inkonsekwent met Afrikaanse speltradisie.

   Verskeie stelsels vir transliterasie bestaan vir Engels.^[3]

   Regs is 'n vergelyking met transliterasie soos gebruik word Engelse en
   Nederlandse transliterasietabelle:

[wysig] Notas

    1. ^ f word gebruik aan die einde van lettergrepe of voor stemlose
       konsonante.
    2. ^ Die gebruik van i teenoor j kan rofweg aangegee word as dat j
       gebruik word aan die begin van 'n woord of lettergreep, of tussen
       'n konsonant en 'n vokaal. Gebruik i andersins.
    3. ^ Sien gerus die inskrywing daaroor by die Engelse Wikipedia.

   Kategorie: Skryfstelsels

