Cywia Lubetkin


   Cywia Lubetkin (1914–1976) (in Engels: Zivia Lubetkin), (in Hebreeus:
   צביה לובטקין ) , kodenaam "Celina", was een van die leiers van die
   Joodse ondergrondse versetting in Nazi-besette Warskou en die enigste
   vrou in die Hoë Bevel van die Joodse Gevegsorganisasie (Zydowska
   Organizacja Bojowa; ZOB).

   Inhoud

        * 1 Voor die oorlog
        * 2 Die Tweede Wêreldoorlog
        * 3 Na die oorlog
        * 4 Bronnelys

[wysig] Voor die oorlog

   Lubetkin is in 1914 in Byten, Pole gebore. Sy het op 'n vroeë ouderdom
   by die Sionistiese Arbeidersbeweging aangesluit. In haar latere
   tienerjare het sy by die Sionistiese Jeugbeweging aangesluit en in 1938
   het sy 'n lid van die beweging se uitvoerende raad geword. Sy was 'n
   die Russies-gekontroleerde area van Pole toe Nazi-Duitsland die land
   binnegeval het in September, 1939 en het sy die gevaarlike terugtog na
   Warskou toe aangepak om daar by die ondergrondse versettingsbeweging
   aan te sluit.

[wysig] Die Tweede Wêreldoorlog

   Lubetkin was een van die stigters van die ZOB en het gedien op Warskou
   se Joodse gemeenskap se politieke raad, die Joodse Nasionale Komitee
   (Zydowska Komitet Narodowa; ZKN) en het ook gedien op die Koördinerende
   Kommitee, 'n sambreel organisasie wat bestaan het uit die ZKN en die
   nie-Sionistiese Algemene Joodse Arbeidersbond, wat die borg van die ZOB
   was.

   Sy was een van die leiers van die Warskou Ghetto Opstand en een van
   slegs 34 vegters wat daar oorleef het. Tydens haar ondergrondse
   aktiwiteite het die naam "Cywia" die kodewoord vir Pole geword in
   briewe gestuur deur verskeie versettingsbewegings binne en buite die
   Warskou Ghetto. Na sy haar groep vegter uit die riole van Warskou gelei
   het, met behulp van Simcha "Kazik" Rotem, in die laaste van die ghetto
   opstand (30 Mei, 1943), het sy haar versettingsaktiwiteite volgehou in
   die res van Warskou. Sy het ook deelgeneem aan die Poolse Warskou
   Opstand in Augustus 1944.

[wysig] Na die oorlog

   Na die Tweede Wêreldoorlog was Lubetkin aktief in die Sjoa Oorlewendes
   se Komitee in Europa en het sy gehelp om die Beriha te stig, 'n
   organisasie wat Oostelike- en Sentraal-Europese Jode gehelp het om die
   grens oor te steek na Palestina, toe nog 'n Britse mandaat.

   Sy is getroud met Icchak Cukierman, die bevelvoerder van die ZOB en
   saam met ander vegters wat die Warskou Ghetto Opstand oorleef het en
   ander partisane het hulle die kibboets Lohamey ha-Geta'ot gestig as ook
   'n museum ter nagedagtenis aan die ghetto vegters, wat op die kibboets
   geleë is. In 1961 het sy getuienes gelewer by die verhoor van die Nazi
   oorlogkrimineel Adolf Eichmann.

[wysig] Bronnelys

          Hierdie artikel is grotendeels 'n vertaling van die Engelse
          Wikipedia artikel Zivia Lubetkin.

     * Lubetkin, Zivia. Die letzten Tage des Warschauer Gettos. bl. 47,
       illus. Berlin: VVN-Verlag, 1949
     * Lubetkin, Zivia. Aharonim `al ha-homah. (Ein Harod, 1946/47)
     * Lubetkin, Zivia. Bi-yemei kilayon va-mered. bl. 89. Tel-Aviv, 1953
     * Lubetkin, Zivia. In the days of destruction and revolt. (vertaal
       vanuit Hebreeus deur Ishai Tubbin). bl. 338, illus. Tel Aviv:
       Hakibbutz Hameuchad Pub. House: Am Oved Pub. House, 1981

   Kategorieë: Pole • Tweede Wêreldoorlog • Sjoa

