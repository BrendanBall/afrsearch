Côte d'Azur


   Die Côte d'Azur
   Die Côte d'Azur

   Die Côte d'Azur ("Asuurblou Kus", soms ook die Franse Riviëra genoem)
   vorm die mees oostelike deel van die Mediterreense kus van
   Suid-Frankryk.
   'n Kaart van die Côte d'Azur
   'n Kaart van die Côte d'Azur

   Die Côte d'Azur strek van die stad Toulon in die weste tot by die
   Italiaanse grens in die ooste. Dit is 'n deel van die gewes (région)
   Provence-Alpes-Côte d'Azur en sluit die kuslyn van die départements Var
   en Alpes-Maritimes en die Vorstedom Monaco in. Naas Monaco is Cannes,
   Saint-Tropez, Menton, Antibes en Nice die mees bekende stede langs die
   kus.

   Die kus het sy naam aan die asuurblou hemel te danke, en die gebied
   spog met meer as 300 sonskyndae per jaar.

   Die Côte d'Azur se agterland is bergagtig; die Alpe strek in die ooste
   tot by die kuslyn. 'n Ander bekende gebergte is die Massif des Maures.
   Die westelike deel van die kusgebied word deur rooi rotse gekenmerk.

   Die Côte d'Azur is een van die gewildste Franse vakansiebestemmings en
   lok ook baie buitelandse toeriste. 'n Groot aantal Europese bekendes en
   afgetredenes beskik oor villa's of woonstelle in die gebied.
   Commons
   Multimedia oor hierdie onderwerp is te vinde op Wikimedia Commons onder
   die titel:
   Côte d'Azur
   Kategorieë: Frankryk • Geografie van Frankryk

