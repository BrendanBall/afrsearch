DDR SDRAM


   DDR geheue, met bo 512MB en onder 256MB.
   DDR geheue, met bo 512MB en onder 256MB.

   DDR SDRAM (vanuit Engels vir double-data-rate synchronous dynamic
   random access memory) of dubbele datasnelheid sinkrone dinamiese
   ewetoeganklike geheue is 'n soort geïntegreerde stroombaangeheue wat in
   rekenaars gebruik word. Dit behaal 'n hoër bandwydte as gewone SDRAM
   deur data oor te dra op die stygende asook vallende rande van die
   kloksein. Dit verdubbel byna die oordragstempo sonder om die frekwensie
   van die voorste bus te verhoog. Sodoende kan 'n 100 MHz DDR stelsel 'n
   effektiewe kloktempo van 200 MHz hê in vergelyking met die ekwivalente
   SDRAM.

   Met data wat in 8 grepe op 'n slag oorgedra word gee DDR RAM 'n
   data-oordragstempo van die (geheuebus kloktempo) × 2 (vir dubbelle
   datasnelheid) × 8 (aantal grepe oorgedra). As die voorste busfrekwensie
   dus 100 MHz is gee DDR-SDRAM 'n maksimum oordragstempo van
   1600 MG/sekonde.

   JEDEC het standaarde vir DDR SDRAM spoed in twee dele daargestel: Die
   eerste spesifikasie is vir geheueskyfies en die tweede vir die
   geheuemodules.

   Inhoud

        * 1 Skyfspesifikasie
        * 2 Modulespesifikasie
        * 3 Alternatiewe
        * 4 Sien ook
        * 5 Eksterne skakels

[wysig] Skyfspesifikasie

     * DDR-200: DDR-SDRAM geheuskyfies wat gespesifiseer is om teen
       100 MHz te werk.
     * DDR-266: DDR-SDRAM geheuskyfies wat gespesifiseer is om teen133 MHz
       te werk.
     * DDR-333: DDR-SDRAM geheuskyfies wat gespesifiseer is om teen
       166 MHz te werk.
     * DDR-400: DDR-SDRAM geheuskyfies wat gespesifiseer is om teen
       200 MHz te werk.

[wysig] Modulespesifikasie

     * PC-1600: DDR-SDRAM geheuemodule wat gespesifiseer is om teen
       100 MHz te werk met DDR-200 skywe en 'n bandwydte van 1.600 GB/s.
     * PC-2100: DDR-SDRAM geheuemodule wat gespesifiseer is om teen
       133 MHz te werk met DDR-266 skywe en 'n bandwydte van 2.133 GB/s.
     * PC-2700: DDR-SDRAM geheuemodule wat gespesifiseer is om teen
       166 MHz te werk met DDR-333 skywe en 'n bandwydte van 2.667 GB/s.
     * PC-3200: DDR-SDRAM geheuemodule wat gespesifiseer is om teen
       200 MHz te werk met DDR-400 skywe en 'n bandwydte van 3.200 GB/s.

   Let wel: Alle RAM snelhede tussen die bogelyste spesifikasies voldoen
   nie aan JEDEC spesifikasies nie. — dikwels is hierdie skywe bloot 'n
   vervaardiger se eie optimisering deur gebruik te maak van hoër
   toleransie skywe of skywe wat teen 'n hoër spanning bedryf word.

   JEDEC standaarde bepaal ook die paketgroottes waarin DDR SDRAM
   vervaardig word.

   Daar is geen argitektuurverskille tussen die DDR SDRAM wat ontwerp is
   vir verskillende klokfrekwensies nie, bv. PC-1600 (ontwerp om teen
   100 MHz te werk) en PC-2100 (ontwerp om ten 133 MHz te werk). Die getal
   dui eenvoudig die oordragstempo waarteen die skyf gewaarborg is om te
   werk. Dit is dus moontlik om DDR SDRAM teen laer klokfrekwensies te
   loop (klokvertraging/underclocking) as waarvoor dit vervaardig is of
   soms selfs teen hoër klokfrekwensies (klokversnelling/overclocking).
   Laasgenoemde hou egter risikos in en moet met omsigtigheid hanteer
   word.

   DDR SDRAM DIMMs het 184 penne (teenoor die 168 penne van SDRAM of 240
   penne van DDR-2 RAM) en kan onderskei word van SDRAM DIMMs deur die
   aantal kepies (DDR SDRAM het een, SDRAM het twee). DDR word bedryf by
   'n spanning van 2.5 V, vergeleke met 3.3 V vir SDRAM. DDR bring dus ook
   'n kragbesparing mee.

   Baie nuwe skyfstelle gebruik hierdie geheuetipes in dubbelkanaal of
   soms selfs vierkanaal konfigurasies, wat 'n verdubbeling of 'n
   vervierdubbeling van die effektiewe bandwydte meebring.

[wysig] Alternatiewe

   DDR word tans met DDR2 SDRAM vervang, wat etlike modifikasies bevat om
   'n hoër klokfrekwensie toe te laat maar steeds op dieselfde beginsel as
   DDR werk. Rambus XDR-DRAM kompeteer tans met DDR2 tegnologie. Daar word
   verwag dat DDR2 die nywerheidstandaard gaan word, aangesien QDR SDRAM
   (Vierdubbele datatempo) te kompleks is om te implementeer terwyl XDR
   min ondersteuning geniet. DDR se Prefetch buffer wydte is 2 bisse,
   terwyl DDR2 4 bisse gebruik.

   Vervaardigers van geheueskywe beweer dat dit nie prakties is om DDR1
   geheue met kloksnelhede groter as 400 MHz op groot skaal te vervaardig
   nie. RDRAM is 'n besondere duur alternatief tot DDR SDRAM en die meeste
   vervaardigers het ondersteuning daarvoor in hul moederbord skyfstelle
   gestaak.

[wysig] Sien ook

     * DDR2 SDRAM
     * SDR SDRAM
     * Dubbelkanaal
     * Serial Presence Detect (SPD)

[wysig] Eksterne skakels

     * Amptelike werf van JEDEC
     * http://www.ddrmemoryram.com/ddrsdram_and_sdram.html
     * http://www.pcguide.com/ref/ram/tech_SDRAM.htm
     * PCWorld artikel wat die bekendstelling van AMD se nuwe AM2-hegstuk
       en DDR2 ondersteuning aankondig

   Kategorie: Rekenaar

