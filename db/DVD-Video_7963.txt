DVD-Video


   DVD-Video is die opvolger van die CD-Video- en VHS-formaat en het
   danksy verbeterde digitale beeld- en klankkwaliteit die gewildste
   medium vir tuisteaterstelsels geword. Die DVD-Video-formaat baseer op
   die DVD-ROM. Die maksimale speeltyd van 'n DVD-rolprent varieer na
   gelang van die tipe DVD-ROM waarop dit gestoor word; tweesydige
   DVD-Video's met twee lae op elke sy het 'n verlengde speeltyd van sowat
   agt ure.

[wysig] Gebiedskodes (regional codes)

   Die Amerikaanse rolprentnywerheid behou die reg voor om films in die
   buiteland op 'n later tyd vry te stel as in Noord-Amerika. By die
   invoering van die DVD-formaat vir rolprente dring die filmateljees
   daarop aan dat gebiedskodes op die skywe gestoor word, wat die gebruik
   van die DVD tot die ooreenstemmende gebied beperk.
   Die gebiedskodes van die DVD-Video
   Die gebiedskodes van die DVD-Video
   Kode                                Gebied
    1   VSA, Kanada en VSA-besittings
    2   Europa, Groenland, Suid-Afrika, Japan, Egipte en Midde-Ooste
    3   Suidoos-Asië, Suid-Korea, Hongkong, Indonesië, Filippyne, Republiek
        van Sjina
    4   Australië, Nieu-Seeland, Mexiko, Sentraal-Amerika, Suid-Amerika
    5   Rusland en GOS-lande, Oos-Europa, Indië, Afrika
    6   Volksrepubliek van Sjina
    7   Gereserveer vir toekomstige gebruik
    8   Internasionale terreine, soos byvoorbeeld op skepe en in vliegtuie

[wysig] DVD-tipes, stoorkapasiteit en video-speeltyd

   DVD-tipe       Lae       Stoorkapasiteit Video-speeltyd
    DVD-5   een laag        4,7 GB          120 minute
    DVD-9   dubbellaag      8,54 GB         240 minute
    DVD-10  een laag        9,4 GB          270 minute
    DVD-14  een of twee lae 13,24 GB        360 minute
    DVD-18  twee lae        17 GB           480 minute
   Kategorie: DVD

