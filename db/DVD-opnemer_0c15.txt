DVD-opnemer


   'n DVD-opnemer met 'n geïntegreerde hardeskyf
   'n DVD-opnemer met 'n geïntegreerde hardeskyf

   'n DVD-opnemer is 'n DVD-masjien wat televisieprogramme en opnames van
   digitale videokamera's op DVD-skywe kan skryf, maar ook as gewone DVD-
   en CD-speler kan dien. Die mees gevorderde DVD-opnemers, wat tans onder
   meer deur die Japannese vervaardiger Panasonic aangebied word, is in
   staat om op alle beskikbare DVD-formate (DVD-R, DVD-RW, DVD-RAM, +R en
   +RW) te skryf, speel DVD-Oudio-opnames en kan danksy hulle
   HDMI-koppelvlak DVD-opnames in hoë resolusie weergee, wat veral geskik
   is vir LCD- en plasmavertooneenhede.

   Inhoud

        * 1 DVD-formate vir opnames
        * 2 Tegnologie
        * 3 DVD-opnemer versus bandmasjien
        * 4 Sien ook

[wysig] DVD-formate vir opnames

   Die agtersy van DVD-opnameskywe
   Die agtersy van DVD-opnameskywe

   DVD-opnemers is in staat om videosnitte van televisie en videokamera's
   op DVD-skywe te stoor. Gevorderde masjiene beskik ook oor 'n hardeskyf
   en kan op DVD-RAM-skywe skryf, sodat TV-programme met 'n tydverskuiwing
   geniet kan word: Die DVD-opnemer kan tegelykertyd die begin van 'n
   program weergee, terwyl hy nog steeds besig is om die res van die
   program op te neem. TV-programme kan ook op die hardeskyf gestoor en
   later op DVD geskryf of uitgewis word.

[wysig] Tegnologie

   Terwyl videomasjiene 'n magneetband gebruik om TV-opnames te stoor,
   beskik DVD-opnemers, net soos CD- en DVD-skrywers, oor 'n laser, wat
   nie-reflekterende gaatjies in die spieëllaag van 'n DVD-skyf inbrand.
   Hierdie gaatjies bevat data, wat deur 'n swakker laser gelees en as
   beeld en geluid weergegee kan word.

[wysig] DVD-opnemer versus bandmasjien

   DVD-opnemer Videomasjien
   Aard van data digitaal analoog
   Tegnologie inbrand van gaatjies deur middel van 'n laser magneties
   Tydverskuiwing (Time-shift, Time Slip) gevorderde modelle met DVD-RAM
   en/of hardeskyf nie beskikbaar nie
   Snelheid van opnames: Videoband na DVD afhanklik van DVD-formaat en
   -opnemer; sneller as speeltyd neem so lank soos die speeltyd
   Uitwis- en bewerkbaarheid van opnames DVD±R-opnames kan nie gewysig of
   uitgewis word nie; DVD±RW-opnames kan uitgewis word om plek te maak vir
   nuwe opnames; DVD-RAM-opnames kan gewysig en uitgewis word kan volledig
   uitgewis of verander word

[wysig] Sien ook

     * DVD-speler
     * DVD
     * DVD-RAM

   Kategorieë: Elektroniese verbruikersware • DVD

