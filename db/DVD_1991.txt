DVD


   DVD-weergawe- (links) en -opnamemedia (regs) kan maklik onderskei word
   DVD-weergawe- (links) en -opnamemedia (regs) kan maklik onderskei word

   DVD is 'n formaat vir optiese stoorskywe, wat soos die kompakskyf (CD)
   uit polikarbonaat bestaan, 'n deursnee van 12 sentimeter en 'n dikte
   van 1,2 millimeter het. In teenstelling met die CD word dit egter uit
   twee plate van 0,6 millimeter elk vervaardig, wat die aftasting met 'n
   laserstraal minder moeilik maak. Die twee kante van 'n DVD-skyf kan
   albei twee lae met inligting bevat en bied derhalwe 'n stoorkapasiteit
   wat 25 keer groter kan wees as dié van die CD. Die oordragsnelheid van
   die DVD is eweneens vertienvoudig.

   Aanvanklik staan die afkorting DVD vir Digital Video Disc (Digitale
   Videoskyf), maar dit word gewysig tot Digital Versatile Disc (Digitale
   Veelsydige Skyf) nadat die medium ook as lees- en stoormedium vir
   rekenaars en as medium vir oudio-toepassings bekend gestel word.

   Die DVD-standaarde word ontwikkel en beheer deur die DVD-Forum, 'n
   werkgroep van die vernaamste vervaardigers van harde- en sagteware.

   Die formaat DVD-Video is in 1996 op die Japanse en Noord-Amerikaanse
   markte ingevoer.

[wysig] DVD-formate

   DVDs is tans in nege verskillende formate beskikbaar (die HD-DVD word
   in 2005 ingevoer, BluRay sal HD-DVD 'verfang' en is in 2008 befestig):

   DVD-FORMAAT FUNKSIE
   DVD-Video Weergawe van beeld en klank (agt ure in hoë kwaliteit)
   DVD-Oudio Weergawe van musiek in hoë resolusie, dikwels met
   bonusmateriaal soos video's, prentgalerye en diskografieë
   DVD-ROM Stoormedium vir gegewens wat in DVD-aandrywers gelees, maar nie
   oorskryf kan word nie
   DVD-RAM Stoor- en opnamemedium vir alle soorte gegewens en
   TV-programme, funksioneer soos 'n hardeskyf
   DVD-R Stoor- en opnamemedium vir alle soorte gegewens en TV-programme
   wat een keer beskryf kan word
   DVD-RW Stoor- en opnamemedium vir alle soorte gegewens en TV-programme
   wat tot 1 000 keer beskryf kan word
   Mini-DVD Formaat wat videogegewens in DVD-kwaliteit op 'n CD-R of CD-RW
   kan stoor (maksimaal sowat 30 minute speeltyd)
   DualDisc Formaat wat uit 'n CD- en DVD-plaat saamgepers word, bied
   CD-klank en DVD-Video- en/of DVD-Oudio-materiaal
   HD-DVD Stoor- en opnamemedium vir groot hoeveelhede gegewens, geskik
   vir TV-programme en video's in hoë resolusie
   Blu-Ray Dics Stoor- en opnamemedium vir groot hoeveelhede gegewens,
   geskik vir TV-programme en video's in hoë resolusie. 25 GB per laag,
   maks. twee lae vir nou met 'n totaal van 50 GB

[wysig] DVD-formate sonder goedkeuring van die DVD-Forum

     * +R, +R-DL, +RW: Om lisensiegelde te bespaar en ook om een of ander
       versoenbaarheidsprobleem op te los, het Philips variante - die
       sogenaamde +RW-formate - ingevoer. Hulle is min of meer
       vergelykbaar met die bogenoemde formate, word egter nie deur die
       DVD-Forum erken nie (daar is dus ook geen "DVD"-kenteken op die
       verpakking nie). Die +R-DL (Dual Layer) is 'n dubbellaag-formaat
       wat sowat 8.54 GB in twee lae kan stoor. +R-DL-media en
       DVD-aandrywers is sedert 2004 beskikbaar.
     * Ondanks sy misleidende naam baseer ook die Super Audio CD op die
       DVD-ROM-formaat.

   Commons
   Multimedia oor hierdie onderwerp is te vinde op Wikimedia Commons onder
   die titel:
   DVD
   Kategorie: DVD

