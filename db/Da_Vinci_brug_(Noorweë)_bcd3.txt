Da Vinci brug (Noorweë)


   Die Da Vinci brug in die skemer
   Die Da Vinci brug in die skemer

   Die Da Vinci Brug is 'n 'n 109,2 m lange spanbrug by Nygårdskrysset in
   Ås, naby Oslo in die suide van Noorweë wat gebou is volgens 'n ontwerp
   wat in 1502 deur Leonardo da Vinci gedoen is. Die voetgangerbrug
   oorkruis die Europese roete E18 wat Noorweë en Swede verbind. Die brug
   in Noorweë wat deur die kunstenaar Vebjørn Sand ontwerp is vorm deel
   van die Da Vinci Projek.

   Die brug is 'n eietydse implementering van 'n brug wat Da Vinci in 1502
   vir die Goue Horing in Istanbul ontwerp het. Da Vinci se oorsponklike
   ontwerpstekeninge word in die Institut de la Biblioithèque de Paris in
   Parys bewaar. Die Sultan Bajazet II het nie geglo dat die 240 m lange
   brug wat Da Vinci uit graniet wou bou voltooi kon word nie. Da Vinci
   was oortuig van die uitvoerbaarheid van sy ontwerp vir die brug, wat
   die langste in die wêreld sou wees, dat hy aangebied het om dit self te
   bou. Die ontwerp, wat uit drie boë wat 'n looplys ondersteun met 'n wye
   vurk-basis waaroor die brug se gewig versprei is, bestaan is egter eers
   300 jaar later aanvaar. In Da Vinci se tyd was dit nie moontlik om te
   bepaal of die kragte in die brug veilig deur die struktuur na die grond
   toe oorgedra sou word nie. Die brug kon eers 500 jaar later gebou word
   toe rekenaar simulasies wat van die Eindige Deeltjie Analise tegniek
   gebruik maak gebruik kon werk om die ontwerp met die nodige verstelling
   te implementeer. Die Noorweegse Openbare Paaie Administrasie het 'n
   beleid waarvolgens kuns in openbare plekke bevorder word. Volgens die
   beleid speel estetiese oorwegings 'n belangrike rol by die ontwerp van
   alledaagse strukture soos verkeersirkels en brûe. Die administrasie het
   dus onmiddelik die historiese en kuns waarde van die projek besef toe
   Sand dit in 1996 aan hulle voorstel.

   Die brug is volgens 'n Noorweegse tegniek gebou wat aanvanklik
   ontwikkel is vir die dakstruktuur van die skaatsbaan vir die 1994
   Winter Olimpiese spele in Lillehammer. Die brug se grasieuse boë is
   volgens 'n laminering tegniek met plaaslike Noorse sparhout gebou. Die
   brug is op 31 Oktober 2001 vir voetganger- en fietsverkeer geopen.

   Vebjørn Sand beoog dat 'n Leonardo brug op al die kontinente van die
   wêreld gebou moet word. Daar is tans planne vir die bou van 'n Da Vinci
   Brug wat uit klip gebou gaan word in die VSA

[wysig] Eksterne skakels

     * http://www.leonardobridgeproject.org/ Leonardo Brug projek tuisblad
     * The bridges of tomorrow: A choice before us op Making the modern
       world
     * Leonardo bridge opens 500 years late op BBC News
     * Die skilderye en publieke kuns van Vebjørn Sand
     * Inskrywing op structurae

   Die da Vinci brug in Ås
   Die da Vinci brug in Ås
   Kategorieë: Brûe • Noorweë

