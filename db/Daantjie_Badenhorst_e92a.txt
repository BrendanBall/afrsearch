Daantjie Badenhorst


   Daniel Streicher Badenhorst (6 Desember 1967 - ) (beter bekend as
   Daantjie Badenhorst en selfs Daantjie Dinamiet) is 'n Suid Afrikaanse
   TV-vasvraprogramwenner, joernalis en Asperger
   Sindroom-bewustheidsaktivis. Hy is die wenner van die 24ste seisoen van
   Noot vir Noot ‘n musiek vasvra program asook die 2005 uitgawe van
   Flinkdink, ‘n Afrikaanse algemene kennis vasvra program.

   Badenhorst is in Pietermaritzburg gebore as een van vier kinders. Hy
   het gematrikuleer aan Hoërskool Waterkloof, Pretoria in 1985. Na sy
   studies het hy by die Suid Afrikaanse Staatsdrukker in Pretoria gaan
   werk. Tans is hy ‘n subredakteur by die Afrikaanse dagblad Beeld.

   In 2004 het hy ingeskryf vir Noot vir Noot en dadelik geskiedenis
   gemaak nadat hy die maksimum van ZAR 10,000 oortref het voor die einde
   van die program. Dit was die eerste keer dat die in die program se
   geskiedenis gebeur het. Sy totale prysgeld in Noot vir Noot vir die
   aand was ZAR 26,075. Badenhorst se vertoning in die program het wye
   reaksie uitgelok en baie artikels oor hom het in koerante en tydskrifte
   verskyn, insluitende Huisgenoot en You. Tydens die seisoen van Noot vir
   Noot het Badenhorst ZAR 77,200 gewen wat ‘n rekord was. In die tyd is
   hy ‘n pos van subredakteur by Beeld aangebied wat hy aanvaar het. Beeld
   is Suid-Afrika se grootste Afrikaanse dagblad. Hy het sederdien die
   inhouds redakteur geword van die blad se internet uitgawe, beeld.com.

   As gevolg van sy vertoning op Noot vir Noot is hy uitgenooi om deel te
   neem op die 2005 uitgawe van die Flinkdink vasvra program, wat hy ook
   gewen het. Sy faam het hom ook ‘n rol besorg in ‘n Suid-Afrikaanse
   Chevrolet Aveo advertensie.^[1]

   Badenhorst is Afrikaans sprekend maar kan ook Engels, Frans en Duits
   vlot praat. Sy eerste boek, ‘n verhaal Net een wenner was in 2005 deur
   PRAAG gepubliseer. Badenhorst is getroud en het twee kinders, Dirk
   (gebore op 12 Julie 2004) en Suzanne (gebore op 28 Mei 2007).

   Badenhorst lei aan Asperger Sindroom, ‘n vorm van Outisme. Sedert hy ‘n
   openbare figuur is het hy aktief begin om meer die publiek van die
   toestand bewus te maak.

[wysig] Verwysings

    1. ^ http://www.biz-community.com/Article/196/12/9253.html

   Kategorie: Mense

