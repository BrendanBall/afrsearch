Dagur B. Eggertsson


   Dagur B. Eggertsson
   Dagur B. Eggertsson

   Dagur Bergþóruson Eggertsson (* 19 Junie 1972) het tussen 16 Oktober
   2007 en 21 Januarie 2008 die amp van burgemeester (Yslands
   borgarstjóri) van die Yslandse hoofstad Reykjavík beklee. Hy is ook die
   voorsitter van die Sosiaal-Demokratiese Samfylkingin (Alliansie) in die
   stadsraad van Reykjavík.

   Dagur is 'n boorling van Oslo en het in Reykjavík se Árbæjar-kwartier
   grootgeword. Hy is 'n arts van beroep en is sedert 2002 'n lid van
   Reykjavík se stadsraad. Dagur is ook die skrywer van 'n biografie oor
   die voormalige eerste minister van Ysland, Steingrímur Hermannsson, wat
   tussen 1998 en 2000 in drie boekdele verskyn het.

   Nadat die Liberale en die Onafhanklikheidsparty in Januarie 2008 in die
   stadsraad van Reykjavík in 'n koalisie verenig het, is Ólafur F.
   Magnusson as nuwe burgemeester verkies.

[wysig] Verwysings

     * Hierdie artikel, of gedeeltes daarvan, is uit die volgende
       Wikipedia artikel vertaal: Dagur B. Eggertsson

[wysig] Eksterne skakels

     * Die amptelike webwerf van Reykjavík

   Kategorieë: Yslandse politici • Politici

