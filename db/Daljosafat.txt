Daljosafat


   Daljosafat is 'n nywerheidsgebied in die vallei tussen Wellington en
   die Paarl geleë. Die meester van die Paarl se nywerhede is hier
   gevestig. 'n Begraafplaas vir die Hugenote is hier aangelê. Die
   Afrikaanse taalstryder en eerste redakteur van Di Patriot, ds.
   Stephanus Jacobus du Toit is in 1847 hier gebore en talle van die
   Afrikaanse Patriotte is hier begrawe.

   Die naam kom uit die Bybel, en verwys na die oordeelsplek waarna in
   Joël 3:1-2 verwys word: (1) Want kyk, in dié dae en in dié tyd wanneer
   Ek die lot van Juda en Jerusalem verander, (2) sal Ek al die nasies
   versamel en hulle na die dal van Jósafat laat aftrek, om daar met hulle
   'n strafgerig te hou ter wille van my volk en my erfdeel Israel wat
   hulle onder die nasies verstrooi het, en my land wat hulle verdeel het.

   Die naam kom ook voor as Dal Josafat en Dal van Josafat.

[wysig] Bronne

     * Raper, P.E., Dictionary of South African Place Names, Lowry
       Publishers, Johannesburg, 1987.
     * 1953-vertaling van die Bybel

   Kategorieë: Wes-Kaap • Dorpe in Suid-Afrika

