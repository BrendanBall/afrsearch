Dampdruk


   Die dampdruk is die druk (in die geval van 'n gasmengsel, die parsiële
   druk) van 'n damp. By enige gegewe temperatuur is daar vir 'n bepaalde
   stof 'n druk waar die damp van die stof in ewewig is met sy vloeistof-
   of vastestofvorm. Hierdie word die ewewigsdampdruk of
   versadigingsdampdruk van die stof by daardie temperatuur genoem. Die
   term dampdruk word dikwels gebruik om na hierdie versadigingsdampdruk
   te verwys. 'n Stof met 'n hoë dampdruk teen normale temperature word 'n
   vlugtige stof genoem.

   Inhoud

        * 1 Ewewigsdampdruk van vastestowwe
        * 2 Verwantskap tussen vastestof- en vloeistofdampdrukke
        * 3 Water se dampdruk
        * 4 Sien ook
        * 5 Verwysings
        * 6 Eksterne skakels

[wysig] Ewewigsdampdruk van vastestowwe

   Die ewewigsdampdruk kan gedefinieer word as die druk wat bereik word
   wanneer 'n gekondenseerde fase in ewewig is met sy eie damp. In geval
   van 'n vastestof in ewewig (d.w.s. kristallyne stof) kan dit
   gedefinieer word as die druk waar die tempo van sublimasie van 'n
   vastestof dieselfde is as die tempo waarteen die dampfase neerslaan.
   Die druk in die geval van die meeste vastestowwe is baie laag met 'n
   paar noemenswaardige uitsonderings soos naftaleen en ys. Alle
   vastestowwe het 'n dampdruk. Meting daarvan is egter baie moeilik
   vanweë die uiterste lae waardes. Tipiese tegnieke wat gebruik word is
   termogravimetrie en gastranspirasie.

[wysig] Verwantskap tussen vastestof- en vloeistofdampdrukke

   Daar moet kennis geneem word van die feit dat die dampdruk van 'n stof
   in die vloeistofvorm gewoonlik verskillend is van die dampdruk van
   dieselfde stof se vastestofvorm. As die temperatuur sodanig is dat die
   dampdruk van die vloeistof hoër is as dié van die vastestof, sal die
   vloeistof verdamp maar sal die damp kondenseer na 'n vastestof, d.w.s.
   die vloeistof vries. As die temperatuur sodanig is dat die dampdruk van
   die vloeistof laer is as dié van die vastestof, sal die vastestof
   verdamp, maar sal die damp kondenseer om 'n vloeistof te vorm, d.w.s.
   die vastestof is besig om te smelt. By die temperatuur waar die twee
   dampdrukke dieselfde is, sal daar 'n ewewig tussen die vastestof en
   vloeistof bestaan. Hierdie temperatuur word die smeltpunt genoem.

[wysig] Water se dampdruk

   Die kookpunt van water vir drukke rondom 100 kPa kan benader word deur
   die volgende vergelyking:

   T_v = 100 + 0.0002772 \cdot (p - 101000) - 1.24 \cdot 10^{-9} \cdot (p
   - 101000)^2 ,

   waar die temperatuur in grade Celsius en die druk p in pascal aangegee
   word. Die dampdruk word verkry deur die vergelyking op te los vir p.

   Raoult se wet bepaal by benadering die dampdrukke van
   vloeistofmengsels.

[wysig] Sien ook

     * Relatiewe humiditeit
     * Absolute humiditeit

[wysig] Verwysings

     * Ooreenstemmende artikel in die Engelstalige Wikipedia.[1]

[wysig] Eksterne skakels

     * MVDS Dampdruk (Engelstalig)
     * Hyperphysics

   Kategorie: Chemiese eienskappe

