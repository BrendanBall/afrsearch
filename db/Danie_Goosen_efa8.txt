Danie Goosen


   Danie Goosen is in 1953 in Johannesburg gebore. Hy het sy
   skoolopleiding in Johannesburg en Pretoria gekry en het aan die
   universiteite van Pretoria en Suid-Afrika in ekonomie, teologie en
   filosofie gestudeer. Hy behaal sy doktorsgraad oor die filosofie van
   verwondering by Nietzsche 1989.

   Vanaf 1985 is hy 'n lektor in die departement Godsdienswetenskap aan
   die Universiteit van Suid-Afrika en word later senior lektor en
   mede-professor (1997) in die departement. Vanaf 2008 is hy professor in
   godsdienswetenskap aan Unisa.

   Goosen was vir 'n lang ruk 'n verdediger van 'n filosofiese posisie
   (dekonstruksie) waarin figure soos Nietzsche, Heidegger en Derrida 'n
   groot rol gespeel het. Vanaf 2000 swaai sy denke weg van Heidegger en
   Derrida en meer in die rigting van die verdediging van die politieke
   teologie van 'n "ander moderne" waarin die begrip gemeenskap 'n sterk
   rol speel. In sy boek Nihilisme (2007) beskryf hy die werklikheid (syn)
   in deelnemende en dramatologiese terme. Die belangrike figure wat nou
   sy denke inspireer sluit die volgende in: Plato, Aristoteles, Aquinas,
   Hegel, Heidegger, Gadamer, Taylor en MacIntyre.

   Goosen is vanaf 2000 ook 'n belangrike figuur in die Afrikaanse en
   Suid-Afrikaanse openbare lewe as voorsitter van die Groep van 63
   (2000-2004) en as voorsitter van die FAK (2004- ).

[wysig] Bibliografie

   2007. Nihilisme. Notas oor ons tyd. Johannesburg: Praag
   Kategorie: Suid-Afrikaanse filosowe

