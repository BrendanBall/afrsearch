Danie Strauss


[wysig] Biografie

   Daniel Francois Malherbe (Danie) Strauss (gebore 1947) is 'n
   wêreldbekende filosoof en kenner van die werke van Nederlandse filosoof
   Herman Dooyeweerd (insluitende Dooyeweerd se modale-skaal teorie) en
   die wêreldwye beweging vir Reformatoriese filosofie. Strauss het onder
   Dooyeweerd se kollega, D. H. Th. Vollenhoven, professor van filosofie
   aan die Vrye Universiteit van Amsterdam studeer. Sedertdien het hy
   verskeie publikasies in Afrikaans en Engels oor hedendaagse filosofiese
   temas geskryf. Hy het, onder andere, Dooyeweerd se werke in Engels
   vertaal.

   Professor Strauss het aan die Universiteit van die Vrystaat in
   Bloemfontein doseer en is verbonde aan die Dekaanskantoor van die
   Fakulteit Wysbegeerte, as navorsingsprofessor, aan dié universiteit. Hy
   was ook vir vier jaar lank verbonde aan die Sentrum vir Dooyeweerd
   Studies by die Redeemer Universiteitskollege te Ancaster in Kanada.

   Hy is in 1989 deur die Suid-Afrikaanse Akademie vir Wetenskap en Kuns
   met 'n Stalsprys in die Geesteswetenskappe bekroon. Die Universiteit
   van die Vrystaat het in 2004 'n Eufeesmedalje aan hom toegeken.

[wysig] Bibliografie

     * Strauss, D.F.M. 1973. Begrip en idee. Assen: Van Gorcum.
     * Strauss, D.F.M. 1980. Inleiding tot die kosmologie. Bloemfontein:
       Sacum Beperk.
     * Strauss, D.F.M. 1983. Evolusie : kernpunte van die moderne
       afstammelingsleer onder die soeklig. Bloemfontein : N.G.
       Kerk-Jeugboekhandel.
     * Strauss, D.F.M. 1988. Grondbegrippe van die sosiologie as
       wetenskap. Pretoria: Raad vir Geesteswetenskaplike Navorsing.
     * Van Niekerk, A.A. & Strauss, D.F.M. 1994. Wysgerige Perspektiewe op
       die 20ste eeu. Bloemfontein: Tekskor.
     * Strauss, D.F.M. & Botting, Michelle. 2000. Contemporary Reflections
       on the Philosophy of Herman Dooyeweerd. New York: Edwin Mellen
       Uitgewers.
     * Strauss, D.F.M. 2004 (hersiene uitgawe). Paradigms in Mathematics,
       Physics and Biology: Their Philosophical Roots. Bloemfontein:
       Tekskor.

[wysig] Eksterne Skakels

     * Dooyeweerd Sentrum vir Christelike Filosofie
     * Enkele van D.F.M. Strauss se artikels in Philosophia Reformata
       (1970-2003)

   Kategorie: Suid-Afrikaanse filosowe

