Daniël François Malan


   Beeld:Daniel Malan.jpg
   Dr. D.F. Malan

   Dr. D.F. Malan was die eerste minister wat in 1948 die Verenigde Party
   by die stembus verslaan het en begin het met die invoer van die beleid
   van apartheid.

   Daniël Francois Malan is op 22 Mei 1874 naby Riebeek-Wes in die
   Wes-Kaap gebore en was 'n kindervriend van sy lewenslange opponent
   generaal Jan Christiaan Smuts en het 'n tyd lank selfs dieselfde skool
   as Smuts bygewoon. Hy het op 7 Februarie 1959 gesterf.

   Inhoud

        * 1 Dominee
        * 2 Redakteur
        * 3 Opposisieleier
        * 4 Eerste Minister

[wysig] Dominee

   Hy het geleer om NG predikant te word aan die Victoria-kollege op
   Stellenbosch en sy doktorsgraad in diviniteit in 1905 aan die
   Universiteit van Utrecht in Nederland ontvang vir 'n proefskrif oor die
   filosofie van biskop Berkeley. Hy was predikant op Montagu en
   Graaff-Reinet en het 'n toer onderneem na die sendingstasies in
   Rhodesië (hedendaagse Zimbabwe) en die Belgiese Kongo in 1913, waaroor
   hy 'n kort boek, Na Congoland, geskryf het. In die "Penguin Dictionary
   of South African Quotations" word hy as volg aangehaal: "Ek het gevalle
   waargeneem waarin die kinders van Afrikaner-families so nakend soos
   kaffers in Kongoland rondhardloop."

[wysig] Redakteur

   Malan was 'n vurige ondersteuners van Afrikaner-aspirasies en een van
   genl. James Barry Munnik Hertzog se vroegste ondersteuners. In 1915 is
   hy aangestel as redakteur van Die Burger, toe die koerant die eerste
   amptelike koerant van die Nasionale Party geword het. Hy is tot die
   parlement verkies en het gou bekend geraak om sy logiese en kragtige
   toesprake. Toe Hertzog die mag oorgeneem het in 1924 het hy minister
   van binnelandse sake geword.

[wysig] Opposisieleier

   In 1933 het Malan geweier om Hertzog te ondersteun in die samesmelting
   van die Nasionale Party met Smuts se Suid-Afrikaanse Party, en het
   daarna gou gehelp met die oprigting van sy eie Gesuiwerde Nasionale
   Party, wat van krag tot krag gegaan het tot dit in 1948, weliswaar met
   'n minderheid van die populêre steun, die regering van Smuts tot 'n val
   gebring het.

[wysig] Eerste Minister

   Malan het die eerste minister en minister van buitelandse sake geword,
   in welke hoedanigheid hy Londen besoek en deelgeneem het aan die
   Statebondskonferensie.

   In 1954 het hy uit die amp getree en sy laaste jare gewy aan die skryf
   van 'n verslag van sy werk in diens van die Afrikanerdom en van sy
   politieke idees.
   Kategorieë: Suid-Afrikaanse politici • Apartheid

