Dannhauser


   Dannhauser is 'n steenkoolmyndorp in KwaZoeloe-Natal, Suid-Afrika.
   Bees- en skaapboerdery vind ook in die distrik plaas.

   Die dorp is vernoem na Renier Dannhauser, 'n Duitse setlaar, vernoem
   wat die plaas Palmietfontein in 1872 van die Natalse regering gekoop
   het. Die hedendaagse Dannhauser beslaan vyf plase naamlik Tweediedale,
   Palmietfontein, Rocky Spruit, Cornwall en Klipkuil. ^[1]^[2] Dit is in
   1937 tot dorp verklaar.

   In 1860 het 'n Mnr. Bhowani op die skip Truro uit Indië in natal
   aangekom en hom in Dannhauser in Kliprivier gevestig. Ander Indiërs wat
   hulle vroeg in die gebied gevestig het is Sheik Abdool en Cassim Vawda
   wat in 1893 op die plaas Palmietfontein kom woon het. daar het hulle
   besighede begin wat tot vandag toe nog bestaan. Sheik Abdool was ook
   verantwoordelik vir die skenking van 'n gratis watertoevoer aan die
   nedersetting; die gebaar word herdenk deur 'n monument in die
   hendendaagse Madressa gronde in Camp Rd.^[1]

   In 1902 is 'n maatskappy genaamd die Durban Navigation Collieries
   gestig wat met mynbou aktiwiteite op die Spiesplaas begin het. Mynbou
   het vir 'n eeu voortgeduur totdat die laate skag in 2001 gesluit is.
   Die Durban Navigation Collieries, wat later deur Yskor oorgeneem is,
   het met tye werk verskaf aan tot soveel as 6000 mense op 'n slag. baie
   families wat steeds in Dannhauser woon is afstammelinge van die
   steenkoolmyners van die vorige eeu.^[1]

[wysig] Verwysings

    1. ^ ^1,0 ^1,1 ^1,2 Dannhauser plaaslike munisipaliteit, History and
       Heritage, Besoek op 16 November 2007
    2. ^ Department of Arts and Culture's list of local and district
       municipality's names., Besoek op 16 November 2007

    Hierdie artikel omtrent Suid Afrika is 'n plekhouer en slegs 'n
   saadjie. Jy kan Wikipedia help deur dit uit te brei.
   Kategorieë: Dorpe in Kwazulu-Natal • Suid-Afrikaanse geografie saadjies

