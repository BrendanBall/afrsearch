Darling, Wes-Kaap


   Kunsmark by Evita se Perron
   Kunsmark by Evita se Perron

   Darling is 'n klein dorp in die Weskus-gebied van die Wes-Kaap, omtrent
   75 km noord van Kaapstad.

   Teen die begin van die 18de eeu het omtrent 29 boere in 'n gebied
   genaamd Groenkloof geboer. Darling is in 1853 op een van die plase,
   Langfontein, gestig. Dit is vernoem na Sir Charles Henry Darling wat in
   1851 na die Kaap gekom het as luitenant-goewerneur.

   Die Darling-museum stel die geskiedenis van die dorp en die Darling
   roomhuis, wat in 1899 deur twee Sweedse setlaars, Nils Georg Moller en
   G. Threnstrom, gevestig is en in 1950 gesluit is, ten toon. Darling is
   beroemd vir veldblomme en sedert 1917 word die Darling-veldblomskou
   elke jaar deur die Darling-veldblomvereniging, wat in 1915 deur mev.
   Suzanne Malan en mnr. Frederick Duckitt van Waylands gestig is, gehou.
   [1]. Landbou in die gebied is gefokus op graanproduksie, druiwe,
   aartappels, ertjies en suiwelboerdery. Die eerste Merinoskape in
   Suid-Afrika is ook hier aangehou nadat 'n verskepingsfout hulle hier
   afgelewer het. Wolproduksie in Suid-Afrika vind sy oorsprong in die
   Darling-omgewing.

   Die Suid-Afrikaanse satiris Pieter-Dirk Uys voer baie van sy vertonings
   as Evita Bezuidenhout by Evita se Perron, 'n kabaretteater en
   restaurant in Darling, op. Die kunsmark daarnaas is in 2006 deur die
   Darling-trust, 'n liefdadigheidsorganisasie wat die probleme van
   verarmde gemeenskappe in die omgewing aanspreek, oorgeneem.

   Die Hildebran-monument is op Darling opgerig ter ere van veldkornet
   C.P. Hildebrand van die Boeremagte se Maritz-kommando. Darling was die
   mees suidelike dorp waartoe 'n Boere-kommando deurgedring het tydens
   die Tweede Vryheidsoorlog (1899 - 1902).

   Die gerestoureerde Victoriaanse huise en boomryke strate maak Darling
   'n gewilde naweekoord vir inwoners van Kaapstad en omgewing.

   Tienie Versfeld Wildflower Reserve

   Felicia tenella, Tienie Versfeld Wildflower Reserve

   Tienie Versfeld Wildflower Reserve

   Tienie Versfeld Wildflower Reserve

[wysig] Eksterne skakels

     * Darling Veldblomvereniging
     * Darlingmuseum
     * Evita se Perron webwerf
     * Die Darling Trust

                            Vlag van Suid-Afrika

                             Provinsie Wes-Kaap
                                  Hoofstad:

                                  Kaapstad
                                   Streke:

      Kaapse Skiereiland | Kaapse Wynlande | Tuinroete | Klein Karoo |
                              Overberg | Weskus
                          Grootste stede en dorpe:

        Kaapstad | George | Knysna | Oudtshoorn | Paarl | Robertson |
             Stellenbosch | Swellendam | Vredenburg | Worcester
                              Munisipaliteite:

     Beaufort-Wes | Bergrivier | Breederivier | Breederivier/Wynlande |
    Breedevallei | Kaap Agulhas | Cederberg | Sentraal-Karoo | Kaapstad |
    Drakenstein | George | Kannaland | Knysna | Laingsburg | Langeberg |
        Matzikama | Mosselbaai | Oudtshoorn | Overberg | Overstrand |
         Plettenbergbaai | Prins Albert | Saldanhabaai | Suid-Kaap |
     Stellenbosch | Swartland | Swellendam | Theewaterskloof | Weskus |
                                Witzenberg |

   Kategorieë: Dorpe in Suid-Afrika • Wes-Kaap • Weskus

