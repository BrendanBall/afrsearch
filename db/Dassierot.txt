Dassierot


                                                        Dassierot
                                               Wetenskaplike klassifikasie


                         Koninkryk:   Animalia
                          Phylum:     Chordata
                           Klas:      Mammalia
                           Orde:      Rodentia
                          Familie:  Petromuridae
                           Genus:     Petromus
                          Spesie:     typicus

                                                      Binomiale naam
                                                        P. typicus

   Die dassierot is 'n Afrikaanse knaagdier wat die enigste lewende spesie
   is van die genus Petromus (Latyn vir rotsmuis), en ook van die familie
   Petromuridae (Latyn vir rotsmuise).

   Inhoud

        * 1 Identifikasie
        * 2 Verspreiding
        * 3 Habitat
        * 4 Gedrag
        * 5 Geluide
        * 6 Kos
        * 7 Voortplanting
        * 8 Spoor en veldtekens
        * 9 Sien ook
        * 10 Bronne

[wysig] Identifikasie

   Mannetjies:
     * gemiddelde kop en liggaamslengte 17cm
     * gemiddelde stertlengte 14cm
     * gemiddelde massa 215g.

   Wyfies:
     * gemiddelde kop en liggaamslengte 15cm
     * gemiddelde stertlengte 14cm
     * gemiddelde massa 215g.

   Die dier lyk 'n bietjie na 'n eekhoring, maar dit het nie 'n pluimstert
   nie. Die stert is lank (in vergelyking met die lengte van die dier) en
   harig, met lang wit hare op die punt. Die dassierot het 'n verplatte
   skedel (met klein ore) en 'n veerkragtige ribbekas, wat dit in staat
   stel om in te wurm in rotssplete. Die pelskleur verskil wyd tussen die
   diere, en dit help hulle om met die rotskleur te versmelt. Die voorpoot
   het vier en die agterpoot vyf tone, almal met lang naels.

[wysig] Verspreiding

   Verspreidingsgebied in Suider-Afrika
   Verspreidingsgebied in Suider-Afrika

   Die platorand van Namibië tot sover suid as Noordwes-Kaapland. Hulle
   kom ook in die suidwestelike gedeeltes van Angola voor.

[wysig] Habitat

   Dit kom slegs by klipperige areas voor, soos koppies, rotskranse en
   klipperige heuwels.

[wysig] Gedrag

   Dassierotte kom gewoonlik te voorskyn vanuit hul smal rotssplete in die
   oggend en laatmiddag. Hulle vreet dan of bak in die son. Hulle sal soms
   nog snags vreet, veral as die maanlig helder is. Wanneer huule kos in
   die hande gekry het, soos grassies of baler, pluk hulle dit gewoonlik
   af en gaan eet dit in hul skuiling. Hulle hardloop en spring oor die
   rotse, deur hul lyfies uit te sprei en plat te maak, amper soos die
   vlieënde eekhorings. Hulle is 'n spelerige spesie, en speel soms tussen
   die plantstingels rond.As hulle versteur word, duik hulle vinnig in hul
   rotssplete in, en gee 'n fluitroep om ander te waarsku. Hulle woon as
   pare saam of in familiegroepe.

[wysig] Geluide

   Daar is nie baie bekend oor hoe hulle kommunikeer nie, maar hulle gee
   die enkele fluitroep as 'n roofdier gewaar word.

[wysig] Kos

   Hulle eet gras en ook soms vrugte, sade en blare van ander plante.

[wysig] Voortplanting

   Dassierotte paar in November tot Desember. Hulle kry een keer per jaar
   een tot drie kleintjies, in die rotssplete, uitgevoer met blare en
   grassies, tydens die somermaande. Die dratyd is gemiddeld drie maande.
   Spening vind plaas op drie weke ouderdom, maar dit neem tot nege maande
   vir die jong dassierot om onafhankilk te word. Dis nie bekend hoe die
   dassierot hul kleintjies versorg nie.

   Die lewensduurte van die dassierot is ook onbekend.

   Hulle word deur verskeie roofvoëls gejag.

[wysig] Spoor en veldtekens

   Daar is geel of wit urienvlekke op die rotse waar hulle bly, en hulle
   mis is klein, en silindries met ronde punte.

[wysig] Sien ook

     * Lys van Suider-Afrikaanse soogdiere
     * Lys van Suider-Afrikaanse soogdiere volgens wetenskaplike name
     * Suider-Afrikaanse soogdiere en hul ordes

[wysig] Bronne

     * 'Smither's Mammals of Southern Africa. A field guide'. Redakteur
       Peter Apps. Derde uitgawe, 2000.
     * 'Veldgids tot die soogdiere van Suider-Afrika'. Chris en Tilde
       Stuart. Eerste uitgawe, 1988.
     * Petromus typicus

   Kategorie: Soogdiere

