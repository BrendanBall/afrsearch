Datavleg (Internet)


   Datavleg (Engels: mashup) is 'n webwerf waarin dié inhoud daarvan
   geskep word deur die integrasie van inligting vanuit meer as een bron.
   Die resultaat kan 'n nuwe en vindingryke webgebaseerde diens
   verteenwoordig.

   Inhoud

        * 1 Oorsig
        * 2 Datavleggenres
             + 2.1 Kaartdatavleg
             + 2.2 Video- en fotodatavleg
             + 2.3 Soek en koop datavleg
             + 2.4 Nuusdatavleg

[wysig] Oorsig

   'n Datavlegtoepassing is 'n voorbeeld van die toekomstige Web 2.0 wat
   deur sommige waarnemers beskou word as 'n voorbeeld van die rigting
   waarin die web gaan ontwikkel in die toekoms. Dit is ook 'n voorbeeld
   van interaktiewe webtoepassings wat gebasseer is op inhoud van eksterne
   datavelde om totaal nuwe dienste te skep.

   Hierdie tipe dienste is besig om 'n toenemend gewilde verskynsel op die
   web te word. Datavleg se gewildheid word toegeskryf aan interaktiewe
   gebruikersdeelname en die unieke samevoeging van derdepartydata.

   'n Rigiede beskrywing en definisie van datavleg is nie op hierdie
   stadium moontlik nie aangesien dit 'n dinamiese en vinnig ontwikkelende
   veld verteenwoordig. Die oorsprong van die term in Engels (mashup) gee
   ook insig in die agtergrond van dié term. Dit word geleen van
   pop-musiek waar 'n mashup beskou word as 'n nuwe liedjie wat geskep
   word deur die vermenging van vokale en instrumentele snitte van twee
   verskillende liedjies (gewoonlik ook van verskillende musiekgenres).
   Soos die vervlegte liedjies, word datavleg daargestel deur die
   inoverende samestelling van inhoud (gewoonlik van nie verwante data),
   saamgestel vir menslike (eerder as rekenaar-) verbruik.

[wysig] Datavleggenres

[wysig] Kaartdatavleg

   Bemagtig deur inligtingstegnologie is mense besig om groot hoeveelhede
   data te versamel wat verbind kan word met spesifieke plekke. Sodanige
   diverse data kan grafies op kaarte voorgestel word. Een van die
   grootste kataliste vir datavleg was Google se bekendstelling van Google
   Maps-programmeringskoppelvlak (API). Dit het dit vir webontwikkelaars
   (insluitende stokpertjie beoefenaars) moontlik gemaak om alle tipes
   data (enigiets van kernongelukke tot Boston se CowParade-koeie) op
   kaarte voort te stel. Dit is gevolg deur bekendstelling van
   koppelvlakke deur Microsoft (Virtual Earth), Yahoo (Yahoo Maps), en AOL
   (MapQuest).

[wysig] Video- en fotodatavleg

   Die ontstaan van webwerwe wat foto's en sosiale netwerke huisves soos
   Flickr met koppelvlakke wat die deel van foto’s moontlik maak, het tot
   'n verskeidenheid van datavlegtoepassings gelei. Aangesien
   inhoudverskaffers metadata assosieer met die beelde (soos wie die foto
   geneem het, waar en wanneer dit geneem is en so meer) kan ontwerpers
   foto’s vervleg met ander inligting wat verbind kan word met die
   metadata. 'n Datavlegtoepassing mag byvoorbeeld die lirieke van 'n
   liedjie of gedig analiseer en 'n mosaïek of collage van relevante
   foto's skep of 'n sosiale netwerk vertoon gebaseer op 'n foto se
   metadata (soos voorwep, datumstempel, en ander metadata). Nog 'n
   voorbeeld kan wees indien inset van 'n webwerf (soos 'n nuus webwerf,
   soos CNN) geneem word en die teks in foto's omgeskakel word deur
   metedata van foto’s te vergelyk met woorde gebruik in die nuus.

[wysig] Soek en koop datavleg

   Soek en koop datavlegtoepassings bestaan reeds voor die term datavleg
   (mashup) geskep is. Voor die bestaan van Web-koppelvlakke het
   vergelykende aankoop instrumente soos BizRate, PriceGrabber, MySimon,
   en Google's Froogle gebruik gemaak van besigheid tot besigheid (b2b)
   tegnologië of skermskraaptegnologie om vergelykende prysdata weer te
   gee. Ten einde soek en koop datavleg te fasiliteer het
   verbruikerswebwerwe soos eBay en Amazon hul API's vrygestel sodat
   inhoud makliker in sulke programmering benut kan word.

[wysig] Nuusdatavleg

   Nuus voorsieners (soos die New York Times, BBC, of Reuters) gebruik
   sindikasietegnologie soos RSS en Atom sedert 2002 om
   nuusverspreidingtoevoere oor verskeie onderwerpe daar te stel.
   Gesindikeerde toevoer datavlegdienste stel gebruikers instaat om
   verpersoonlike "koerante" te skep wat die gebruiker se spesifieke
   behoeftes aanspreek. 'n Voorbeeld is Diggdot.us wat toevoere kombineer
   van tegnologie georienteerde nuus bronne Digg.com, Slashdot.org, en
   del.icio.us.
   Kategorie: Webwerwe

