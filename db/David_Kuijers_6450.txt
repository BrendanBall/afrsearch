David Kuijers


   David Kuijers is 'n Suid-Afrikaanse skilder.

   Kuijers is gebore op 30 Maart 1962 in Vanderbijlpark, naby
   Johannesburg. Sy ouers is Nederlandse immigrante. Sy pa was ook 'n
   kunstenaar en het David van 'n vroeÃ« ouderdom aangemoedig om te teken
   en te skilder. Hy voltooi sy opleiding aan die Skool vir Kuns, Musiek
   en Ballet in Pretoria. In 1980 behaal hy 'n onderskeiding in grafika
   sowel as die beste skilder van die jaar toekenning aan die skool. Nadat
   hy 'n kort tydperk as 'n letterskilder gewerk het, het hy 'n grafika
   ontwerpersdiploma aan die Kaapstad Technikon voltooi met illustrasie as
   hoofvak. Hy gradueer in 1989, en die ondwerper/illustreerder meriete
   sertifikaat word aan hom toegeken.

   Kuijers het 'n tyd as vryskut ontwerper en illustreerder gewerk maar is
   nou 'n voltydse kunstenaar.

   Bibliografie : D. Kuijers paints the town, D. Kuijers, 2002, ISBN
   0-620-28975-9.
   Kategorie: Suid-Afrikaanse skilders

