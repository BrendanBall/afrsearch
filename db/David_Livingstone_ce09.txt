David Livingstone


   David Livingstone
   David Livingstone

   David Livingstone was ontdekkingsreisiger en sendeling in Afrika. In
   1813 in Blantyre in Skotland gebore. Die stad in Malawi is na sy
   geboortedorp vernoem. Na hy homself in medisyne bekwaam het, sluit hy
   by die Londense Sendinggenootskap aan en kom na Suid-Afrika in 1840. Hy
   onderneem sy eerste ontdekkingsreis in 1849 na die Ngami-meer vergesel
   van Mungo Murray en William Cotton Oswell. Na 'n reis deur die
   Kalahari-woestyn, bereik hulle die meer op 1 Augustus 1849. Op Kuruman
   raak hy in 'n geskil tussen Boere en inheemse stamme betrokke, en reis
   verder na die bolope van die Zambezi. Hy is in 1855 die eerste Europeër
   om die Victoria-waterval te sien na 'n trek van twee en 'n half jaar.
   In latere jare bring hy die meeste van sy loopbaan in Sentraal-Afrika
   deur. In 1858 was hy die Britse konsul in Quelimane in die huidige
   Mosambiek. Hy was in bevel van 'n geselskap wat die Europeërs is om die
   Njassa-meer te bereik. In 1872 het Henry M. Stanley, wat gestuur is om
   nuus oor Livingstone te bring, hom ontmoet, maar hy weier om terug te
   gaan en sterf op 1 Mei 1873.
   Kategorieë: Skotse ontdekkingsreisigers • Skotse sendelinge

