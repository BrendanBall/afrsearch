Deceptioneiland


          Vir die eiland in Washingtonstaat, kyk Deceptioneiland
          (Washington).

   Deceptioneiland
   Ingang tot Deceptioneiland, Livingstoneiland in die agtergrond.
   Hoogte: 576 m (1 890 voet)
   Ligging: Antarktika
   Tipe: Caldera
   Laaste uitbarsting: 1970
   Walvisjagterbegraafplaas op Deceptioneiland afgeneem in Januarie 1962 -
   voor die vulkaan uitbasrting wat dit begrawe het
   Walvisjagterbegraafplaas op Deceptioneiland afgeneem in Januarie 1962 -
   voor die vulkaan uitbasrting wat dit begrawe het

   Deceptioneiland is 'n eiland in die Suid-Shetlandeilande naby die
   Antarktikaskiereiland in Antarktika. Dit is bekend daarvoor dat dit een
   van die veiligste hawens in Antarktika het, en dat dit 'n aktiewe
   vulkaan is, waarvan die uitbarsting in 1970 ernstige skade aan
   wetenskapstasie daar versoorsaak het. Die eiland is geleë by 62°57′S
   60°36′W. Dit is rofweg sirkelvormig met 'n deursnee van omtrent 12 km
   (7 myl) en die eiland se hoogste punt, Mt Pond, is 542 m (1778 voet)
   hoog. Die middelpunt van die eiland is 'n groot baai genaamd Port
   Foster, omtrent 9 km (5.5 myl) lank en 6 km (3.6 myl) wyd, en dek dus
   die grootste deel van die middel van die eiland. Die baai het 'n nou
   ingang, slegs 230 m (754 voet) wyd, genaamd Neptunes Bellows. 'n Gevaar
   is Ravn Rock, wat 2.5 m (8 voet) onder die water in die middel van die
   kanaal lê. Net binne Neptunes Bellows lê die inham Whalers Bay, wat
   begrens word deur 'n groot swart sand strand.

   Sedert die vroeë 19de eeu was Deceptioneiland 'n gunsteling
   toevlugsoord teen die storms en ysberge van Antarktika. Dit is
   aanvanklik deur robjagters gebruik en in 1906 het 'n
   Noorweegs-Chileense walvisjag maatskappy begin om Whalers Bay te
   gebruik as 'n basis vir 'n fabriekskip, die Gobernador Bories. Ander
   walvisjag bedrywe het die voorbeeld gevolg, en teen 1914 was daar 13
   fabriekskepe daar gestasioneer.

   Die stasie het nie self walvisspek verwerk nie – dit is op die skepe
   gedoen, maar het in plaas daarvan die karkasse geneem en die gekook om
   addisionele walvisolie te onttrek, deur groot ketels te gebruik en die
   resultaat in ystertenks te stort.

   Walvisoliepryse het in die Groot Depressie geval wat die stasie
   onekonomies gemaak het en dit is in 1931 verlaat. Vooruitgang in
   fabriekskepe het kusstasies vir karkasverwerking onnodig gemaak en dit
   is dus nooit herbeset nie. 45 manne is in die stasie se begraafplaas
   begrawe, maar die begraafplaas is in 'n 1969 uitbarsting bedek en die
   enigste oorblywende tekens is roestende ketels en tenks.

   Ander oorblyfsels by Whalers Bay sluit in 'n vliegtuigloods met 'n
   helder oranje verwaarloosde vliegtuigromp daarbuite, en die Britse
   wetenskaplike stasiehuis, waarvan die middel deur die moddervloed in
   1969 uit geruk is.

   In die 1940's en 1950's het Argentinië en die Verenigde Koninkryk
   gewedywer om die beheer van Deceptioneiland met verskeie oor en weer
   verwydering van mekaar se vlae, en tydelike besetting van die eiland.

   Op 3 Februarie 1944 vestig die Britte 'n permanente basis op
   Deceptioneiland, as deel van Operasie Tabarin, wat tot 5 Desember 1967
   bewoon is toe 'n Vulkaanuitbarsting 'n tydelike ontrekking afgedwing
   het. Dit is weer gebruik tussen 4 Desember 1968 en 23 Februarie 1969,
   toe verder vulkaanaktiwiteit veroorsaak het dat dit verlaat is.

   In 1955 het Chile die land se stasie, Pedro Aguirre Cerda, by
   Penduluminham ingehuldig, om die Chileense teenwoordigheid in die
   sektor, waarop die land aanspraak maak, te versterk.

   In 1961 besoek Argentinië se president Arturo Frondizi die eiland om
   Argentinië se belang aan te toon.

   In 1968 verwoes 'n vulkaanuitbarsting die Chileense stasies Pedro
   Aguirre Cerda en Gutierrez Vargas.

   Die vulkaan het ander pogings om permanente fasiliteite te handhaaf
   grootliks verhoed en sedert 2000 is slegs twee stasies steeds in
   gebruik, beide –slegs somer— stasies: Spanje het Gabriel de Castilla,
   en Argentinië Decepciónstasie.

[wysig] Ekologie

   Pikkewyne op Deceptioneiland. Foto geneem in Januarie 1962
   Pikkewyne op Deceptioneiland. Foto geneem in Januarie 1962
   Pygoscelis papua (Witoorpikkewyn) verveer on Deceptioneiland
   Pygoscelis papua (Witoorpikkewyn) verveer on Deceptioneiland

   Deceptioneiland het verskeie kolonies chinstrap penguins, en dit is
   moontlik om 'n warm bad te hê deur in die sand op die strand te grawe.
   Die eiland is tans 'n gewilde toeriste besoekpunt in Antarktika.

[wysig] Eksterne skakels

     * Amptelike Deceptioneiland webwerf
     * "Steamed Ice and Frosted Lava" Verslag van 'n toeris se besoek aan
       Deceptioneiland
     * Britse Deceptioneilandstasie

   Kategorieë: Antarktika • Eilande • Suid-Shetlandeilande • Berge van
   Antarktika • Vulkane

