Del.icio.us


   Weens tegniese redes begin die titel van die artikel met ‘n hoofletter.
   Die korrekte skryfwyse is del.icio.us.

   del.icio.us is 'n sogenaamde sosiale boekmerkwebwerf : 'n webwerf
   geskep vir die stoor, deel en ontdekking van web-boekmerke. Die webwerf
   kom aan die einde 2003 aan lyn en word deur sommige waarnemers beskou
   as 'n voorbeeld van die rigting waarin die internet gaan ontwikkel
   naamlik 'n Web 2.0 toepassing. Dié webwerf word ontwikkel deur Joshua
   Schachter.

[wysig] Agtergrond en algemene inligting

   'n Nie-hiërargiese soekwoordkategoriseringstelsel word gebruik op
   del.icio.us waar gebruikers toegelaat word om oortjies (Engels: tags)
   by hul boekmerke te voeg, deur gebruik te maak van sleutelwoorde van
   hul keuse. Die metode word as 'n volksonomie (Engels: folksonomy)
   beskryf . 'n Saamgestelde beeld van almal se boekmerke met die gegewe
   oortjie is beskikbaar. So byvoorbeeld vertoon die URL
   "http://del.icio.us/tag/wiki" al die mees onglangse skakels gemerk as
   "wiki". Die kollektiewe aard maak dit dus moontlik om boekmerke wat
   eenders-denkende gebruikers geskep is te sien. del.icio.us het 'n
   treffersperade (Engels: hotlist) op sy tuisblad en "populêre" en
   "onlangse" blaaie wat help om interessante inhoud toeganklik te maak.
   Dié webwerf is ’n effektiewe oordraer van populêre internet memes en
   tendense.

   Die webwerf se eenvoudige HTML koppelvlak met menslik leesbare URLe
   (uniforme hulpbronadresse), unieke domein naam, sowel as
   REST-programmeringskoppelvlak (API) en RSS toepassings vir
   websindikasie, het bygedra om dit een van die mees populêre dienste van
   dié soort te maak.

   Die webwerf kan gratis gebruik word en informasie kan via die webwerf
   afgelaai word. Die bronkode is egter nie beskbaar nie.

   Alles wat op del.icio.us geplaas word is deur ander gebruikers sigbaar,
   alhoewel 'n gebruiker spesifieke boekmerke as privaat kan merk terwyl
   ingetrekte boekmerke se standaardwaarde privaat is. Die publieke aard
   van die webwerf word benadruk en dit is nie gefokus op die stoor van
   private ("nie gedeelde") boekmerk versamelings. Verskeie mense gebruik
   del.icio.us se "linkrolls" en netwerk kentekens om hul skakels en
   informasie op hul webjoernale te vertoon.

   Daar is 'n paar oopbronklone van del.icio.us, soos de.lirio.us en
   sa.bros.us, as ook baie kompeterende sosiale boekmerkdienste soos
   Simpy, BlinkList of Furl.

   Op 9 Desember 2005 word die webwerf aangeskaf deur Yahoo. Die koopprys
   is nie bekend gemaak nie, maar word tussen $15-30 miljoen VSA dollars
   geskat.

[wysig] Voorbeeldbladsye op del.icio.us

   Sien onlangse byvoegings:
     * http://del.icio.us/recent

   Sien vandag se gewilde byvoegings:
     * http://del.icio.us/popular

   Sien populêre oortjies:
     * http://del.icio.us/tag

   Vind enige URL waarby oortjies bygevoeg is oor nanotegnologie:
     * http://del.icio.us/tag/Nanotechnology

   Gekombineerde oortjies. Vind enige URL wat gemerk is met oortjies vir
   beide nanotegnologie en vervaardiging:
     * http://del.icio.us/tag/Nanotechnology+Fabrication

   Vind byvoegings volgens soort media:
     * http://del.icio.us/tag/system:media:video

   Vind die geskiedenis van hoe oortjies tot ‘n URL toegevoeg is:
     * http://del.icio.us/url?url=http://wikipedia.org

[wysig] Eksterne skakels

     * del.icio.us
     * del.icio.us blog
     * del.icio.us help

   Kategorie: Webwerwe

