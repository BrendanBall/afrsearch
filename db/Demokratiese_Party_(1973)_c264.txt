Demokratiese Party (1973)


   Die Demokratiese Party was 'n politieke party in Suid-Afrika van 1973
   tot 1977.

   Vier parlementslede van die Verenigde Party het ses maande voor die
   verkiesing van 1974 weggebreek onder leiding van Theo Gerdener en die
   Demokratiese Party gestig. Die party het die integrasie van die bruin
   en Indiese groepe met die blankes, maar afsonderlike ontwikkeling vir
   swartes, voorgestaan. Nie een kandidaat van die D.P. is in 1974 verkies
   nie, maar hulle het, gegewe die party se kort bestaan, verbasend goed
   gevaar en 10 050 stemme op hulle verenig.

   In 'n tussenverkiesing in 1975 in die "veilige" V.P.-kiesafdeling
   Umhlatuzana het die Natalse leier van die V.P. vir Gerdener met net 30
   stemme verslaan. Die party het sir De Villiers Graaff se veldtog om 'n
   opposisieparty met 'n breÃ«r basis te stig, gesteun en uiteindelik met
   die V.P. in die Nuwe Republiek Party saamgesmelt op 29 Junie 1977.

[wysig] Bronne

     * Van Wyk, Bettie (hoofred.), Official Yearbook of the Republic of
       South Africa 1979, Chris van Rensburg Publications (Pty.) Limited,
       1979.

   Kategorie: Voormalige politieke partye in Suid-Afrika

