Denise Darvall


   Denise Ann Darvall (1943 – 3 Desember 1967) was die skenker vir die
   eerste menslike hartoorplanting wat onder leiding van dr Chris Barnard
   op 3 Desember 1967 in die Groote Schuur-hospitaal in Kaapstad uitgevoer
   is.

   Darvall was ernstig beseer in 'n motorongeluk in Observatory, Kaapstad.
   Denise se ma is op slag dood in die ongeluk. Denise het skedelbreuk
   opgedoen en het ernstige kopbeserings gehad. Sy is deur
   lewensondersteunede apparaat aan die lewe gehou en was breindood
   verklaar. Teen 09h00 van die dag van die ongeluk het die dokters
   besluit om pogings om haar by te bring, te staak.

   Na Denise se pa toestemming verleen het is haar hart geskenk vir die
   oorplanting op Louis Washkansky. Haar niere word geskenk vir die 10
   jarige Jonathan van Wyk. Weens apartheid was die nierskenking aan Van
   Wyk kontroversieël, aangesien die seun as 'n Kleurling geklassifiseer
   was en Denise as Blank.

[wysig] Eksterne Skakel

     * Suid-Afrikaanse Geskiedenis: Denise Darvall (Engels)

   Kategorie: Suid-Afrikaanse orgaanskenkers

