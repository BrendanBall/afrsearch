Destino


   Destino is 'n kort geanimeerde film wat in 2003 deur die Walt Disney
   maatskappy vrygestel is. Destino is uniek in die opsig dat die
   vervaardiging daarvan aanvanklik in 1945 begin het, 58 jaar voor dit
   vir die eerste keer vrygestel is. Die projek was 'n samewerking tussen
   Amerikaanse animeerder Walt Disney en Spaanse skilder Salvador Dalí,
   met musiek geskryf deur die Meksikaanse liedjieskrywer Armando
   Dominguez.

   Die beelddraaiboek vir Destino is oor 'n tydperk van agt maande deur
   Disney ateljeekunstenaar John Hench en Dalí in laat 1945 en 1946
   ontwikkel. Finansiële oorwegings het egter veroorsaak dat Disney
   produksie moes stop. Die destydse Walt Disney Ateljees het na die
   Tweede Wêreldoorlog gebuk gegaan onder finansiële probleme. Hench het
   'n kort animasie toets van omtrent 18 sekondes voltooi in die hoop dat
   dit Disney se belangstelling in die projek sou laat herlewe, maar
   produksie is nie meer as finansieel vatbaar beskou nie en is onbepaald
   uitgestel.

   In 1999 het Walt Disney se kleinneef Roy Edward Disney, terwyl hy aan
   Fantasia 2000 gewerk het, op die dormante projek afgekom en besluit om
   dit weer aan die gang te kry. Disney Studios Frankryk, die maatskappy
   se klein Paryse produksie departement, is aanboord gebring om die
   projek te voltooi. Die kortfilm is deur Baker Bloodworth vervaardig en
   die regie is deur die Franse animeerder Dominique Monfrey behartig in
   sy eerste rol as regisseur. 'n Span van ongeveer 25 animeerders het
   Dalí en Hench's se kriptiese beelddraaiboek ontsyfer (met 'n bietjie
   hulp uit Dalí se vrou Gala Dalí se joernaal) om Destino's se
   vervaardiging te voltooi. Die eind resultaat is hoofsaaklik met
   tradisionele animasie tegnieke bewerkstellig, insluitend Hench se
   oorspronklike materiaal, maar daar is ook van rekenaaranimasie gebruik
   gemaak. Ramsens Destino se première was op 2 Junie 2003 by die Annecy
   Internasionale Geanimeerde Filmfees in Annecy, Frankryk. Die ses-minute
   kortfilm volg 'n danseres soos sy deur surrealistiese tonele
   geïnspireer deur Dalí se skilderye dans. Daar is weinig dialoog, maar
   die kortfilm maak gebruik van 'n agtergrond van opera-styl musiek.

   Destino het verskeie toekennings ontvang en dit is in 2003 vir 'n Oscar
   genomineer.

   Destino is die Spaans, Portugees en Italiaanse woord vir lot of
   voorbestemming.

[wysig] Eksterne skakels

     * Destino op die Internet Movie Database
     * Disney/Dalí's Completed Destino Kicks Off Annecy Fest
     * 2004 AWN Oscar Showcase - Destino - Beelde en kort flim snit
     * The Destiny of Dali's Destino oor Dali se samewereking met Disney.

   Kategorieë: Animasierolprente • Salvador Dalí • Surrealistiese
   rolprente • Franse rolprente • Amerikaanse rolprente

