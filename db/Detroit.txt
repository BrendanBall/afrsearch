Detroit


   Die nagtelike stadshorison van Detroit, soos gesien vanuit Windsor
   (Kanada)
   Die nagtelike stadshorison van Detroit, soos gesien vanuit Windsor
   (Kanada)

          Hierdie artikel handel oor die stad in Michigan, in die
          Verenigde State. Sien gerus Detroit (dubbelsinnig) vir
          dubbelsinnige artikels.

   Detroit, wat ook die byname Motown of Motor City dra, is die grootste
   stad en hawe van Michigan, Verenigde State, aan die Detroitrivier, met
   911 000 inwoners (2003). Dit is die sentrum van 'n metropolitaanse
   gebied met meer as 4,4 miljoen inwoners.

   Die stad is 'n handel- en nywerheidsentrum (Ford-, General Motors-,
   Chrysler-motors, vliegtuie, farmaseutiese produkte, chemikalië,
   werktuig, staal, sintetiese diamante), en het 'n mark vir graanprodukte
   en 'n universiteit.

   Inhoud

        * 1 Geskiedenis
        * 2 Ekonomie
        * 3 Kultuur
        * 4 Eksterne skakels

[wysig] Geskiedenis

   Detroit is in die jaar 1701 deur die Franse avonturier Antoine Laumet
   de La Mothe, sieur de Cadillac gestig. Aanvanklik is die nedersetting
   ter ere van graaf de Pontchartrain, die seevaart-minister van koning
   Lodewyk XIV, en na aanleiding van sy ligging aan die westelike oewers
   van die Groot Mere Sainte-Claire en Erie Fort Pontchartrain du détroit
   genoem.

   Die strategies belangrike ligging in die gebied van die Groot Mere
   bevorder Detroit se vinnige groei. Die stad word ook as die bakermat
   van die Amerikaanse motorbedryf beskou, nadat Henry Ford hier in 1899
   met die vervaardiging van motors begin het. Die motorbedryf beslaan
   steeds meer oppervlakte en het lankal ook na die voorstede uitgebrei.

[wysig] Ekonomie

   Detroit: Die hoofkwartier van General Motors
   Detroit: Die hoofkwartier van General Motors

   Detroit staan bekend as die hoofstad van die Amerikaanse motorbedryf:
   Die drie grootste motorvervaardigers van die VSA - naamlik General
   Motors, Ford en Chrysler - het hulle hoofkwartiere in die stad.

[wysig] Kultuur

   Die Detroit Institute of Arts is een van die belangrikste museums in
   die stad.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Category:Detroit, Michigan
     * Amptelike webwerf van Detroit
     * Institute of Art van Detroit
     * Die vroeë geskiedenis van Detroit

   Kategorieë: Michigan • Stede in die VSA

