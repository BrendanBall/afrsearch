Diachroniese taalkunde


   Taalkunde
   Teoretiese taalkunde
   Fonetiek
   Fonologie
   Morfologie
   Sintaksis
   Semantiek
   Leksikale semantiek
   Statistiese semantiek
   Strukturele semantiek
   Prototipe-semantiek
   Styl
   Normering
   Pragmatiek
   Toegepaste taalkunde
   Psigolinguistiek
   Sosiolinguistiek
   Generatiewe taalkunde
   Kognitiewe taalkunde
   Rekenaartaalkunde
   Sinchroniese taalkunde
   Diachroniese taalkunde
   Vergelykende taalkunde
   Etimologie
   Stilistiek
   Normatiewe taalkunde
   Lys van taalkundiges
   Onopgeloste probleme
   Wysig hierdie boksie

   Die diachroniese taalkunde (ook historiese taalkunde) is die studie van
   taalverandering. Dit dek vyf hoofgebiede:
     * om merkbare veranderinge in spesifieke tale te beskryf en redes
       daarvoor te voorsien;
     * om die voorgeskiedenis van tale te rekonstrueer, hulle onderlinge
       verband vas te stel en hulle in taalfamilies te groepeer
       (vergelykende taalkunde);
     * om algemene teorieë te vorm oor hoe en waarom taal verander;
     * om die geskiedenis van spraakgemeenskappe te beskryf;
     * om die geskiedenis (etimologie) van woorde te bestudeer.

   Inhoud

        * 1 Geskiedenis en ontwikkeling
        * 2 Evolusie tot ander studievelde
        * 3 Sien ook
        * 4 Bibliografie

[wysig] Geskiedenis en ontwikkeling

   Die moderne diachroniese taalkunde dateer uit die laat 18de eeu en het
   ontwikkel uit die vroeëre dissipline van filologie, die studie van
   antieke tekste en dokumente, wat tot die oudheid teruggaan.

   Aanvanklik was diachroniese taalkunde vergelykend van aard en was dit
   hoofsaaklik gemoeid met die vasstelling van taalfamilies en die
   rekonstruksie van prehistoriese tale deur gebruik te maak van die
   vergelykende metode en interne rekonstruksie. Die fokus was op die
   welbekende Indo-Europese tale, waarvan 'n baie uitgebreide opgetekende
   geskiedenis gehad het. Sedertdien is daar egter betekenisvolle werk
   gedoen op die gebied van die vergelykende taalkunde aan onder meer die
   Oeral-tale, Austronesiese tale en etlike families van Amerikaanse
   Indiaan-tale. Vergelykende taalkunde is egter nou net 'n deel van 'n
   breër dissipline van diachroniese taalkunde. Vir die Indo-Europese tale
   is vergelykende studie nou 'n hoogs gespesialiseerde studieveld en die
   meeste navorsing word nou gedoen op die gebied van die latere
   ontwikkeling van hierdie tale, veral die ontwikkeling van die moderne
   standaardvorme.

[wysig] Evolusie tot ander studievelde

   Aanvanklik was alle moderne taalkunde diachronies van aard - selfs die
   studie van moderne dialekte het behels dat die oorsprong daarvan
   ondersoek word. Maar Saussure het 'n onderskeid getref tussen
   sinchroniese and diachroniese taalkunde, wat grondliggend is aan die
   hedendaagse organisasie van die dissipline. Voorrang word gegee aan
   sinchroniese taalkunde, en diachroniese taalkunde word gedefinieer as
   die studie van opeenvolgende sinchroniese stadiums. Saussure se
   duidelike afbakening word egter nou as idealisties beskou. In die
   praktyk is 'n suiwer sinchroniese taalkunde nie moontlik vir enige
   periode voor die uitvinding van die grammofoon nie: geskrewe verslae
   weerspieël taalkundige ontwikkelinge nooit so vinnig soos spraak nie.
   Dit is in elk geval ook moeilik om dit akkuraat te dateer voor die
   ontwikkling van die moderne titelblad. Daarbenewens het die werk wat
   sosiolinguiste op die gebied van taalkundige variasie gedoen het,
   getoon dat sinchroniese stadiums nie eenvormig is nie: die
   spraakgewoontes van ouer en jonger sprekers verskil op maniere wat 'n
   aanduiding gee van taalverandering. Sinchroniese variasie is
   taalverandering wat besig is om plaas te vind.

   Die biologiese oorsprong van taal is in beginsel 'n deel van die
   oordrag van die diachroniese taalkunde, maar die meeste taalkundiges is
   van mening dat dit te lank gelede plaasgevind het om betroubaar
   vasgestel te kan word deur die vergelykende metode. Ander tegnieke,
   soos die vergelyking van massas leksikale items, word deur party beskou
   as 'n manier om die beperkings van die vergelykende metode te bowe te
   kom, maar die meeste taalkundiges beskou dit as onbetroubaar.

   Die bevindinge van die diachroniese taalkunde word dikwels gebruik as
   die grondslag vir hipoteses oor die groeperings en bewegings van volke,
   veral in die prehistoriese tyd. Daar word egter nou erken dat dit
   problematies is om taal aan etniese identiteit te koppel, eweneens om
   taalgeskiedenis met argeologiese of genetiese bewyse in verband te
   probeer bring.

[wysig] Sien ook

     * Vergelykende taalkunde
     * Vergelykende metode
     * Taalverandering
     * Taalfamilies en tale
     * Paleolinguistiek
     * Prototaal

[wysig] Bibliografie

     * August Schleicher: Compendium der vergleichenden Grammatik der
       indogermanischen Sprachen. (Kurzer Abriss der indogermanischen
       Ursprache, des Altindischen, Altiranischen, Altgriechischen,
       Altitalischen, Altkeltischen, Altslawischen, Litauischen und
       Altdeutschen.) (2 vols.) Weimar, H. Boehlau (1861/62); herdruk deur
       Minerva GmbH, Wissenschaftlicher Verlag, ISBN 3-8102-1071-4
     * Karl Brugmann, Berthold Delbrück, Grundriss der vergleichenden
       Grammatik der indogermanischen Sprachen (1886-1916).
     * Theodora Bynon, Historical Linguistics (Cambridge University Press,
       1977) ISBN 0-521-29188-7
     * Richard D. Janda and Brian D. Joseph (Eds), The Handbook of
       Historical Linguistics (Blackwell, 2004) ISBN 1-4051-2747-3
     * Roger Lass, Historical linguistics and language change. (Cambridge
       University Press, 1997) ISBN 0-521-45924-9
     * Winfred P. Lehmann, Historical Linguistics: An Introduction (Holt,
       1962) ISBN 0-03-011430-6
     * April McMahon, Understanding Language Change (Cambridge University
       Press, 1994) ISBN 0-521-44665-1
     * James, Milroy, Linguistic Variation and Change (Blackwell, 1992)
       ISBN 0-631-14367-X
     * M.L. Samuels, Linguistic Evolution (Cambridge University Press,
       1972) ISBN 0-521-29188-7
     * R.L. Trask (red.)Dictionary of Historical and Comparative
       Linguistics (Fitzroy Dearborn, 2001) ISBN 1-57958-218-4

   Vertaal uit die ooreenstemmende artikel in die Engelse Wikipedia.
   Kategorie: Taalkunde

