Die GSR


                     Die GSR

   Oorspronklike titel The BFG
   Outeur              Roald Dahl
   Omslagontwerper     Quentin Blake
   Genre               Jeugletterkunde
   Uitgewer
   Uitgegee            1982
   Medium              Boek
   Bladsye             210
   ISBN                9026112750

                              Literatuurportaal

   Die GSR (Die Groot Sagmoedige Reus) is 'n kinderboek van Roald Dahl.

[wysig] Inhoud
     __________________________________________________________________

   Pretbederwerswaarskuwing: Die storielyn of storie se einde volg
   hieronder.
     __________________________________________________________________

   Die boek gaan oor Sofie - 'n weesmeisie. Op een aand kan sy nie slaap
   nie. Sy dink dat dit spookuur is en kyk skelmpies na buite. In die
   weeshuis mag jy byna niks doen nie, nog minder uit jou bed uit klim.

   Buite ontdek sy 'n figuur, so groot soos 'n huis. Dit blyk 'n reus te
   wees. Hy hoor Sofie se hart klop – hy het verskriklik goeie ore – en
   ontvoer haar. Hy neem haar met 'n ongelooflike snelheid mee na sy grot
   in reuseland. Sofie dink dat die reus haar gaan opeet, maar hierdie
   reus blyk sagmoedig te wees; die GSR (die Groot Sagmoedige Reus).

   Hy vang mooie drome in droomland en bewaar hierdie drome in flesse. Al
   blasend op 'n lang trompet deel hy dit weer uit aan slapende kinders.
   Hy eet alleen maar snoskommers, wat eintlik heel sleg proe, maar daar
   groei niks anders in reuseland. Hy wil geen ete van mense steel nie en
   hy wil nog minder geen mense of diere opeet nie.

   Hy vertel Sofie onder die genot van 'n fropskottel oor die ander nege
   reuse wat in reseland woon. Hulle is nie so vriendelik nie. Hulle is
   "mensepeuselende kannibale". Hulle spreek 'n erg disleksiese taal en is
   nog twee keer so groot soos die GSR. Elke nag trek hulle opnuut uit om
   slapende mense te beroof en op te eet. As hulle te warm kry, gaan hulle
   na die noordpool waar hulle Eskimo's eet asof hulle yslekkertjies is.
   As hulle baie honger is, sal hulle 'n paar Nore ook opeet. Maar hul
   gunsteling ete is klein kinders, wat baie lekker smaak.

   Omdat die GSR nie so groot en gemeen soos die ander reuse is nie, word
   hy nogal gepes. Uit verveling doen hulle balspeletjies met hom as die
   bal. Uit wraak laat hy eens 'n nagmerrie (trolleklopper) los op die
   vreeslike Vleislapeter, een van die reuse. Hierdeur ontstaan 'n
   verskriklike geveg tussen die nege reuse. Maar, vertel die GSR, hulle
   sal mekaar nooit dood; reuse is nie so gruwelik soos mense nie.

   As die reuse uitgaan om mense te gaan eet, raak Sofie paniekerig. Sy
   wil iedereen gaan waarsku, onder andre die Koningin van Engeland, maar
   dit is nie moontlik nie. Sy sou haar tog nie glo nie. Bowendien sou sy
   dan teruggeneem word na die weeshuis, en die GSR sou in 'n dieretuin
   opgesluit word.

   Sofie bedink 'n plan: sy moet die Koningin 'n droom inblaas. Sy meng 'n
   spesiale droom uit die dermiljoene drome wat die GSR versamel het. Die
   droom gaan oor die werklikheid, alle gruwelike dade van die reuse, die
   bestaan van die GSR, wat kan uitlê waar die reuse hulle bevind en oor
   die bestaan van Sofie, wat kan vertel waar die GSR verstop is.

   So gesê, so gedaan. Sy weet die Koningin is oortuig. Sy skakel die leër
   en die lugmag in. Tydens die middagdutjies van die nege reuse word
   hulle oorweldig. Die soldate bind hulle vas met kettings en toue. Hulle
   word aan nege groot helikopters gehang, na Engeland geneem en in 'n
   reusagtige kuil gegooi. Die GSR maak hul boeie los - hulle eet tog geen
   soortgenote. Vir die res van hul lewens kry hulle as straf alleen
   snoskommers om te eet.

   Die reus en Sofie kry elkeen 'n huis naby die paleis van die Koningin.
   Sofie leer die reus fatsoenlik praat en spel, só goed selfs dat hy 'n
   skrywer word. Die eerste boek wat hy skryf gaan oor Sofie en homself:
   die GSR.

[wysig] Toneel

   Daar is van hierdie boek ook 'n toneelstuk gemaak, met Ricky Koole as
   Sofie.
   Kategorie: Kinderboeke

