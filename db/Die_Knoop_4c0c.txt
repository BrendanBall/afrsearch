Die Knoop


   Die Knoop is 'n Afrikaanse skakellys of portaal wat deur die Pretoriase
   ingenieur, Gerrie de Beer, gestig is en onderhou word. Dit is een van
   die eerste en beslis een van die grootste Afrikaanse skakellyste op die
   web. Die Knoop het in 2007 'n gemiddeld van 750 besoeke per dag
   gekry.^[1] Die webwerf se gewildheid onder Afrikaners is daaruit
   duidelik dat ruim driekwart besoekers die URL sélf intik om by die
   webwerf te kom.

[wysig] Geskiedenis

   Die Knoop het begin as 'n skakellys op een van De Beer se persoonlike
   webwerwe, wat gehuisves is by
   www.geocities.com/Heartland/9657/dieknoop.htm. In 1998 het De Beer die
   domeinnaam dieknoop.co.za gekoop^[2] en die Geocities-webwerf daarheen
   laat herverwys.

   Die skakellys was aanvanklik 'n enkele bladsy, maar kort nadat die
   hoeveelheid skakels die duisend-getal oorsky het, is sommige groter
   afdelings op aparte bladsye geplaas. Die Knoop se slogan was vroeër
   "honderde Afrikaanse skakels", en het later verander na "duisende
   Afrikaanse skakels".

   Dit is waarskynlik dat Die Knoop sy ontstaan gehad het nadat Gerrie
   kontak met Afr Oppie Net ^[3] gehad het.

   Mettertyd het De Beer ander domeinname opgekoop om na Die Knoop te
   herlei. Een hiervan was afrikaans.co.za, want tans nie meer deur De
   Beer besit word nie.

   Die Knoop maak tans ruimskoots van advertensieskakels gebruik, en
   heelwat van die "nuwe" skakels is niks meer nie as geborgde skakels wat
   nie as sulks aangedui word nie. Dit maak egter nie Die Knoop minder
   gewild onder sy gebruikers nie.

[wysig] Kampvegter vir Afrikaans

   Die Knoop se gewildheid onder Afrikaanse besoekers het vroeg reeds
   sekere Suid-Afrikaanse maatskappye genoop om hul webwerwe in Afrikaans
   beskikbaar te stel. Hier onder tel die bankreus ABSA, wat reeds in 1997
   op Die Knoop gekasty is vir sy toentertydse gebrek aan Afrikaans.^[4]

[wysig] Verwysings

    1. ^ http://extremetracking.com/open;sum?login=dieknoop
    2. ^ http://co.za/cgi-bin/whois.sh?Domain=dieknoop&Enter=Enter
    3. ^ www.geocities.com/Heartland/9657/dieknoop.htm
    4. ^
       http://groups.google.com/group/soc.culture.south-africa.afrikaans/b
       rowse_thread/thread/afc1d0bddc54a834/483c6aaf351f69d1?lnk=st&q=gdb%
       40usa.net&rnum=1&hl=en#483c6aaf351f69d1

   Kategorie: Webwerwe

