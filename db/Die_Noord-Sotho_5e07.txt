Die Noord-Sotho


[wysig] Geskiedenis

   Die Noord-Sotho word verbind met die hele gebied tussen die Tswana in
   die weste, die Ndebele in die suide, die Venda in die noorde en die
   Tsonga in die ooste. Alhoewel daar aansienlike diversiteit onder hulle
   voorkom, is daar ook groot mate van eenheid. Bo en behalwe hul
   stamname, verwys die Suid-Sotho en Tswana ook na hulle as 'Maawa' (van
   hulle woord awa, wat "nee" beteken).

[wysig] Vandag

   Hulle kan onderverdeel word in drie hoofgroepe: eerstens die
   Laeveld-Sotho (Kolobe, Nareng, Koni, Lobedu en Phalaborwa); tweedens
   die plato-Sotho (Kgaga, Hanawa en Birwa); en laastens die stamme van
   Sekoekoeniland (Pedi, Roka en Tau). Hul hooftuisland is Lebowa, geleë
   in die noordoostelike dele van Suid-Afrika en bestaande uit ongeveer
   123 kapteinskappe. Die amptelike taal van die Noord-Sotho is SePedi,
   wat afgelei is van die oorspronklike taal van die koninklike huis van
   die Pedi. Die Lobedu is een van die mees fassinerende van al die
   stamme, met hul legendariese reënkoningin wat as stamhoof erken word.
   Modjadji het van 'n matrilineêre huwelikslyn afgestam - met ander
   woorde, sy "trou" met ander vroue vir opvolging.
   Kategorieë: Etniese groepe • Etniese groepe in Suid-Afrika • Inheemse
   volke van Afrika • Inheemse volke van Suider-Afrika

