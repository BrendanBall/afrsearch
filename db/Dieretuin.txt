Dieretuin


   Die "Tiergarten Schönbrunn" in Wene, is in 1752 gestig en is die oudste
   bestaande dieretuin ter wêreld.
   Die "Tiergarten Schönbrunn" in Wene, is in 1752 gestig en is die oudste
   bestaande dieretuin ter wêreld.

   'n Dieretuin is 'n plek waar 'n groot verskeidenheid spesies van diere
   aangehou word vir besoekers om te besigtig.

   Hedendaagse dieretuine poog om nie slegs as 'n vermaaklikheidsbron te
   dien nie, maar ook om mense op te voed, vir navorsing, en om diere te
   beskerm. Baie dieretuine dien as sentrums waar skaars diere aangehou
   word indien hulle uitsterwing in die gesig staar. Moderne dieretuine
   probeer ook om hul diere natuurlik te laat leef, sodat hulle gesond kan
   wees en hulself normaal kan gedra. Hierdie word vir die diere gedoen,
   maar ook sodat mense hulle kan sien asof hulle in natuur voorkom, en
   nie in 'n dieretuin nie.

   In die verlede, maar ook soms vandag nog, is daar baie dieretuine wat
   nie soos die moderne tipe dieretuin was of is nie. Dáár word diere in
   baie swak toestande aangehou. Hulle word in klein hokke aangehou en
   raak verveeld en siek.

   Kameelperde in die Tiergarten Schönbrunn in Wene.

   Pikkewyne in die Londense dieretuin.

   Reuse Pandas in die Chiang Mai Diertuin.

   'n Akwarium by die Burgers Dietetuin in Nederland.
   Hierdie artikel is 'n saadjie. Voel vry om Wikipedia te help deur dit
   uit te brei.
   Wikimedia Commons Meer media omtrent hierdie onderwerp kan gevind word
                     onder die kategorie Zoos by die Wikimedia Commons.
   Kategorie: Saadjies

