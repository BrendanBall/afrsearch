Dieselenjin


   Dieselenjins in 'n museum
   Dieselenjins in 'n museum
   Diesel kragopwekker op 'n olievragskip
   Diesel kragopwekker op 'n olievragskip

   'n Dieselenjin is 'n binnebrandmotor wat die Dieselsiklus benut. Dit is
   in 1892 deur die Duitse ingenieur, Rudolf Diesel uitgevind en was
   gebaseer op die warm gloeikop-ontwerp en is gepatenteer op die 23^ste
   Februarie 1893.

   Dieselenjins is gebruik die kompressie-ontstekingsmeganisme, 'n proses
   waardeur die brandstof ingespuit word nadat die lug saamgepers word in
   die verbrandingskamer en veroorsaak dat die brandstof selfontbrand. In
   teenstelling daarmee gebruik petrolenjins die Otto-siklus waar die
   brandstof met die lug vermeng word voordat die mengsel saamgepers en
   ontsteek word met behulp van 'n vonkprop.

[wysig] Omstredenheid oor die patent

   Terwyl Rudolf Diesel erken word as die uitvinder van die Dieselenjin,
   het Herbert Akroyd Stuart en Charles Richard Binney reeds 'n
   kompressie-ontstekingsenjin gepatenteer wat ontwerp was om met
   steenkoolstof te werk. Die erkenning vir die uitvinding hang dus
   grootliks daarvan af of die ontsteking van 'n petroleumgebaseerde
   brandstof die uitstaande kenmerk is. Diesel se patent aansoek (No.
   7241) is in 1892 ingedien.^[1] Herbert Akroyd Stuart en Charles Richard
   Binney het egter reeds 'n patent (No. 7146) in 1890 verkry met die
   titel "Improvements in Engines Operated by the Explosion of Mixtures of
   Combustible Vapour or Gas and Air" (Verbeteringe in enjins wat werk
   deur die ontploffing van mengsels van brandbare dampe of gas en lug).
   Akroyd-Stuart het die eerste kompressie-ontstekingsenjins wat met olie
   gewerk het in Bletchley in Engeland in 1891 gebou en die regte aan
   Richard Hornsby & Sons gelisensieer, wat teen Julie 1892, vyf jaar voor
   Diesel se prototipe, 'n werkende dieselenjin vir die Newport Sanitary
   Authority gebou het.
   Kategorie: Voertuigtegnologie

