Digital Radio Mondiale


   Digital Radio Mondiale (DRM) (Frans: "Wêreldwye Digitale Radio") is die
   nuwe internasionale uitsaai-standaard vir frekwensies benede 30 MHz.
   Dit sal geleidelik analoë radiouitsendings in die langgolf-,
   mediumgolf- en kortgolfstandaard vervang. DRM behels naas radiodienste
   ook datadienste en amateurradio. Die nuut ontwikkelde DRM+ is 'n
   standaard wat ook vir frekwensises bo 30 MHz geskik is (insluitende
   FM-radio).

[wysig] Geskiedenis

   Die DRM-projek is in September 1996 tydens 'n informele byeenkoms van
   'n aantal groot internasionale uitsaaikorporasies in die Franse
   hoofstad Parys in die lewe geroep. Die oorspronklike groep korporasies
   sluit Radio France Internationale, TéléDiffusion de France, Deutsche
   Welle, Voice of America en Thomcast (nou Thales) in.

   Die DRM-organisasie is formeel op 5 Maart 1998 in Guangzhou
   (Volksrepubliek van Sjina) gestig. DRM word in 2006 reeds deur sommige
   internasionale uitsaaidienste gebruik of getoets.

[wysig] Voordele

   DRM gebruik gevorderde oudiokodeks met 'n hoë kompressie, wat MPEG-4
   met tegniese verbeterings soos AAC en SBR as basis het. Danksy hierdie
   tegnologie kan ondanks die lae bandbreedte 'n taamlik goeie
   klankkwaliteit bereik word. Dit is dus geskik as 'n
   langafstand-tegnologie vir kortgolfradio in mono-kwaliteit en
   stereo-mediumgolfradio.

   DRM maak dit ook moontlik dat een enkele radiostasie radioprogramme vir
   'n hele groep lande of 'n hele vasteland kan uitsaai, wat terselfdertyd
   ook verbeterde klankkwaliteit het.

[wysig] Eksterne skakels

   Die webwerf van die DRM-organisasie
   Kategorie: Radio

