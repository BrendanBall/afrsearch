Digtheid


          Hierdie artikel bespreek die digtheid van 'n stof. Vir ander
          gebruike van die woord digtheid, sien Digtheid (verklaring).

   Digtheid dui op die hoeveelheid stof per volume of op die aantal items
   per volume of oppervlakte. Die digtheid van 'n stof (simbool: ρ -
   Grieks: rho) is 'n mate van massa per eenheid volume. Hoe hoër 'n
   voorwerp se digtheid, hoe hoër is sy massa per volume. Die gemiddelde
   digtheid van 'n voorwerp is gelyk aan sy totale massa gedeel deur sy
   totale volume. 'n Meer digte voorwerp (soos yster) het minder volume as
   'n gelyke massa van 'n minder digte stof (soos water).

   Die SI eenheid van digtheid is kilogram per kubieke meter (kg/m^3)

          \rho = \frac{m}{V}

   met

   ρ die voorwerp se digtheid (gemeet in kilogram per kubieke meter)

   m die voorwerp se totale massa (gemeet in kilogram)

   V die voorwerp se totale volume (gemeet in kubieke meter)

   Inhoud

        * 1 Ander eenhede
        * 2 Digthede van stowwe
        * 3 Relatiewe digtheid
        * 4 Sien ook

[wysig] Ander eenhede

   Die verouderde g/cm³ (gram per kubieke sentimeter) of kg/L (kilogram
   per liter) mates kom steeds voor.

          1 kg/dm^3 = 1000 g/1000cm^3 = 1 kg/l.

   In Empiriese eenhede word digtheid gemeet in pond/kubieke voet.

   Voorheen was massa en volume verbind deur die gram as die massa van een
   kubieke sentimeter water teen 3,98 °C te definieer, wat beteken het dat
   water 'n digtheid van 1 kg/liter gehad het. Dit het probleme geskep
   weens die kans van massaverlies as gevolg van verdamping, asook
   digtheidsveranderinge as gevolg van temperatuurveranderinge. Om hierdie
   rede is 'n alternatiewe definisie van die meter en kilogram ontwikkel
   wat meer getrou in 'n laboratorium herhaal kan word. Weens die nuwe
   definisies van meter en kilogram is die digtheid van water by 3.98 °C
   baie naby aan presies 1 kg/liter. 'n Kubieke meter water weeg dus een
   metrieke ton.

[wysig] Digthede van stowwe

   Die hoogste bekende digtheid is heel moontlik te vinde in
   neutronstermaterie. Die singulariteit in die middel van 'n swartkolk
   het geen volume volgens algemene relatiwiteitsteorie, so die digtheid
   daarvan is ongedefinieerd.

   Die mees digte stof wat natuurlik op Aarde voorkom is Iridium, teen
   ongeveer 22,650 kg/m³.

   'n Tabel van digthede van verskeie stowwe:
       Stof     Digtheid in kg/m³
   Iridium      22,650
   Osmium       22,610
   Platinum     21,450
   Goud         19,300
   Uraan        19,050
   Kwik         13,580
   Palladium    12,023
   Lood         11,340
   Silwer       10,490
   Koper        8,920
   Yster        7,870
   Tin          7,310
   Diamant      3,500
   Aluminium    2,700
   Magnesium    1,740
   Seewater     1,025
   Water        1,000
   Etielalkohol 790
   Petrol       730
   Aerogel      3
   Lug          1,2

   Let op die lae digtheid van aluminium in vergelyking met die meeste
   ander metale; juis om hierdie rede is vliegtuie in die verlede hiervan
   gemaak. Let ook daarop dat lug 'n nie-nul, alhoewel klein, digheid het.
   Aerogel is die wêreld se ligste vaste stof.

   Tabel - digtheid van lug ρ, Spoed van klank in lug c,
   akoestiese impedansie Z teenoor temperatuur °C
           Effek van temperatuur
   °C   c in m/s ρ in kg/m^3 Z in N·s/m^3
   - 10 325,4    1,341       436,5
   - 5  328,5    1,316       432,4
   0    331,5    1,293       428,3
   + 5  334,5    1,269       424,5
   + 10 337,5    1,247       420,7
   + 15 340,5    1,225       417,0
   + 20 343,4    1,204       413,5
   + 25 346,3    1,184       410,0
   + 30 349,2    1,164       406,6

[wysig] Relatiewe digtheid

   Relatiewe digtheid, voorheen bekend as spesifieke gewig, is 'n
   dimensielose hoeveelheid gedefinieer as die digtheid van 'n stof gedeel
   deur die digtheid van water by standaard temperatuur en druk. Per
   definisie, daarom, is die relatiewe digtheid (of RD) van water 1, en
   die RD van osmium omtrent 22.

[wysig] Sien ook

     * ISO 31: volumetriese massa
     * Dord
     * Standaard temperatuur en druk
     * Relatiewe digtheid

   Kategorie: Wetenskap

