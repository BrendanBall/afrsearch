Dinamiese ewetoeganklike geheue


   Dinamiese ewetoeganklike geheue (Engels:Dynamic Random Access Memory of
   DRAM) is 'n soort ewetoeganklike geheue wat elke bis data in 'n
   afsonderlike kapasitor stoor. Aangesien kapasitors mettertyd hul
   elektriese lading verloor gaan die inligting uiteindelik verlore as die
   kapasitore nie periodies herlaai word nie. Hierdie herlaai vereiste
   maak dat hierdie soort geheue dinamies genoem word teenoor ander
   geheuesoorte wat staties (SRAM) is. Die voordeel bo SRAM is die
   eenvoudiger samestelling: slegs een transistor en een kapasitor word
   vereis per bis in vergelyking met die ses transistors per bis van SRAM.
   Dit maak dit moontlik vir DRAM om 'n baie hoër digtheid te bereik.
   Aangesien DRAM sy data verloor wanneer die kragtoevoer verwyder word,
   val dit in die klas van vlugtige geheuetoestelle.

   Werking van 'n DRAM leesbewerking, vir 'n eenvoudige 4 by 4
   rangskikking.
   Werking van 'n DRAM leesbewerking, vir 'n eenvoudige 4 by 4
   rangskikking.

   Werking van 'n DRAM skryfbewerking, vir 'n eenvoudige 4 by 4
   rangskikking.
   Werking van 'n DRAM skryfbewerking, vir 'n eenvoudige 4 by 4
   rangskikking.

   Inhoud

        * 1 Geskiedenis
        * 2 Beginsel van werking
        * 3 Foute en foutregstelling
        * 4 Variasies
             + 4.1 FPM DRAM
             + 4.2 Video DRAM
             + 4.3 Window RAM (WRAM)
             + 4.4 Extended Data Out (EDO) DRAM
             + 4.5 Burst EDO (BEDO) DRAM
             + 4.6 Multibank DRAM (MDRAM)
        * 5 Eksterne skakels

[wysig] Geskiedenis

   Die eerste DRAM sel is deur Robert Dennard, 'n navorser by IBM se
   Thomas J. Watson navorsingssentrum, uitgevind. Hierdie sel het soos die
   meeste DRAM selle gewerk deurdat data verfris moet word om die lading
   te herstel; die data is vernietig na 'n leesbewerking en moes herskryf
   word. Alhoewel DRAM selle vandag oraloor te vinde is, was Dennard een
   van min mense wat geglo het dat 'n doeltreffende DRAM sel ontwikkel kon
   word.

[wysig] Beginsel van werking

   DRAM word gewoonlik in 'n vierkantige matriks van een kapasitor en een
   transistor per sel gerangskik. Die illustrasie hierbo toon 'n
   eenvoudige voorbeeld met slegs 4 by 4 selle (moderne DRAM kan bestaan
   uit duisende selle in lengte sowel as breedte). 'n Leesbewerking gebeur
   as volg: die ry waarin die gekose sel hom bevind word geaktiveer deur
   al die transistors aan te skakel en die kapasitore van daardie ry aan
   sensorlyne te verbind. Die sensorlyne loop tot by die seinversterkers,
   wat kan onderskei tussen 'n gestoorde 0 of 'n 1. Die versterkte waarde
   vanaf die betrokke kolom word dan geselekteer en aan die uitset
   verbind. Aan die einde van 'n leessiklus moet die rywaardes op die
   kapasitors, wat tydens die leesbewerking ontlaai is, weer herstel word.
   Hierdie skryfbewerking word gedoen deur die ry te aktiveer en die
   waardes wat geskryf moet word aan die sensorlyne te verbind, wat
   daartoe lei dat die kapasitore weer na hul verlangde waardes herlaai
   word. Tydens 'n skryfbewerking na 'n spesifieke sel word die hele ry
   uitgelees, een waarde verander en word die hele ry weer teruggeskryf,
   soos aangetoon in die beeld aan die regterkant.

   Tipies spesifiseer vervaardigers dat elke ry ongeveer elke 64 ms of
   minder verfris moet word alvorens die JEDEC standaard. Herlaailogika
   word tipies met DRAMs gebruik om die periodiese verfrissing te
   outomatiseer. Dit maak die stroombaan meer ingewikkeld maar die
   goedkoper prys en hoër kapasiteit van DRAM bo SRAM vergoed gewoonlik
   vir hierdie nadeel. Sommige stelsel verfris elke ry in 'n nou kring wat
   elke 64 ms plaasvind. Ander stelsels verfris een ry op 'n slag -- 'n
   stelsel met 2^13 = 8192 rye sal byvoorbeeld 'n herlaaitempo van een ry
   elke 7.8 µs (64ms /8192 rye) verg. Beide stelsels vereis 'n soort
   teller om tred te hou van watter ry die volgende is wat herlaai moet
   word. Sommige DRAM skywe sluit daardie teller in; ander soorte gebruik
   'n eksterne herlaailogika wat daardie teller huisves. (onder sommige
   toestande kan die meeste data in DRAM herwin word selfs al was die DRAM
   nie vir etlike minute lank verfris nie [1].)

[wysig] Foute en foutregstelling

   Sommige navorsing het aangetoon dat die meerderheid willekeurige
   ("sagte") foute in DRAM skywe voorkom as gevolg van kosmiese straling
   wat die inhoud van een of meer geheueselle kan beïnvloed of storings
   kan veroorsaak in die stroombane wat gebruik word om na hulle te
   lees/skryf. Daar word gespekuleer dat met die toenemend hoër digthede
   en laer spannings die invloed van die soort straling meer dikwels kan
   voorkom. Aan die ander kant word daar gereken dat die kleiner selle
   moeiliker teikens sal wees vir die soort strale en dat nuwer
   tegnologieë soos SOI die indiwiduele selle minder vatbaar kan maak en
   dus hierdie neiging sal teenwerk.

   Die probleme van storings kan teëgewerk word deur DRAM modules te
   gebruik wat ekstra geheuebisse en geheuebeheerders bevat om hierdie
   bisse te benut. Hierdie ekstra bisse word gebruik om pariteit te stoor
   of om 'n foutregstellende kode te gebruik. Pariteit maak dit moontlik
   om 'n enkelbisfout op te spoor. Die mees algemene foutregstellende
   kode, die Hamming kode, maak dit moontlik om 'n enkelbis fout reg te
   stel (in die gewone konfigurasie met 'n ekstra pariteitsbis) en om
   dubbelbisfoute op te spoor. Die meeste moderne mikrobeheerders
   ondersteun deesdae oor die algemeen foutsporing en regstelling in hul
   geheue.

   Geheuebeheerders in die meeste moderne persoonlike rekenaars kan tipies
   'n enkelbisfout per 64 bis "woord" (die eenheid waarteen busse data
   oordra]]) regstel en dubbelbisfoute per 64 bis woord opspoor (maar nie
   regstel nie). Die BIOS van sommige rekenaars en bedryfstelsels soos
   Linux laat ook die tel van opgespoorde- en reggestelde foute toe, deels
   om falende geheuemodules op te spoor alvorens 'n katastrofiese faling
   voorkom. Ongelukkig word baie geheuemodules deesdae vir persoonlike
   rekenaars voorsien wat nie voorsiening maak vir pariteitsbisse nie.
   Foutsporing en regstelling berus hoofsaaklik op die aanname dat die
   falings in elke bis onafhanklik is en dat gelyktydige foute dus
   onwaarskynlik is. Hierdie aanname was akkuraat vir een bis wye busse
   van ouer geheueskywe maar is minder waar vir huidige geheuemodules waar
   die geheuebus baie bisse breed is. Hierdie swakheid word oor die
   algemeen nie aangespreek nie buiten in die geval van Chipkill.

[wysig] Variasies

[wysig] FPM DRAM

   Fast Page Mode DRAM of FPM DRAM werk op die beginsel dat 'n ry van die
   DRAM "oop" gehou word sodat opeenvolgende lees- en skryfbewerkinge
   binne in 'n ry nie vertraag word deur die vooraflaai en die
   voorbereiding vir toegang nie. Dit verhoog die werkverrigting van die
   stelsel wanneer sarsies data gelees of geskryf word.

   Statiese kolom is 'n variasie van page mode waar die kolom se adres nie
   ingesein hoef te word nie.

   Nibble mode is 'n ander variant waar toegang tot vier opeenvolgende
   liggings binne 'n ry verkry kan word.

[wysig] Video DRAM

   Video DRAM of VRAM is 'n dubbelpoort weergawe van DRAM wat voorheen
   gebruik is vir grafiese aansluiters. Dit is nou bykans verouderd en is
   grootliks vervang met SDRAM en SGRAM. VRAM het twee paaie (of poorte)
   na sy geheuematriks waartoe daar gelyktydig toegang verkry kan word.

   Die eerste poort, die DRAM poort, word op dieselfde wyse oopgemaak as
   gewone DRAM. Die tweede poort, die video poort, is 'n lees-alleen poort
   en is daaraan toegewy om 'n vinnige stroom data na die skerm te lewer.
   Om die videopoort te gebruik moet die beheerder eers die DRAM poort
   gebruik om 'n ry van die geheuematriks wat vertoon moet word selekteer.
   Die VRAM kopiëer dan dan die hele ry na 'n interne skuifregister. Die
   beheerder kan dan voortgaan om die DRAM poort te gebruik om voorwerpe
   op die skerm te teken.

   Intussen voer die beheerder 'n klok wat die skuifklok genoem word na
   die VRAM se videopoort. Elke skuifklokpuls veroorsaak dat die VRAM die
   volgende item data vanaf die skuifregister na die videopoort lewer in
   streng adres volgorde. Vir eenvoud word die grafiese aansluiter
   gewoonlik so ontwerp dat die inhoud van 'n ry en daarom die inhoud van
   die skuifregister ooreenstem met 'n volledige horisontale lyn op die
   skerm.

[wysig] Window RAM (WRAM)

   Window RAM of WRAM is 'n verouderde tipe halfgeleier rekenaargeheue wat
   ontwerp was om VRAM te vervang. Dit is deur Samsung ontwikkel en ook
   deur Micron Technology bemark, maar het 'n kort markleeftyd gehad
   voordat dit met SDRAM en SGRAM vervang is.

   WRAM het 'n dubbelpoort dinamiese struktuur soortgelyk aan VRAM gehad,
   met een parallelle poort en een serie poort, maar het ekstra eienskappe
   gehad om vinnige blokkopiëring en blokopvullings moontlik te maak
   (sogenaamde window verwerkings). Dit het dikwels teen 50 MHz geloop.
   Dit het 'n 32-bis breë gasheer poort gehad om optimale data-oordrag in
   PCI en VESA Local Bus stelsels te verseker. Tipiese WRAM was 50%
   vinniger as VRAM maar het steeds 20% goedkoper gekos.

[wysig] Extended Data Out (EDO) DRAM

   EDO DRAM is soortgelyk aan Fast Page Mode DRAM met die bykomende
   eienskap dat dit 'n nuwe toegangssiklus aan die gang gesit kan word
   terwyl die data-uitset van die vorige siklus nog aktief is. Dit laat 'n
   sekere mate van oorvleueling tydens die bedryf toe (pipelining) en laat
   'n ietwat hoër spoed toe. Dit was 5% vinniger as FPM DRAM, wat dit
   begin vervang het in 1993.

   Enkelsiklus EDO het die vermoë om 'n volledige geheuetransaksie in 'n
   enkele kloksiklus te voltooi. Andersins neem elke opeenvolgende
   geheuetoegangsbewerking binne die selfde bladsy twee kloksiklusse in
   plaas van drie wanneer die bladsy eers geselekteer is. EDO se spoed en
   vermoëns het dit in staat gestel om die vlak 2 kasgeheue van persoonlie
   rekenaars te vervang. Enkelsiklus EDO DRAM het baie gewild geword op
   videokaarte teen die einde van die 1990's. Dit was baie
   kostedoeltreffend dog byna net so doeltreffend as die baie duurder
   VRAM.

[wysig] Burst EDO (BEDO) DRAM

   'n Ewolusionêre ontwikkeling van bogenoemde variant was die Burst EDO
   DRAM wat soveel as vier geheue-adresse in een sarsie kon verwerk wat 'n
   addisionele drie kloksiklusse meer as optimaal ontwerpte EDO-geheue
   bespaar het. Dit is gedoen deur 'n adresteller op die skyf te plaas om
   tred te hou van die volgende adres. BEDO het ook 'n pyplyn stadium
   bygevoeg wat dit moontlik gemaak het om die bladtoegangsiklus in twee
   komponente te verdeel. Tydens 'n leesbewerking het die eerste komponent
   die data vanaf die eerste geheuematriks na die tweede stadium ingelees.
   Die tweede komponent het die databus vanaf hierdie stadium teen die
   geskikte vlak van logika aangedryf. Aangesien data reeds in die
   uitsetbuffer gelaai was, is vinniger toegangstye verkry (soveel as 50%
   vir groot blokke data) as die tradisionele EDO.

   Ten spyte daarvan dat BEDO DRAM soveel addisionele optimisering bo dié
   van EDO bereik het, het die mark ten tye van die beskikbaarstelling
   reeds betekenisvolle skuiwe ten gunste van sinkrone DRAM of SDRAM
   gemaak , al was BEDO DRAM tegnies beter as SDRAM.

[wysig] Multibank DRAM (MDRAM)

   Multibank DRAM gebruik die invlegtegniek vir hoofgeheue vir tweede vlak
   kasgeheue om 'n goedkoper en vinniger alternatief tot SRAM te bied. Die
   skyf skei die geheuekapasiteit in klein blokke van 256 kilogrepe (kG)
   en laat bewerkings op twee verskillende banke tydens 'n enkele
   kloksiklus toe.

   Hierdie geheue is primêr in grafiese kaarte met Tseng Labs ET6x00 skywe
   gebruik en is deur MoSys vervaardig. Borde wat op hierdie skywe
   gebaseer is het dikwels die ongewone geheuegrootte konfigurasie van
   2.25 MG gebruik vanweë MDRAM se vermoë om makliker in verskillende
   groottes geïmplementeer te kon word. Hierdie grootte het dan ook die
   gewilde 24-bis kleur teen 'n resolusie van 1024X768, 'n baie gewilde
   skermresolusie op daardie tydstip, moontlik gemaak.

[wysig] Eksterne skakels

     * Basic DRAM operation, 'n artikel met interresante geskiedkundige
       grafieke met tendense oor selgroottes en DRAM digtheid -- dit gaan
       egter slegs tot en met 1995.
     * Back to Basics - Memory, part 3
     * Verduidelik die voordele van Chipkill-Correct Foutregstelling vir
       PR Bedieners se Hoofgeheue
     * Tezzaron Semiconductor Soft Error White Paper 'n 1994 oorsig oor
       die literatuur rondom die metings van die tempo waarteen
       geheuefoute voorkom.
     * Soft errors' impact on system reliability - Ritesh Mastipuram and
       Edwin C Wee, Cypress Semiconductor, 2004
     * Scaling and Technology Issues for Soft Error Rates - A Johnston -
       4th Annual Research Conference on Reliability Stanford University,
       October 2000
     * Challenges and future directions for the scaling of dynamic
       random-access memory (DRAM) - J. A. Mandelman, R. H. Dennard, G. B.
       Bronner, J. K. DeBrosse, R. Divakaruni, Y. Li, and C. J. Radens,
       IBM 2002
     * http://arstechnica.com/paedia/r/ram_guide/ram_guide.part1-2.html

   Kategorie: Rekenaar

