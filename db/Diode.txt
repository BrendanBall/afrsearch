Diode


   Soorte diodes
   Soorte diodes

   'n Diode is 'n elektriese komponent wat die rigting van die beweeging
   van elektriese lading beperk. 'n Diode laat die vloei van stroom toe in
   een rigting deur die komponent maar nie in die teenoorgestelde rigting
   nie. Elektriese stroombane wat nodig het dat stroom net in een rigting
   vloei maak gebruik van diodes.

   Ou diodes sluit "kat-snorbaard" kristalle en vakuumbuis toestelle in.
   Moderne diodes word van halfgeleiers vervaardig soos silikon en
   germanium.

   Inhoud

        * 1 Geskiedenis
        * 2 Termiese- of gasdiodes
        * 3 Halfgeleier diodes
             + 3.1 Shockley diode vergelyking
        * 4 Tipe halfgeleier diodes
        * 5 Toepassing
             + 5.1 Radio demodulasie
             + 5.2 Kragomsitting
             + 5.3 Oorspanningsbeveiliging
             + 5.4 Logiese hekke
             + 5.5 Temperatuur meting
             + 5.6 Ladding gekoppelde toestelle
        * 6 Bronnelys

[wysig] Geskiedenis

   Termiese diodes en halfgeleier diodes het in parrallel ontwikkel.
   Fredrick Gurhrie het die prinsiep van termiese diodes beskruif in 1873.
   Karl Ferdinand Braun het die prinsiep van kristal diodes beskruif in
   1874.

   Die termiese diode was herontdek deur Tomas Edison op Februarie 13,
   1880. Hy het a pattent uitgeneem in 1883, maar het nie die idee verder
   ontwikkel nie. Braun het 'n pattent op die kristal diode uitgeneem in
   1899. Die eerste radio ontvangers was van 'n kristal diode gebruik
   gemaak het is deur Greenleaf Whittier Pickard vervaardig in 1900. Die
   eerste termiese diodes is in Britanje gepatenteer deur John Ambrose
   Flemming op November 16, 1904. Pickard het die pattent vir die silikon
   crystal diode ontvang op November 20, 1906.

   Daardie tyd het sulke toestelle bekend gestaan as gelykrigters. In 1919
   het William Henry Eccles die term diode geskep van die Griekse wortels
   di, wat 'twee' beteken, en ode, wat 'pad' beteken.

[wysig] Termiese- of gasdiodes

   Die simbool van 'n vakuum diode. Van bo na onder: die anode, die
   katode, die verhitter filament.
   Die simbool van 'n vakuum diode. Van bo na onder: die anode, die
   katode, die verhitter filament.

   Termiesediodes is vakuumbuis toestelle, wat bestaan uit 'n aantal
   elektrodes omhul in 'n glas vakuumbuis.

   In vakuumbuis diodes vloei stroom deur die katode, 'n filament wat
   behandel is met 'n mengsel van barium en strontium oksiedes. Die stroom
   verhit die filament, wat termiese emissie van elektrone binne die
   vakuumbuis veroorsaak. Tydens meevoorspanning is die metaal elektrode,
   wat die anode genoem word, positief, dus word die elektrone aangetrek
   na die anode. Waneer die spannings polariteit omgekeer word
   (truvoorspanning), word elektrone nie maklik van die onverhitte anode
   afgeskei nie, daar vloei dus net 'n baie klein lekstroom.

   Vir die meeste van die 20ste eeu is vakuumbuis diodes gebruik vir
   analoog toepassings en as geleikrigters in kragbronne. Vandag word
   vakuumbuis diodes slegs in gespisialiseerde toepassing, soon
   geleikrigters in buiskitaar en hotrostel versterkers, en
   gespisialiseerde hoëspanning toestelle gebuik.

[wysig] Halfgeleier diodes

   Diode simbool. Stroom vloei van die anode na die katode, maar nie in
   die ander rigting nie.
   Diode simbool. Stroom vloei van die anode na die katode, maar nie in
   die ander rigting nie.

   Moderne diodes is gebaseer op die halfgeleier pn-voegvlak. In
   pn-voegvlak diodes kan gewone stroom van die p-tipe kant (die anode) na
   die n-tiepe kant (die katode), maar nie in die teenoorgestelde rigting
   nie. Die Schottky diode word gevorm deur die kontak van 'n metaal en 'n
   halfgeleier in plaas van 'n pn-voegvlak.

   'n Halfgeleier diode stoom-spanning, of I-V, eienskap kurwe word
   toegeskruif aan die sperlaag wat ontstaan by die pn-voegvlak tussen die
   verskillende halfgeleiers. Waneer die halfgeleier die eerste keer
   geskep word versprei die geleidendsband (mobile) elektrone van die
   N-doteerde gebied na die P-doteerde gebied waar daar 'n groot aantal
   'holtes' (plekke vir elektrone waar geen elektorn teenwoordig is nie)
   is waarmee die elektrone herkombineer. Waneer 'n elektron met die
   holtes herkombineer verdwyn die holte en is die elektron nie meer
   mobiel nie. Die gebied om die pn-voegvlak word uitgeput van lading en
   tree op as 'n isolator. Hierdie gebied staan bekend as die sperlaag.

   Hierdie gebied kan nie oneiendig groei nie. Elke elektron-holte paar
   wat herkombineer vorm 'n positief-gelaaide doteerde ioon in die
   N-doteerde gebied en 'n negetief-gelaaide doteerde ioon in die
   P-doteerde gebied. Soos herkombinasie plaasvind vorm meer ioone. Dit
   veroorsaak 'n toename in die elektriese veld oor die spergebied wat
   teen die herkombinasie van elekton-holte pare werk totdat 'n ewewig
   bereik word en die sperlaar nie verder groei nie. Op hierdie punt is
   daar 'n ingeboude spanningsverskil oor die sperlaag.

   Waneer 'n eksterne spanning van dieselfe polariteit as die ingeboude
   spanning oor die diode geplaas word sal die sperlaag aanhou optree as a
   isolator was stroom vloei verhoed. Dit staan bekend as teenvoorspanning
   van die diode. Waneer die eksterne spanning se polariteit die ingeboude
   spanning teenstaan kan herkombinasie weer plaasvind wat veroorsaak dat
   die stroom deur die diode drasties toeneem. Dit staan bekend as
   meevoorspanning van die diode. Die ingeboude spanning vir silikon
   diodes is ingeveer 0.6 V. Dus sal daar 'n spanningsval van ongeveer 0.6
   V oor die diode wees waneer daar 'n eksterne stroom deur die diode
   vloei.
   I-V eienskap van 'n pn-voegvlak diode (nie volgens skaal).
   I-V eienskap van 'n pn-voegvlak diode (nie volgens skaal).

   Die diode se I-V eienskappe kan benader word deur te onderskei tussen
   twee gebiede. Onder 'n sekere spannigsval oor die diode het die
   sperlaag 'n bedydende wydte en kan die diode beskou word as 'n oopbaan
   (nie-geleidende stroombaan). Soos die spanningsval groter word sal die
   diode op 'n sekere spannigsval geleidend word en kan dit beskou word as
   'n geleier met geen weerstand of baie klein weerstand. Die
   oordagfunksie van die diode is in werklikheid logaritmies, maar so
   sperk dat dit lyk soos 'n skerp hoek as die grafiek van ver af beskou
   word.

   Die spanningsval oor 'n geleidende diode binne die gespesifiseerde
   stoom is ongeveer 0.6 tot 0.7 volt vir silikon diodes. Die waarde
   verskil vir ander tiepe diodes. Schottky diodes se spanningsval kan so
   laag as 0.2 V wees en lig-emissie diodes (LEDs) se spanningsval kan so
   hoog as 1.4 V of meer wees. Blou LEDs se spanningsval kan selfs 4.0 V
   wees.

   In die teenvoorspanning gebied van die I-V eienskap grafiek is die
   stroom deur die diode baie klein (in die µA omgewing) vir alle
   voorspannings tot die deurslagspanning bereik word. Na hierdie punt
   vind elektronestorting plaas wat veroorsaak dat die diode beskadig word
   saam met 'n skielike toename in die stroom. Zener diodes en stortdiodes
   word vervaardig om 'n opsetlikke deurslagspunt te hê na 'n
   voorafbepaalde trustroom sodat die truspanning vasgepen word by 'n
   bekende waarde. Hiedie toestelle het wel 'n maksimum limiet op die
   stroom en drywing vermoë in die elektronestortings gebied.

[wysig] Shockley diode vergelyking

   Die Shockley ideale diode vergelyking (vernoem na William Bradford
   Shockley), ook bekand as die diode wet, beskryf die I-V eienskap van 'n
   ideale diode in beide meevoorspanning en teenvoorspanning (of geen
   voorspanning). Die vergelyking is afgely met die aannames dat die
   eenigste processe wat aanleiding gee tot stroom deur die diode
   drifstroom, diffusiestroom en termiese herkombinasie-generasie is. Dit
   word ook aangeneem dat die herkombinasie-generasie stroom in die
   sperlaag niksbeduidend is. Dit beteken dat die verelyking
   elektronestorting buite rekening laat. Die nie-ideale effek van interne
   weerstand by hoë meevoorspanning word ook buite rekening gelaat, sowel
   as afwyking van die ideale as gevolg van herkombinasie-generasie in die
   sperlaag by lae meevoorspanning.

          I=I_\mathrm{S} \left( e^{V_\mathrm{D}/(n V_\mathrm{T})}-1
          \right),\,

   waar

          I die stroom deur die diode is,
          I[S] die versadigingstroom is,
          V[D] die spanningsval oor die diode is,
          V[T] die termiese spanning is en
          n die emissiekoëffisiënt is.

   Die emissiekoëffisiënt n word bepaal deur die vervaardegingproses en
   halfgeleiermateriaal van die diode en wissel tussen 1 en 2. In die
   meeste gevalle is die waarde naby 1 en word dus weggelaat. Die termiese
   spanning V[T] is ongeveel 25.2 mV teen kamertemperatuur (25^oC of 298K)
   en is 'n bekende konstante waarde gedefineer deur:

          V_\mathrm{T} = \frac{k T}{e},

   waar

          e die elementêrlading van 'n elektron (1.602 176 53 × 10^-19 C)
          is,
          k die Boltzmann konstante (1.380 6505 × 10^-23 J/K) is en
          T die temperatuur van die pn-voegvlak is.

[wysig] Tipe halfgeleier diodes

           Diode      Zenerdiode Schottky-diode       Tonneldiode
      Ligemissiediode Fotodiode     Varicap     Silikondiodegelykrigter

   Daar is 'n verskeie tipe halfgeleier voegvlak diodes:

   Normale (pn-voegvlak) diodes
          Hierdie diode werk soos hierdo beskryf word. Die diode word
          gewoonlik van gedoteerde silikon of germanium vervaardig.
          Germanium diodes is bitter skaars.

   Gouddoteerdediodes
          As 'n doteermiddel reageer goud of platinum as 'n sentrum vir
          herkombinasie wat minderheidsdraers vinniger laat herkombineer.
          Dit laat die diode toe om teen hoë frekwensies te werk, teen die
          koste van 'n hoër meevoorspanningval. 'n Tipiese voorbeeld is
          die 1N914.

   Zenerdiodes
          Zenerdiodes gelei stroom van die katode na die andode wanneer
          die deurslagspanning oorskryf word (diode is truvoorgespan). Dit
          laat toe dat die diode as 'n spanningsverwysing gebruik kan
          word. In praktiese spanningsverwysing stroombane word 'n
          skakeldiode in series, maar teenoorgestelde rigting, met die
          zenerdiode geplaas sodat die temperatuurkoëffisiënt gebalenseer
          word naby zero. 'n Enkelpakkie waar twee Zenerdiodes in series,
          maar teenoorgestelde rigting, geplaas is staan bekend as 'n
          oorgangdemper (Engels transorb). Die Zenerdiode is vernoem na
          die toestel se uitvinder Dr. Clarence Melvin Zener. Sommige
          hoëspanning Zenerdiodes is in werklikheid Stortdiodes.

   Stortdiodes
          Net soos die Zennerdiode gelei stroom van die katode na die
          andode wanneer die deurslagspanning oorskryf word in 'n
          Stortdiode. Die proses wat die spanningsdeurbraak veroorsaak
          verskil tussen Zener- en Stortdiodes. Nog 'n verskil tussen die
          twee diodes is dat die temperatuurkoëffisiënt teenoorgesteld
          tekens het.

   Oorgangspanningdiodes
          Oorgangspanningdiodes is stortdiodes wat ontwerp is om
          halfgeleiertoestelle te beskerm teen hoë oorgangspannings. Die
          pn-voegvlak deursnee-oppervlakte van die oorgangspanningdiode is
          baie grotes as die van normale diodes wat toelaat dat hulle meer
          stroom kan gelei sonder om beskadig te word.

   Fotodiodes
          Halfgeleiers is onderworpe aan optiese ladingdraer generasie en
          word dus verpak in ligversperrings material. As die lig
          toegelaat word om die halfgeleier te bereik kan die
          fotosensitiwiteit gebruik word. Fotodiodes word gebruik vir
          sonselle of fotometrie (ligmeting).

   Ligemissiediodes (LEDs)
          Waneer 'n diode gevorm word uit 'n
          derektebandgappingshalfgeleier, soos galliumarsenied, word
          fotone vrygestel waneer herkombinasie van ladingdraers
          plaasvind. Die halgeleiermateriaal bepaal die golflength, en dus
          kleur, van die foton. Ligemissiediodes wat strek tussen
          infrarooi to beina ultraviolet kan vervaardig word. Die
          voorspanning van ligemissiediodes word bepaal deur die
          golflengte van die photone: 1.2 V vir rooi, 2.4 V vir violet.
          Die eerste ligemissiediodes was rooi en geel. Hoëfrekwensie
          diodes is intussen ontwikkel. Alle diodes is monochromaties
          (eenkleurig). Wit ligemissiediodes is in werklikheid 'n
          kombinasie van drie verskillende kleure, of 'n blou
          ligemiessiediode met 'n geel bedekking. Ligemessiediodes word
          saam met fotodiodes of fototransistors gebruik om
          optiese-isolators te vorm.

   Laserdiodes
          'n Laserdiode word gevorm deur 'n ligemissiediode tiepe
          structuur wat 'n optiese resonansieholte bevat. Die
          resonansieholte word gevorm deur die parallelevlakke van die
          laserdiode te poleer. Laserdiodes word gebruik in optiese
          stoormedia en hoëspoed optiese kommunikasie.

   Schottky-diodes
          Schottky-diodes word gevorm deur 'n metaal na halfgeleir
          voegvlak. Die meevoorspanningsval van 'n Schottky-diode is laer
          as die van 'n pn-voegvlak diode. Die meevoorspanningsval van
          Schottky-diodes by 'n heenstroom van ongeveer 1 mA is in die
          omgewing van 0.15 V tot 0.45 V. Dit maak Schottky-diodes ideaal
          vir gebruik in vaspenningstroombane en om transistor versadiging
          te voorkom. Schottky-diodes word ook gebruik as laeverlies
          geleikrigters hoewel die trulekstroom groter is as die van
          pn-voegvlak diodes. Schottky-diodes is meerderheidsdraer
          toestelle en ly dus nie aan die minderheidsdraer opbergruimte
          probleme van die meeste normal diodes nie. Schottky-diodes se
          voegvlapkapasitansie is ook laer as die van pn-voegvlak diodes
          wat lei tot die vermoë van Schottky-diodes om teen hoër
          frekwensies te kan skakel. Dit maak Schottky-diodes ideaal vir
          gebruik in hoëspoed en radio frekwensie stroombane.

   Kapdiode
          Kapdiodes het die eienskap om baie vinnig te 'herstel' van 'n
          sterk meevoorspanning na die deurslagspanning. Kapdiodes word
          gebruik waar baie vinninge spannings oorgange benoding word.

   Esaki of tonneldiodes
          Hierdie diodes het 'n gebied van werking met negatiewe weerstand
          wat veroorsaak word deur kwantumtonneling. Die diodes kan
          gebruik word vir versteking sowel as in eenvoudige bistabiele
          stroombane. Hierdie diodes is ook bestand teen kernstraling.

   'Gunn-diodes'
          Hiedie diode is vegelykbaar aan 'n tonneldiode in dat dit 'n
          gebied met negatiewe differensiële weerstand het. Hierdie diodes
          word gebruik in hoëfrekwensie ossillators.

   Puntkontakdiodes
          Hierdie diode werk net soos 'n voegvlakdiode, maar die
          konstruksie is eenvoudiges. 'n Geleier uit die groep-3 metale
          met 'n skerp punt word in kontak gebring met 'n n-tiepe
          halfgeleier. Van die metaal migreer na die halfgeleier en vorm
          'n klein p-tiepe gebied naby die kontak.

   Katsnorbaard- of kristaldiodes
          Hiedie diodes word gevorm deur 'n dun of skep metaal geleir in
          kontak te bring met 'n halfgeleierkrital soos galeniet of
          steenkool. Die geleier vorm die katode en die kristal die anode
          van die diode.

   'Varicap'
          Hiedie diodes word as spannigsbeheerde kapasitors gebruik.
          Hierdie diodes is belangrik in fase-sluit-lus en
          frekwensie-sluit-lus stroombane wat instemstroombane toelaat om
          vinnig te sluit. Hierdie diodes word ook gebruik as verstelbare
          ossilators waar 'n goedkoop en stabiele kristalossilator gebruik
          word as 'n verwysings frekwensie vir 'n spanningbeheerde
          ossilator.

   PIN-diodes
          'n PIN-diode bestaan uit 'n nie-doteerde kern of intrinsieke
          laag, was dus 'n p-tiepe / intrinsiek / n-tiepe struktuur vorm.
          Hierdie diodes word as radiofrekwensie skakelaars gebruik net
          soos die 'varicap', maar met 'n skielike verandering in
          kapasietansie. Hierdie diodes word ook gebruik as
          ionisasiestrallingsdetektor en photodetektors gebruik.
          PIN-diodes word in drywingselektronika gebruik aangesien die
          intrensieke laag bestand is teen hoëspannigs. Die PIN-diodes
          struktuur word ook gevind in hoëspanninghalfgeleiers.

[wysig] Toepassing

[wysig] Radio demodulasie

   Die eerste gebruik van diodes was in the demodulasie van amplitude
   gemoduleerde (AM) radio uitsending.

[wysig] Kragomsitting

   Gelykrigters word saamgestel uit diodes waar hulle gebruik word om
   wisselstroom elektrisiteit om te skakel na geleikstroom. Diodes word
   ook gebruik in die Cockcroft-Walton spanningvermenigvuldiger om
   wisselstroom om te skakel na hoëspanning gelyktroom.

[wysig] Oorspanningsbeveiliging

   Diodes word gebruik om hoëspanning en hoëstroom wat sensitiewe
   elektriese kompenente kan beskadig te sink. Die diode is normaalweg
   truvoorgespan totdat die spanning of stroom bo die bepaalde waarde
   styg, dan word die diode meevoorgespan en sink die stroom. 'n Voorbeeld
   is induktiewe laste soos relê stroombane waar die induktor vinnig
   spanningloos gemaak word deur 'n diode sodat die stroombaan nie
   beskadig word deur spannigspieke wat anders sou voorkom nie. Somige
   geïntegreerde stroombane gebruik diodes om die pennetjies teen eksterne
   spannings the beskerm.

[wysig] Logiese hekke

   Diodes kan saam met ander komponente gebruik word om logiese hekke te
   vorm. Dit staan as diodelogika beekend.

[wysig] Temperatuur meting

   'n Diode kan gebruik word om temperatuur te meet aangesien die
   meevoorspanningsval van die diode afhanklik is van temperatuur. Hierdie
   temperatuur afhanklikheid kan gesien word in the Shockley ideale diode
   vergelyking hierbo en is ongeveer 2.2mV per grade Celsius.

[wysig] Ladding gekoppelde toestelle

   Digitale kamaras en soortgelyke toestelle gebruik regimente van photo
   diodes saam met 'n uitlees stroombaan.

[wysig] Bronnelys

          Hierdie artikel is groottendeels 'n vertaling van die Engelse
          Wikipedia artikel "Diode".

     * 1928 Nobelprys artikel oor die diode
     * Historiese lese oor Karl Braun
     * S. M. Sze, Modern Semiconductor Device Physics, Wiley Interscience,
       ISBN 0-471-15237-4.
     * Patentafskrif vir die elektriese indikator
     * The Unusual Diode FAQ,

   Kategorie: Elektroniese komponente

