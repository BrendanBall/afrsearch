Dion Fortune


   Dion Fortune is gebore as Violet Mary Firth op 6 Desember 1890 in
   Noord-Wallis. Die naam Dion Fortune is gebruik as skuilnaam vir 'n
   reeks artikels en is afgelei van haar familie se leuse "Deo Non
   Fortuna" wat beteken: "God, nie geluk nie".

   Sy is 'n psigiater en outeur wat veral bekend is as skrywer van
   verskeie boeke oor okkultisme, asook romanne. Sy het towerkrag en
   hermetiese beginsels benader vanuit die perspektiewe wat daar gestel is
   deur Jung en Freud.

   Een van haar kernbydraes was om die Kaballa te verbind aan Westerse
   mistieke tradisie. Sy was die stigter van: "Die Gemeenskap van
   innerlike lig". Volgens die boek "The Magical Battle of Britain" het
   Dion en ander okkultiste deur middel van towerkrag deelgeneem aan die
   Tweede Wêreldoorlog.

   Op 8 Januarie 1946 sterf die 55 jarige Dion aan leukemie in Londen.
   Kategorieë: Walliese skrywers • Walliese okkultiste • Walliese
   sielkundiges

