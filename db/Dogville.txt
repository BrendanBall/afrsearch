Dogville


   Dogville is 'n film uit 2003 van die Deense regisseur Lars von Trier.
   Nicole Kidman vertolk die rol van Grace.
   Nicole Kidman vertolk die rol van Grace.

   Die verteller (John Hurt) vertel die verhaal van die klein, arm dorpie
   en sy inwoners. Op 'n dag kom die jong vrou Grace (Nicole Kidman) daar
   aan. Sy is op vlug van misdadigers ('gangsters'), en gegrond op die
   inisiatief van die jong dorpsfilosoof Tom Edison (Paul Bettany) besluit
   die nukkige dorpsbewoners om haar tog onderdak te neem. Namate die tyd
   aanstap begin die inwoners egter meer en meer eis vir hulle gasvryheid.

   Volgens enkele, maar nie alle, karakteristieke Dogma-reëls, word die
   rolprent ook gekenmerk deur die ontbreking van geboue. Die hele film
   speel homself af in die dorpie Dogville (sogenaamd in die Rotsgebergte,
   in die jare '30 van die vorige eeu), dit word uitgebeeld deur 'n plat
   verhoogstel waarop die huise aangedui word deur wit strepe op die
   grond. Die name van die bewoners word dan ook op die grond geskryf.
   Tydens die verskillende tonele sien mens ook in die agtergrond die
   ander dorpsbewoners in hulle 'huise' rustig hulle gang gaan. Von Trier
   maak egter slegs eenmaal spesifiek gebruik van die 'deursigtigheid' van
   die dorp: tydens 'n verkragtingstoneel zoom die kamera uit en sien mens
   op die voorgrond dorpsgenote wat niksvermoedend hulle ding doen.

   Soos baie van Von Triers se mees onlangse films (oa. Dancer In The
   Dark, Breaking The Waves) bevat die film die motief van 'n gekwelde,
   ongelukkige vrou.

   Die film se eerste vertoning was by die Cannes filmfees in 2003.

[wysig] Eksterne skakels

     * IMDB info (engels)

   Kategorieë: Deense rolprente • Dramarolprente

