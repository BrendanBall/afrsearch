Dokter Zhivago


   Let wel, hierdie artikel handel oor die boek en nie die film nie.

   Dokter Zhivago ( Russies: Доктор Живаго) is 'n roman deur Boris
   Pasternak. Die roman is vernoem na sy protagonis, Yuri Zhivago, 'n
   mediese dokter en digter. Dit vertel die storie van 'n man verskeur
   tussen twee vroue, afgebeeld teen die agtergrond van die Russiese
   revolusie van 1917. Die boek is in 1965 deur David Lean verfilm: Doctor
   Zhivago, en is ook meermale aangepas vir televisie, meeste onlangs as
   'n minireeks vir Russiese tv in 2005.

[wysig] Agtergrond

   Alhoewel dit paragrawe bevat uit die 1910s en 1920s, is Dr. Zhivago nie
   voltooi voor 1956 nie. Dit is vir publikasie voorgelê in die joernaal
   Novyi Mir, maar was verwerp danksy Pasternak se moeilike verhouding met
   die Sowjet-regering. In 1957 publiseer Giangiacomo Feltrinelli die
   uitgesmokkelde manuskrip in Russiese in Milaan. Die volgende jaar
   verskyn dit in Italiaanse en Engelse vertaling, en hierdie publikasies
   was gedeeltelik verantwoordelik vir die feit dat die outeur die
   Nobelprys vir Literatuur in 1958 ontvang. Die boek is uiteindelik in
   1988 in Rusland gepubliseer, ironies genoeg, in die bladsye van Novyi
   Mir, alhoewel vroeëre Samizdatuitgawes (in die ondergrondse pers) ook
   bestaan.

[wysig] Storielyn
     __________________________________________________________________

   Pretbederwerswaarskuwing: Die storielyn of storie se einde volg
   hieronder.
     __________________________________________________________________

   Zhivago is sensitief en digterlik amper tot ’n mistieke vlak. In die
   mediese skool herinner een van sy professore hom dat bakteria onder die
   mikroskoop mooi kan wees, maar lelike dinge aan mense doen. Yuri
   Zhivago se idealisme en beginsels beland in skrille kontras met die
   gruwels van die Russiese revolusie. 'n Groot tema van die boek is hoe
   die mistiek van dinge en idealisme vernietig word deur beide die
   Bolsjewiste en die Wit Leër. Yuri word ’n getuie van kannibalisme, die
   afkap van ledemate en 'n jong man word doodgeskiet omdat hy begeer om
   sy familie te sien. Selfs die liefde van sy lewe, Lara (partykeer
   genoem Larissa), word van hom ontneem. Hy peins oor hoe die oorlog die
   hele wêreld gevoelloos laat, en hoe 'n vroeëre redelike groep mense
   mekaar sonder respek vir lewe kan laat verwoes. Sy reis deur Rusland
   bring 'n epiese gevoel weens sy toer deur 'n wêreld wat in kontras tot
   homself, relatief onbesmet is deur geweld, en bydra tot sy begeerte om
   'n plek weg van dit alles te vind, wat hom uiteindelik voer tot Siberië
   en terug na Moskou.

   Pasternak se beskrywing van die sanger Kubarikha in die hoofstuk
   “Veryste Rowanbessies” is feitlik identies hoe skrywer Sofia Satina
   (skoonsuster van Sergei Rachmaninoff) die sigeuner sanger Nadezhda
   Plevitskaya beskryf (1884-1940). Aangesien Rachmaninoff 'n vriend van
   die Pasternak familie was, en Plevitskaya 'n vriend van Rachmaninoff,
   was Plevitskaya moontlik Pasternak se droombeeld vir die skryf van die
   hoofstuk; iets wat Pasternak se verband met die musiek toon.

[wysig] Bron

   Vertaling van die inskrywing in die Engelse Wikipedia
   Kategorie: Letterkunde

