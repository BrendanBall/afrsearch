Douglas, Noord-Kaap


   Douglas is 'n dorp in die Noord-Kaapprovinsie van Suid-Afrika sowat 15
   km suidwes van die sameloop van die Oranjerivier en die Vaalrivier, 117
   km wes-suidwes van Kimberley en 162 km noordoos van Prieska.

   Die dorp is in 1848 as 'n sendingstasie van die Londense
   Sendinggenootskap op die plaas Backhouse deur die predikant Isaac
   Hughes gestig. In 1867 het 'n groep Europeërs van Griekwastad 'n
   ooreenkoms geteken waarvolgens hulle die reg verkry het om 'n dorp te
   stig.^[1] Die dorp is na sir Percy Douglas, luitenant-generaal van die
   Kaapkolonie, vernoem. Die dorp verkry in 1914 munisipale status.

   Douglas staan bekend vir wild-, bees-, skaap- en besproeiingsboerdery.
   Toeriste aantreklikhede in en om die drop sluit in Backhouse, moontlik
   die grootste Brahman beesplaas in Suid-Afrika, Die Neus, 'n
   natuurgebied 14km buite die dorp by die samevloei van die Oranje- en
   Vaalriviere, Douglas Wynkelder wat in 1968 gevestig is en 'n
   verskeidenheid tafel- en dessertwyne produseer en Driekopseiland met
   sowat 3000 rotstekeninge in die Rietriverbedding. Die Oranjerivier bied
   ook goeie river rafting geleenthede en die vaal varswaterhengel.^[1]

[wysig] Verwysings

    1. ^ ^1,0 ^1,1 Interesting Places Around Kimberley, Besoek op 10 April
       2007

   Kategorieë: Noord-Kaap • Dorpe in Suid-Afrika

