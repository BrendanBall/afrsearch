Draak


   Sjinese draak
   Sjinese draak

   'n Draak is 'n fabelagtige dier wat in mitologie reg oor die wêreld
   voorkom. Die draak verskil in interpretasie van kultuur tot kultuur.

[wysig] Europese drake

   In Europese mitologie word 'n draak beskou as 'n onheilige en 'n
   kwaadoenige ondier wat 'n gevlerkde reptilies liggaam en 'n kop
   soortgelyk aan 'n perd het en wat vuur kan blaas. Die oog van 'n draak
   het ook glo towerkragte wat die eienaar toelaat om waarheid en leuens
   te kan onderskei. Middeleeuse Christene het die draak beskou as 'n
   duiwel. Die Latynse naam draco beteken slang (wat volgens Christene vir
   Adam en Eva bedrieg het). Daar is vele volksvehale waar die held 'n
   draak oorwin sodat geregtigheid kan seëvier en in feëverhale is
   prinsesse gyselaar gehou deur kwaadagtige drake.
   Sint Joris en die draak
   Sint Joris en die draak

[wysig] Drake uit Europese fabels

     * Beowulf
     * Sint George en die draak
     * Walliese draak

[wysig] Oosterse drake

   In die Ooste word drake in 'n ander lig beskou. Drake word gesien as
   gelukbringers en verteenwoordig ook goeie gesondheid. Oosterse drake
   word beskryf as meer slangagtig en sonder vlerke, met magiese kragte.
   Beide in Sjina en Japan het drake byna afgodsfigure geword waartydens
   mense hulle sou aanbid vir goeie reën en volop oeste. Die Sjinese
   keiser het die draak as sy imperiese teken gebruik. Die bekende
   wêreldreisiger Marko Polo het in een van sy boeke geskryf dat die
   Sjinese keiser drake aangehou het as troeteldiere.
   Kategorie: Mitologie

