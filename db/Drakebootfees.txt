Drakebootfees


   'n Vlagjaag-drakeboot in Taiwannese styl tydens die drakebootfees
   'n Vlagjaag-drakeboot in Taiwannese styl tydens die drakebootfees

   Die drakebootfees is een van die oudste feeste wat jaarliks in Sjina
   gevier word, op die 5de dag van die 5de maanmaand (die datum val
   gewoonlik in Junie van die Gregoriaanse kalender). Algemeen word die
   fees beskou as een van die vier belangrikste jaarlikse feeste in China.
   Die fees word gehou as 'n dankdiens vir kos en water tydens die droë
   seisoen. Tydens die drakebootfees word een van Sjina se vroegste
   digters Qu Yuan (340 v.C. - 278 v.C.) se lewe herdenk.

   Die fees word gehou deur draakbootwedvaarte te hou en Zongzi (of
   Tsungtzu) te eet. Die draakbootwedvaart word begelei met harde
   dromslae, wat ritme aandui vir die roeiers. Volgens tradisie vaar die
   draakbote uit op die rivier om die lewe van die Qu Yuan te red. Zongzi
   is saamgeperste gekookte ryskoekies wat toegevou word in plantblare en
   vasgebind word met 'n gekleurde toutjie. Tradisioneel roei deelneemers
   aan die fees uit op die rivier met draakbote. Later het die mense begin
   om die ryskoekies te eet as deel van die feesverigtinge.
   Qu Yuan
   Qu Yuan

   Volgens oorlewering het Qu Yuan homself verdrink in die Miluorivier in
   die provinsie Hunan, nadat die koning geweier het om na sy raad te
   luister. Die tradisie het begin toe sy ondersteuners na sy liggaam
   gesoek het. Die ryskoekies is op die water geplaas om die visse te voer
   en sodoende te voorkom dat die liggaam deur die visse opgevreet word.

[wysig] Bronnelys

     * Common Knowledge of Chinese Culture
     * China in brief
     * FAQ - Traditional festivals
     * Wikipedia: Traditional Chinese holidays
     * Die Groot geïllustreerde ensiklopedie Bl. 149

   Kategorie: Asië

