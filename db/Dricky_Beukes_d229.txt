Dricky Beukes


   Dricky Beukes (29 Desember, 1918 - 9 November, 1999) was 'n Afrikaanse
   skryfster van romans, kortverhale en radiovervolgverhale.

   Sy is op 29 Desember, 1918 in Prieska gebore as Hendrika Johanna van
   Staden, die jongste van 13 kinders. Sy het grootgeword op Karos naby
   Upington in die Noord-Kaap en ook haar skoolopleiding hier ontvang. Sy
   was getroud met Abraham Opperman Beukes van Prins Albert, die eerste
   skoolhoof van die Laerskool Vredelust in Bellville, wat self ook drie
   kinderboeke geskryf het. Hulle het 'n seun en twee dogters gehad.

   Beukes was die skryfster van meer as honderd Afrikaanse romans, hope
   kortverhale en talle Afrikaanse radiovervolgverhale, waarvan talle
   maande lank voortgegaan het, veral op die destydse kommersiële
   radiosender Springbok Radio. 'n Frase wat landwyd bekend geword het,
   was dié inleiding tot die radiovervolgverhaal Die Indringer: 'n verhaal
   wat elke moederhart sal roer.^[1]

   Sy is op 9 November, 1999 in Bellville oorlede.

[wysig] Verwysings

    1. ^ Die Burger 13/11/1999

   Kategorie: Afrikaanse skrywers

