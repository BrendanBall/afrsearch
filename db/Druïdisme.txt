Druïdisme


   'n Groep moderne Druïde word deur die eerste sonstrale van die dag
   getref
   'n Groep moderne Druïde word deur die eerste sonstrale van die dag
   getref
   'n Optog van moderne Druïde
   'n Optog van moderne Druïde

   Druïdisme is 'n stelsel van godsdiens, filosofie en onderrig van die
   Druïde wat die bewaarders was van die voor- of vroeg-Keltiese gelowe.
   Hulle was die krag wat eenheid gesmeë het tussen die verskillende
   Keltiese groeperinge. Hierdie kaste oud-priesters of towenaars word
   soms met paganisme gekoppel en is 'n mistieke orde wat georganiseer was
   in terme van drie groeperings: Barde (Digtersangers), Ovate en Druïde.
     * Barde, die eerste orde, het deur opleiding gespesialiseer in
       vakgebiede soos musiekale kunste, instrumente, digkuns of
       geskiedenis. Die Barde was veral verantwoordelik vir die oordrag
       van kulturele kennis aan die breë bevolking.
     * Ovate, die middel orde, is gekend as studente met 'n algemene
       kundigheid, in vele onderwerpe soos medisyne, regte, digkuns,
       musiek en sterrekunde. Ovates het die gemeenskap prakties gedien
       met hul kennis en insig.
     * Druïde, die hoogste orde, was gesagsfigure en het die rolle vertolk
       gelykstaande aan die van profete, ministers en regters wat orde
       gehandhaaf het in die gemeenskap.

   'n Druïde se lewe het bestaan uit lewenslange opleiding. Hulle is reeds
   as kind uitgekies om opgelei te word as Druïde. Dit het tot twaalf jaar
   geduur om die vlak van Bard te bereik en verdere tien jaar opleiding om
   die vlak van Ovates te bereik, en na 'n verdere tien jaar kon die vlak
   van Druïde bereik word.

   Druïde was veral werksaam, meer magiërs as profete, eers in Gallië, toe
   in Brittannië en later in Ierland. Druïde het vele rolle vertolk in die
   Keltiese kultuur wat onder andere ingesluit het om:
     * offers te bring,
     * die kinders van die adellikes te ondderig,
     * die toekoms te voorspel,
     * tydsberekening van gebeurtenisse bepaal,
     * die leer van sielsverhuising te handhaaf,
     * geneeskunde beoefen en
     * reg te spreek

   Baie min is bekend oor druïdisme aangesien Druïds geglo het om hul
   tradisies mondelings oor te dra en hul leerstelling was dat niks op
   skrif gestel mag word nie. Onderrig het veral geskied deur middel van
   verse wat aangeleer is. Die beste bron van Druïdisme is die geskrifte
   van die Romeine.Die eerste volwaardige verwysing na Druïdisme kan
   gevind word in Caesar se De Bello Gallico (letterlik vertaal "Oor die
   Galliese Oorloë) waarin die rol van Druïds uiteengesit word as
   gemeenskap leiers met kundig was in gemeenskapswetgewing. Die Romeinse
   skrywer Diogenes het die Druïdisme as die wysgeleerdes van hul tyd
   beskryf. 'n ander Romeinse skrywer, Plinius die oue, is die term Druïde
   afgelei van die Griekse term 'Drus' wat 'eik' beteken soos die van 'n
   eikeboom. Die eikeboom is deur Druïdisme hoog geag. 'Duir' is die
   keltiese naam vir eikeboom en 'wid' beteken om besonderse insig te hê.
   'Duir-wid' het dus gedui op iemand met die lewenslange kennis van 'n
   langlewende eikeboom. Druïde het hul geestelike seremonies nomaalweg,
   naby 'n fontein binne eikewoude uitgevoer, waar hulle nader aan die mag
   van die natuur gevoel het.

   Vroulike Druïde was veral hoog geag in die begin van Druïdisme.

   Die geskiedenis van Druïdisme kan in die volgende belangrike era's
   verdeel word:
     * 400 v. C. - 61 waartydens Druïdisme gefloreer het tot en met die
       vernietiging van Anglesey in 61 n.C. (Daar is bewerings dat
       Druïdisme reeds 1000 v.C. begin het.)
     * 61- 563 wat gekenmerk is deur Romeinse oorheersing
     * 563 - hedendaagse Druïdisme.

   In die sesde eeu n.C. het die Romeinse gesag die Druïdisme, weens hul
   politieke mag, amper totaal uitgewis sodat min van die oorspronklike
   Druïdisme vandag not bekend is. Tydens die Romeinse uitwissing het die
   Druïde gevlug na Ierland waar, klein groeperinge vir 'n lang tydperk
   bly voortleef het, sonder regterlike of politieke mag.

   In die laat 18de eeu was daar 'n herlewing van Druïdisme, beskou as
   Neo-druïdisme. Geinspireer deur John Aubrey, John Toland and William
   Stukely, is in 1781, met geheime ritueel, 'n nuwe internasionale orde
   van Druïdisme gestig ter bevordering van menseliefde, en weldadigheid.
   Edward Williams of te wel Iolo Morganwg volgens sy Bardnaam, was baie
   bedrywig in die 18de eeu om Druïdisme te laat herleef.
   Kategorieë: Druïdisme • Kelte

