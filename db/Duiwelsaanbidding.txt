Duiwelsaanbidding


   Die Griekse god Pan
   Die Griekse god Pan

   Die term duiwelsaanbidding verwys na die rituele verering of aanbidding
   van die Duiwel, wat in die Christelike geloof die kwaad versinnebeeld.

   Die wanvoorstelling van duiwelsaanbidding as 'n middel om bonatuurlike
   kragte te verkry en ander mense kwaad te doen was veral gedurende die
   Middeleeuse heksewaan wydverspreid, maar dit word nog steeds deur
   massamedia en Christelike organisasies vir hul eie doeleindes misbruik.
   Dikwels word duiwelsaanbidding, 'n neweverskynsel van Christelike
   praktyke, met moderne Satanisme vereenselwig, alhoewel dit 'n hoogs
   ontwikkelde religieuse filosofie is waarin geen meer primitiewe
   religieuse praktyke soos rituele aanbidding meer voorkom nie.

   Duiwelsaanbidding was egter dikwels 'n belangrike motief in die kunste
   en letterkunde, veral in die Franse literatuur van die 19de eeu (soos
   in Là bas ["Daar benede"] van Joris-Karl Huysmans of in rolprente soos
   Rosemary's Baby (VSA 1969). Alhoewel sensasielus steeds weer aanleiding
   gee tot opspraakwekkende persberigte van Swart Misse, is daar geen
   bewyse vir georganiseerde duiwelsaanbidding in die verlede of in die
   huidige tyd. Net bepaalde aspekte daarvan kan in sommige okkultiese
   bewegings of in die subkulture van sekere jeuggroepe aangewys word,
   soos byvoorbeeld in die Death Metal en Black Metal-musiekstyle.

   Inhoud

        * 1 Vreemde religies
        * 2 Samesweringsteorie
        * 3 Verdere leesstof en bronne
             + 3.1 Leesstof
             + 3.2 Verwysings

[wysig] Vreemde religies

   Christelike groeperings stel dikwels vreemde religies aan
   duiwelsaanbidding gelyk deur vreemde gode met die duiwel te
   vereenselwig^[1]. Die uitbeelding van die duiwel in die Europese
   volkskuns het sy oorsprong in die Griekse god Pan. Ook die naam
   Lucifer, wat dikwels as sinoniem met "duiwel" gebruik word, was
   oorspronklik dié van 'n Romeinse godheid.

   Die beskuldiging van duiwelsaanbidding is hierby 'n instrument om
   andersgelowiges te diskrimineer en te "verduiwel". Selfs nie-religieuse
   mense, wat net so min aan 'n duiwel glo as aan 'n god, word soms van
   duiwelsaanbidding beskuldig.

[wysig] Samesweringsteorie

   Veral in Amerikaans-Christelike kringe leun mense soms op die
   samesweringsteorie dat duiwelsaanbidders (wat hier valslik met
   Sataniste vereenselwig word) begin het om die staat en samelewing te
   ondermyn. Hierdie stelling is meestal nie valsifiseerbaar nie,
   aangesien mense met afwykende opvattings self as samesweerders
   uitgebeeld word.

[wysig] Verdere leesstof en bronne

[wysig] Leesstof

     * Elaine Pagels: Satans Ursprung, Frankfurt am Main 1998, ISBN
       3-518-39368-5,
     * Ulrich Dreikandt (Hg.): Schwarze Messen, Frankfurt am Main 1994,
       ISBN 3-518-38817-7,
     * Joachim Schmidt: Satanismus – Mythos und Wirklichkeit, Marburg
       2002, ISBN 3-927165-66-2
     * Charles Baudelaire / Joris-Karl Huysmans / Octave Mirbeau: Die
       Blumen des Bösen/ Tief unten/ Der Garten der Qualen, Erftstadt
       2004, ISBN 3-89996-071-8

[wysig] Verwysings

    1. ^ Catholic Encyclopedia: Devil Worship (Engels)

   Hierdie artikel is in sy geheel of gedeeltelik vanuit die Duitse
   Wikipedia vertaal.

   Klik vir info oor hierdie sjabloon.
   Kategorieë: Samesweringsteorie • Satanisme • Christendom

