Dusi-kanowedvaart


   Die Dusi-kanowedvaart (die Dusi) tussen Pietermaritzburg en Durban is
   die belangrikste kompetisie vir kanowedvaarders in Suid-Afrika. Die
   Dusi vind op die Msunduzi rivier plaas, wat ook bekend is as die Dusi
   rivier. In 2007 het ongeveer 1900 kanovaarders (enkel- en dubbelkano)
   vir die Dusi ingeskryf. Ant Stott is die heersende enkelkano
   kampioenvaarder (2007) onder die mans en Abbey Miedema die 2007 vroue
   wenner. Die heersende dubbelkano (K2) wenners in 2008 is Martin Dreyer
   en Michael Mbanjwa in die mansafdeling en Abbey Mediema en Alexa
   Lombard onder die vroue.

   Inhoud

        * 1 Die ontstaan van die Dusi
        * 2 Feite omtrent die Dusi
        * 3 Onlangse Wenners
             + 3.1 Mans Wenners
             + 3.2 Vroue Wenners
             + 3.3 Ononderbroke Dusi
        * 4 Eksterne skakels

[wysig] Die ontstaan van die Dusi

   Die eerste kanovaarders wat die Msunduzirivier met ‘n kano aangepak
   het, was William Foley en Paul Marianny, beide van Pietermaritzburg.
   Hulle het hul eindbestemming in 1893 binne sewe dae bereik.

   Die eerste Dusi het op 22 Desember 1951 plaasgevind. Anders as die
   huidige kompetisie, het die eerste Dusi ononderbroke geroei totdat die
   eindbestemming bereik is. Slegs agt deelnemers het die eerste Dusi
   aangedurf, naamlik Ian Player, Miles Brokensha, Ernie Pearce, John
   Naude, Basil Halford, Willie Potgieter, Fred Schmidt en Denis Vorster.
   Slegs Ian Player het die Dusi voltooi in ‘n tyd van ses dae. Dit was
   ten spyte daarvan dat ‘n nagadder hom vroeër gebyt het. Die kano wat hy
   gebruik het was gemaak van hout en borduurgaas en het 30 kilogram
   geweeg. Dit het natuurlik al sy voorraad vir die tog ingesluit.

   Vervolgens is die resies vir nog drie jaar ononderbroke aangebied, maar
   in 1956 is besluit om die resies oor drie dae te hou, aangesien dit te
   gevaarlik is om gedurende die aand te roei. Teen 1955 het die wentyd al
   verminder na 1 dag, 3 ure en 28 minute.

   In 1997 is die Ononderbroke Dusi heringestel, maar as ‘n aparte resies.
   Dit word net ‘n paar weke (Februarie) na die meer bekende en gewilde
   Dusi (Janauarie) gehou. Minder as 100 deelnemers skryf hiervoor in.

[wysig] Feite omtrent die Dusi

     * Die huidige Dusi word oor drie dae gehou, elkeen met ‘n begin en ‘n
       eindpunt. Die totale afstand is ongeveer 120 km.
     * Die twee borge vir die resies, Hansa en Powerade, het veroorsaak
       dat die amptelike naam die Hansa Powerade Dusi is.
     * Deelnemers kan enkel of dubbel roeiers inspan en ‘n K1 (enkel) of
       ‘n K2 (dubbel) kano gebruik. Elke jaar wissel die organiseerders
       die resies amptelik tot ‘n K1 of K2 resies. Indien dit ‘n K1 resies
       is, is K2 kanoes steeds welkom, maar kan nie in aanmerking kom vir
       die wenposisie nie.
     * Die “kano” is eitlik ‘n kayak, aangesien ‘n kano ‘n breër bodem as
       ‘n kayak het.
     * Die huidige rekord vir die Dusi is agt ure oor die tydperk van drie
       dae.
     * Watervlakke maak dit soms moeilik om oral te roei, lang ente moet
       soms te voet met die kano op die deelnemer se rug, afgelê word.
     * Graeme Pope-Ellis het die Dusi reeds 15 gewen, meer as enige ander
       manlike deelnemer. Martin Dreyer het al 7 keer gewen.
     * Marlene Boshoff het die Dusi ook 15 keer gewen, die meeste vir
       enige vrou. Abbey Miedema het die Dusi 5 keer gewen.
     * Die mans wenner ontvang R40000 en die vroue wenner R20000.
     * Len Jenkins hou die rekord vir die vinnigste K1 wen in 8 uur 9
       minute en 9 sekondes in 2001. Martin Dreyer en Michael Mbanjwa hou
       die K2 rekord, naamlik 7 uur 33 minute en 24 sekondes.
     * Abbey Miedema hou die vroue rekord vir die vinnigste K1 rekord in
       2007, met ‘n tyd van 9:25:36, terwyl sy en Alexa Lombard die K2
       rekord van 8:46:03 hou.
     * Martin Dreyer en Michael Mbanjwa hou die rekord van 7:47:40 vir die
       Ononderbroke Dusi, wat hulle in 2007 opgestel het.

[wysig] Onlangse Wenners

   Ian Player was die eerste wenner van die Dusi in 1951, en sederdien het
   ‘n mans en vroue resies ontstaan. Graeme Pope-Ellis het die Dusi ‘n
   rekord 15 keer gewen. Die 2007 K1 mans wenner was Ant Stott, met Abbey
   Miedema die vroue kampioen. Martin Dreyer en Michael Mbandjwa is die
   2008 K2 manskampioene en Abbey Miedema en Alexa Lombard die vroue
   wenners.

[wysig] Mans Wenners

     * 2008 Martin Dreyer/Michael Mbandjwa
     * 2007 Ant Stott
     * 2006 Hank McGregor/Martin Dreyer
     * 2005 Hank McGregor
     * 2004 Martin Dreyer/Ant Stott
     * 2003 Martin Dreyer
     * 2002 Martin Dreyer/Deon Bruss
     * 2001 Len Jenkins
     * 2000 Martin Dreyer/Mark Perrow
     * 1999 Martin Dreyer
     * 1998 Ant Stott/Kelby Murray
     * 1997 Mark Perrow

[wysig] Vroue Wenners

     * 2008 Abbey Miedema/Alexa Lombard
     * 2007 Abbey Miedema
     * 2006 Abbey Miedema/Alexa Lombard
     * 2005 Abbey Miedema
     * 2004 Alexa Lombard/Donia Kamstra
     * 2003 Abbey Miedema
     * 2002 Jeanette Walder/Antje Manfroni
     * 2001 Antje Manfroni
     * 2000 Wendy White/Debbie Germique
     * 1999 Debby Whitton
     * 1998 Wendy White/Debbie Whitton
     * 1997 Wendy White

[wysig] Ononderbroke Dusi

     * 2008 Martin Dreyer/Michael Mbanjwa
     * 2007 Martin Dreyer/Michael Mbanjwa
     * 2006 Hank McGregor
     * 2005 Martin Dreyer/Graig Turton
     * 2004 Martin Dreyer/Rory Cole
     * 2003 Martin Dryer/Rory Cole
     * 2002 Martin Dryer/Rory Cole
     * 2001 Martin Dryer/Rory Cole
     * 2000 John/Andrew Edmonds
     * 1999 Martin Dryer/Gavin Tarr
     * 1998 Kevin White/James Leslie
     * 1997 John/Andrew Edmonds

[wysig] Eksterne skakels

     * http://www.dusi.co.za/
     * http://www.natalcc.co.za/

   Kategorie: Kanovaart

