Dutch Reformed Church in Zambia


   Die vroeëre NG gemeente Lusaka (tans die Dutch Reformed Church in
   Zambia) was aanvanklik deel van die gemeente Bulawayo, wat die hele
   destydse kolonie Noord-Rhodesië beslaan het, asook die lidmate wat in
   die Belgiese Kongo gewoon het.

   Lusaka is in 1919 afgestig en op die eerste kerkraadsvergadering op 30
   Augustus 1919 besluit die kerkraad die gemeente sal 'n hulpbehoewende
   gemeente wees. Op dieselfde vergadering word ds. P. de W. Eksteen as
   eerste leraar beroep en hy aanvaar die beroep.

   Die hoeksteenlegging van die kerkgebou het plaas gevind op 11 September
   1920 en die inwyding op 7 Mei 1921. Die argitek, W. Louw, het die plan
   gratis voorsien end ie olielampe vir die kerk is geskenk deur die NG
   gemeente Mosselbaai. Die pastorie is op 15 November 1925 in gebruik
   geneem.

   In 1933 is die werk in die koperstreek saamgevat in die NG gemeente
   Nkana, en in 1946 word die NG gemeente Livingstone en in 1954 die NG
   gemeente Broken Hill afgestig.

   Mettertyd het die Afrikaners, wat sedert met die ontginning van koper
   in 1925 begin is na die land gestroom het, weer terug suidwaarts getrek
   en is al die ander gemeentes, insluitende Broken Hill weer by die
   moedergemeente van Lusaka ingelyf. Die enigste oorblywende gemeente van
   die oorspronklike agt het gelydelik weer 'n toename in lidmaattalle
   ervaar. In 1973 was daar net 164 belydende (volwasse) lidmate, maar in
   2007 staan die getal reeds op 290, vergeleke met 160 in 2005. Die
   gemeente word tans 2007 deur twee leraars bedien: een in Lusaka en een
   in Kitwe.

[wysig] Bronne

     * Olivier, ds. P.J., Ons gemeentelike feesalbum, N.G. Kerk-uitgewers,
       Kaapstad en Pretoria, 1952.

   Kategorieë: Kerke • Zambië

