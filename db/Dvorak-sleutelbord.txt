Dvorak-sleutelbord


   Die Dvorak-sleutelbord se uitleg verminder spanning tydens tikwerk en
   stel gebruikers in staat om vinniger te tik as met die QWERTY-uitleg.
   Die Dvorak-sleutelbord se uitleg verminder spanning tydens tikwerk en
   stel gebruikers in staat om vinniger te tik as met die QWERTY-uitleg.

   Die Dvorak vereenvoudigde sleutelbord is 'n sleutelborduitleg wat deur
   Drs. August Dvorak en William Dealy in die 1920's en die 1930's ontwerp
   is as 'n alternatief tot die steeds gewilde QWERTY-uitleg.

   Inhoud

        * 1 Oorsig
        * 2 Weerstand teen verandering
        * 3 Verdere verbetering
        * 4 Eksterne skakels
             + 4.1 Omstredenheid

[wysig] Oorsig

   Dvorak en Dealy het die frekwensie waarteen letters gebruik word en die
   fisiologie van die hand bestudeer en die uitleg ontwerp om aan die
   volgende beginsels te voldoen:
     * Dit is makliker om letters te tik wanneer jy van hande verwissel.
     * Vir maksimum spoed en doeltreffendheid moet die mees algemene
       letters die maklikste wees om te tik. Dit beteken dat hulle op die
       tuisry (waar jou vingers rus) moet wees.
     * Soortgelyk, moet die minder algemene letters op die onderste ry
       wees waar 'n mens se vingers die moeilikste bykom.
     * Die regterhand moet meer van die tikwerk doen, aangesien die
       meerderheid mense regs is.
     * Dit is moeiliker om dubbelletters (letters wat gevorm word deur die
       druk van twee sleutels), te tik met langsliggende vingers as met
       vingers wat nie langs mekaar is nie.
     * Die vingerbeweging moet oor die algemeen van die kante van die
       sleutelbord na die middel toe wees (mens tik byvoorbeeld makliker
       met vingers op 'n tafel van die pinkie na die wysvinger as
       andersom).

   Die uitleg is in 1932 voltooi en daar is 'n patent in 1936 in die VSA
   daaraan toegeken (V.S.A Patente No. 2,040,248). Dit is ook in 1982
   aangewys as die alternatiewe standaard sleutelborduitleg vir die
   Amerikaanse Instituut vir Standaarde (ANSI). In 1984 het die
   Dvorak-sleutelbord na raming sowat 100 000 gebruikers gehad.

[wysig] Weerstand teen verandering

   Selfs al glo baie dat die beginsels waarop die Dvorak-sleutelbord
   gebaseer is beter is as die ouer QWERTY, het pogings om wêreldwyd na
   die Dvorak-uitleg oor te skakel baie weerstand ondervind. Tikkers wat
   alreeds vaardig is met die QWERTY-uitleg wil nie 'n nuwe uitleg aanleer
   nie. Die Dvorak-sleutelbord word dikwels deur bestuurskonsultante
   gebruik ter illustrasie van die struikelblokke wat 'n mens teekom
   tydens die proses van verandering in organisasies.

   Bowen die tyd wat van 'n QWERTY-tikker vereis word om die Dvorak uitleg
   te leer en om vaardig daarmee te raak, vereis baie rekenaarprogramme
   sleutelbordkortpaaie of uitlegte wat verskil van die Dvorak uitleg en
   word dus verdere opleiding vereis. Sommige woordverwerkers aanvaar
   byvoorbeeld dat sekere sleutels op die tuisry voorkom of sekere
   rekenaarspeletjies kan moeiliker wees om te speel omdat die sleutels
   waarmee die speletjie beheer word op ongemaklike posisies geleë is.
   (Die meeste speletjies se beheeruitleg kan egter deesdae verstel word.)

   Dvorak het verskeie studies in die laat 1940's gedoen wat aangedui het
   dat QWERTY-tikkers heropgelei kan word om op die Dvorak-sleutelbord te
   gebruik en hulle oorspronklike spoed weer binne 2-3 maande bereik en
   dan daarna soveel as 30% vinniger kon tik (soos gemeet in woorde per
   minuut). Ander navorsers se resultate het egter getoon dat daar nie
   veel van 'n verskil was tussen die doeltreffendheid van die QWERTY- en
   Dvorak-uitlegte nie. Die metodologie wat gebruik is vir die
   verskillende studies bly egter nog omstrede kwessies.

[wysig] Verdere verbetering

                                          Dvorak-uitleg vir die regterhand
                                          Dvorak-uitleg vir die regterhand

                                          Dvorak-uitleg vir die linkerhand
                                          Dvorak-uitleg vir die linkerhand

   Dvorak het ook 'n alternatiewe uitleg vir die sleutels op die
   getalle-ry voorgestel, naamlik 7-5-3-1-9-0-2-4-6-8, met die geloof dat
   dit ook meer doeltreffend is. Daar is egter baie min sleutelborde wat
   hierdie uitleg gebruik en die ANSI-standaard vereis die normale
   numeriese volgorde.

   Daar bestaan ook Dvorak-uitlegte ontwerp vir tik met een hand en is
   baie nuttig vir gestremdes. Daar is 'n uitleg wat ontwerp is vir die
   linkerhand en een vir die regterhand.

[wysig] Eksterne skakels

     * 'n Basiese Dvorak-kursus, deur Dan Wood
     * Die Dvorak-sleutelbord, 'n Kort inleiding, deur joernalis, Randy
       Cassingham
     * Die Dvorak-sleutelbord en jy - Meer inligting oor die
       Dvorak-sleutelbord en hoe om oor te skakel.
     * Bekendstelling van die Dvorak-sleutelbord (met baie addisionele
       skakels)
     * iDvorak: Italiaanse Dvorak-uitleg
     * Esperanto Dvorak-uitleg
     * Gebruik Dvorak nou!
     * Vergelykings tussen verskillende sleutelborde
     * Dvorak vs Qwerty - 'n Vergelyking tussen die twee
       sleutelborduitlegte.

[wysig] Omstredenheid

     * Tikfoute - 'n Artikel wat beweer dat daar bewys is dat die
       Dvorak-sleutelbord nie noodwendig beter is nie.
     * The Fable of the Keys - Nog 'n artikel wat die Dvorak se
       meerderwarigheid bevraagteken.
          + Artikel wat die The Fable of the Keys-artikel weerspreek
          + The Fable of the Fable - Artikel wat die geloofwaardigheid van
            bogenoemde artikel bevraagteken.

   Kategorie: Rekenaar

