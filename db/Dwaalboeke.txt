Dwaalboeke


   Dwaalboeke (Engels: BookCrossing, BC, BCing, of Bxing), is die gebruik
   om 'n boek in 'n openbare plek te laat sodat dit deur iemand anders
   gevind, gelees en dan ook weer in die openbaar "vry te laat" en
   sodoende deel te word van 'n ontwikkelende "wêreldwye biblioteek".

   Die konsep van dwaalboeke is gewild gemaak deur die webruimte
   BookCrossing.com wat deur Ron Hornbaker geskep is. Via hierdie webwerf
   kan 'n gebruiker registreer waarna 'n unieke BCID (boek-ID) nommer vir
   elke boek wat die gebruiker wil "vrylaat" gegenereer word. Die nommer
   word voor in die boek aangebring wat dit moontlik maak om deur middel
   van die webruimte die boek se "reis" deur die land en die wêreld te
   volg. Die uiteindelike doel van die proses is om 'n wêreldwye
   biblioteek tot stand te bring waarin miljoene boeke regoor die wêreld
   gratis tussen mense sirkuleer.

   Inhoud

        * 1 Geskiedenis
        * 2 Proses
        * 3 Polemiek
        * 4 Eksterne skakels

[wysig] Geskiedenis

   Ron Hornbaker het die idee uitgedink gedurende Maart 2001, geïnspireer
   deur geldnoot moniteringstelsels. Die webruimte is ongeveer vier weke
   later geloods op 17 April 2001. Sedertdien het dit gegroei tot 'n
   wêreldwye beweging. Op 13 November 2007 het die webruimte ongeveer
   607 000 lede geregistreerde lede (slegs ongeveer 10% van die
   geregistreerde lede is egter aktief) en 4 353 000 boeke is
   geregistreer. In Augustus 2004 het die Concise Oxford Dictionary die
   woord "bookcrossing", in hierdie woordeboek ingesluit.

[wysig] Proses

   Na die registrasie van 'n boek, word 'n uitdruk waarin die BCID
   (BookCrossing ID) en dwaalboek informasie voor in die boek geplak. Die
   boek kan nou in 'n openbare plek gelaat word vir iemand anders om dit
   te vind. Indien die daaropvolgende vinders hul kommentaar op die
   webblad laat, is dit vir die "vrylater" moontlik om die reise van die
   boek en die lesers se kommentaar daarop te volg.

[wysig] Polemiek

   In 2003 word BookCrossing gekritiseer deur skrywer Jessica Adams wat
   beweer dat die waarde van boeke verminder word deur die dwaalboek
   konsep. Sy beweer dat die verskynsel sal aanleiding gee tot laer
   boekverkope en gevolglik 'n vermindering in die outeursaandeel wat aan
   skrywers betaal word. Die meeste dwaalboekers verwerp hierdie argument.
   Hulle beweer die verskynsel bring ander soorte boeke tot die deelnemers
   aan die dwaalboekkonsep se aandag. Volgens diegene moedig die webwerf
   meer mense aan om lees as 'n stokperdjie op te neem en dat lede selfs
   boeke wat hulle geniet het aankoop om "vry te laat".

   In Maart 2005 het Caroline Martin, besturende direkteur van die
   uitgewers HarperPress in 'n toespraak gesê dat die uitgewersbedryf in
   'n geheel sy eie potensiële Napster-krisis in die gesig staar as gevolg
   van die groeiende dwaalboek verskynsel.

[wysig] Eksterne skakels

     * BookCrossing.com
     * Inligting oor dwaalboeke (2004-Q3) (PDF, 1.46 MG)
     * 'n Kort geskiedenis van die BookCrossing-werf
     * Nie-amptelike "wenslys"-stelsel
     * Klankopname van onderhoud met Ron Hornbaker en Jessica Adams
     * Naspoorbare geskenksakke
     * BookCrossing and Building Social Capital

   Kategorie: Letterkunde

