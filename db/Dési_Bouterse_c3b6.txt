Dési Bouterse


   Dési Bouterse in 1985
   Dési Bouterse in 1985

   Desiré Delano Bouterse van Suriname (gebore 13 Oktober 1945) was 'n
   militêre leier, staatshoof en politikus van die Nationale Democratische
   Partij (NDP).

   Bouterse se naam word vereenselwig met die militêre bewind wat Suriname
   van 1980 tot die begin 1990's beheer het. Op 25 Februarie 1980 het 'n
   militêre junta onder leiding van Bouterse 'n staatsgreep in Suriname
   uitgevoer. Hoewel die President in sy pos behou is, was die Voorsitter
   van die Nasionale Militêre Raad onder Bouterse die de facto heerser
   totdat hy in 1988 bedank het. Hy was self die President in 1982.

   Bouterse was 'n leidende figuur in die burgeroorlog wat
   na-onafhanklikheidswording in Suriname uitgebars het en word blameer
   vir die sogenamde Desember moorde in 1982. Hy is ook beskuldig van
   betrokkenheid in dwelmhandel, en 'n Nederlandse hof het hom in absentia
   skuldig bevind aan onwettige kokaïne handel in Julie 1999. Hy is steeds
   woonagtig in Suriname en kan nie uitgelewer word aan Nederland nie,
   vanweë sy status as voormalige staashoof.

   Na die oorgang tot burgerlike regering, wat deur onderskeidelik Ronald
   Venetiaan, Jules Wijdenbosch en weer Venetiaan gelei is, het Bouterse
   onsuksesvol probeer om staatshoof te word in die algemene verkiesings.

   Hoewel Bouterse in Nederland skuldig bevind is, is hy steeds 'n vrye
   man in Suriname. Die Surinaamse regering is tans onsuksesvol besig om
   die Desemeber moorde en Bouterse se rol daarin te ondersoek. Hy ontken
   enige betrokkenheid aan die moorde.
   Kategorie: Suriname

