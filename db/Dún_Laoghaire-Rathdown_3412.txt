Dún Laoghaire-Rathdown


   Dún Laoghaire-Rathdown is 'n graafskap [county] en een van die
   plaaslike administratiewe gebiede in die Republiek van Ierland. In 1994
   is die voormalige Dublin graafskapsraad [county council] en die Dún
   Laoghaire plaaslike raad [borough council] ontbind. In die plek daarvan
   is drie nuwe plaaslike regering administratiewe areas geskep naamlik
   Dún Laoghaire-Rathdown, Suid-Dublin en Fingal elk met hul eie
   graafskapsraad.

   Die naam Dún Laoghaire-Rathdown verwys na die twee dele wat kenmerkend
   is in die graafskap. Die nasionale pad N11 wat Wexford en Wicklow met
   Dublin Stad verbind, is die nie-amptelike skeidslyn. Oos van die N11 is
   die kusgebied wat geskiedkundig die "borough" van Dún Laoghaire was.
   Wes van die N11 is die area tot teenaan die hange van die Dublin berge
   wat geskiedkundig deel was van die Rathdown burgskap [barony].

   Die graafskap is die tuiste van verskeie bekende persoonlikhede in die
   musiekwêreld soos Bono, Enja en Van Morrison. Bekende skrywers soos
   George Bernard Shaw, Samuel Beckett, James Joyce en John Millington
   Synge het in die graafskap gewoon. Die voormalige president van die
   Republiek van Ierland, Eamonn De Valera, was 'n inwoner in die
   Blackrock area in die graafskap.

[wysig] Ekonomie

   Sandyford, geleë in die Rathdown gedeelte van die graafskap, is 'n
   belangrike deel van die silikoonvallei van Ierland. Gevestig in die
   area is Microsoft se Europese hoofkwartier tesame met ander
   multi-nasionale maatskappye soos Vodafone en Hewlett-Packard. Groot
   werkgewers in ander areas in die graafskap sluit in farmaseutiese
   firmas soos Pfizer en GlaxoSmithKline, finansiële dienste soos
   Barclaycard, Eaglestar en Canada Life, asook elektroniese firmas soos
   Dell en Ericcson.

   Die graafskap is 'n aantreklike werksplek vir hoogsgeskoolde werkers.

[wysig] Toerisme

   Die graafskap is baie toeganklik vir toeriste met twee hoë kwaliteit
   publieke vervoer sisteme wat die graafskap vanuit Dublin Stad bedien.
   Die Dublin Area Rapid Transport (DART) voorstedelike trein bedien die
   kusdorpe in die graafskap met stasies in Booterstown, Blackrock,
   Monkstown, Dún Laoghaire, Glasthule, Glenegeary, Dalkey, Killiney en
   Shankill. Die LUAS moderne trem verbind St Stephen's Green in die stad
   met Milltown, Dundrum, Kilmacud en Sandyford in die graafskap.

   Een van die bekendste landmerk geboue in die graafskap is die Dalkey
   Kasteel. Die Kasteel is omskep in 'n Erfenis Sentrum met uitstallings
   oor die vroeë Christen, Wiking en Britse periodes in die geskiedenis
   van die area. Die Kasteel was deel van die "Pale", of te wel die
   verdedigingsisteem van Dublin wat deur die Noormanne gebou is. Die
   uitdrukking "beyond the pale" verwys na die persepsie dat buite hierdie
   ring van kastele was die areas gekenmerk as barbaars en bandeloos.

[wysig] Eksterne skakels

     * Dún Laoghaire-Rathdown Graafskapsraad
     * Dún Laoghaire-Rathdown Kamers van Koophandel

   Kategorie: Ierse Republiek

