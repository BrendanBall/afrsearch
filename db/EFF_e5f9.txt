EFF


   EFF Kenteken
   EFF Kenteken
   Die EFF gebruik die bloulint as simbool vir die stryd ter verdediging
   van vryheid van spraak.
   Die EFF gebruik die bloulint as simbool vir die stryd ter verdediging
   van vryheid van spraak.

   Die EFF (Electronic Frontier Foundation) is 'n organisasie sonder
   winsbejag in die V.S.A wat hom beywer tot die behoud van vryheid van
   spraak soos vervat in die Eerste Amendement van die die Verenigde State
   se grondwet in die konteks van die hedendaagse digitale wêreld. Die
   hoofdoel van die organisasie is om die pers, beleidsmakers en die
   algemene publiek oor burgerregtekwessies wat verband hou met tegnologie
   in te lig en tree ook op as verdediger van daardie regte. Die EFF steun
   op lidmate se skenkings en is gesetel in San Francisco, Kalifornië,
   maar het ook personeel in Toronto, Ontario en Washington, D.C..

   Die EFF neem aksie op verskeie maniere:
     * Verskaffing van fondse vir verdediging in die howe
     * Om indiwidue en nuwe tegnologieë te beskerm teen die effek van
       dreigemente van wetlike vervolging wat volgens die organisasie
       sonder behoorlike gronde is
     * verskaf riglyne vir die regering en howe
     * die reël van politieke- en massaposveldtogte
     * ondersteuning van nuwe tegnologieë wat hulle glo persoonlike
       vryhede beskerm
     * die onderhou van 'n databasis en webwerf met verwante nuus en
       inligting
     * monitering en die uitdaag van wetgewing wat hulle glo inbreuk sal
       maak op persoonlike vryhede en billike gebruik
     * die saamstel van 'n lys van gevalle wat hulle sien as
       patentmisbruik met die oogmerk om dié eise wat sonder meriete is te
       verslaan

   Inhoud

        * 1 Geskiedenis
             + 1.1 Boeke en verwysings
        * 2 Hoofondersteuners
        * 3 Kritiek
        * 4 Geskiedenis, mylpale en sake
        * 5 Verwysings
        * 6 Publikasies
        * 7 Eksterne skakels

[wysig] Geskiedenis

   Mitch Kapor, stigterslid van die EFF
   Mitch Kapor, stigterslid van die EFF

   Die EFF is deur Mitch Kapor, John Gilmore en John Perry Barlow in 1990
   gestig. Die stigters het mekaar almal op 'n aanlyn forum ontmoet.

   Die skepping van die organisasie is gemotiveer deur die soek deursoek
   en beslaglegging op die eiendom van Steve Jackson Games deur die
   Verenigde State se geheime diens vroeg in 1990. Verskeie ander
   strooptogte is deur die federale regering se taakspan genaamd Operasie
   Sundevil uitgevoer rondom die tydperk, maar Steve Games se geval was
   die EFF se eerste hoë profiel geval gewees en die spil waarom dinge
   gedraai het toe die EFF burgerregte op rekenaars en die internet begin
   bevorder het. Die EFF se tweede groot saak was dié van Bernstein teen
   die Verenigde State en is gelei deur Cindy Cohn. In hierdie geval het
   'n programmeerder en professor Daniel Bernstein 'n saak teen die
   Amerikaanse regering aanhangig gemaak om toestemming te kry om sy
   koderingsagteware genaamd Snuffle en die meegaande beskrywing van hoe
   dit werk te publiseer. Meer onlangs was die organisasie betrokke by die
   verdediging van Edward Felten, Jon Johansen en Dmitry Sklyarov.

[wysig] Boeke en verwysings

   John Gilmore, stigterslid van die EFF
   John Gilmore, stigterslid van die EFF

   Boeke wat die EFF se geskiedenis in diepte behandel vanuit 'n beleids-
   en wetlike oogpunt sluit in:
     * Robert B. Gelman & Stanton McCandlish's Protecting Yourself Online:
       The Definitive Resource on Safety, Freedom & Privacy in Cyberspace.
     * Mike Godwin se Cyber Rights: Defending Free Speech in the Digital
       Age.
     * Verskeie ander boeke uit die 1990s (Bruce Sterling se The Hacker
       Crackdown, ens.) behandel ook die EFF se aktiwiteite tot 'n mate.
       Hul meer onlangse werk op die gebied van billike gebruik en
       intellektuele eiendom wetgewing word beter op hul webwerf en
       joernale gedokumenteer.

   'n Ander verwysing kan ook hier gevind word:
     * Electronic Frontier Foundation bulks up, renews focus on
       litigation. 'n Artikel wat die EFF se geskiedenis hersien met
       besonderhede oor die leierskapsoordrag na Shari Steele in die jaar
       2000 en die gepaardgaande strategie veranderinge.

[wysig] Hoofondersteuners

     * Op 18 Februarie, 2004, het die EFF aangekondig [1] dat dit 'n $1.2
       miljoen uit die boedel van Leonard Zubkoff ontvang het. Hulle het
       onderneem om $1 miljoen van hierdie geld te gebruik om 'n fonds te
       stig ten behoewe van Digitale Burgerregte.
     * Die EFF ontvang dikwels gratis regshulp van Prof. Eben Moglen.
     * Lawrence Lessig: EFF raadslid en professor te Stanford
     * Raadslede: Brad Templeton (Voorsitter), John Perry Barlow, John
       Gilmore, David Farber, Joe Kraus, Lawrence Lessig, Pamela Samuelson
       en Brewster Kahle.

[wysig] Kritiek

   In sommige kringe word geglo dat die EFF hoër prioriteit aan
   grootskaalse veranderinge aan wetgewing ondersteun (soos die wettiging
   van moontlik ongemagtigde handel in lêers oor eweknie netwerke) as om
   die misbruik van die wet te keer (soos in die geval van patentmisbruik
   en DMCA klagtes).

   Die EFF se suksesse ter verdediging van Skylink en OPG teen misbruik
   van DMCA-wetgewing in die V.S.A asook hul projek om patente te daag
   demonstreer 'n daadwerklike poging om misbruik van wetgewing te
   voorkom.

   Sommige mense in gemeenskappe wat elektroniese gemorspos teenstaan
   kritiseer die EFF dat hulle amptelik sekere tegnieke teenstaan wat
   gemik is om gemorspos te verhoed. Die EFF se redenasie is dat die
   besluit oor wat gemorspos verteenwoordig altyd by die ontvanger moet lê
   en nie by tussengangers soos Internet Diensverskaffers nie en dat daar
   doeltreffende gemorspos filters aan die eindgebruiker beskikbaar is.

[wysig] Geskiedenis, mylpale en sake

     * 1990: Stigting van die organisasie en die aanvoorwerk gelê vir die
       suksesvolle verdediging van Steve Jackson Games in 'n Federale Hof
       in Amerika om die Verenigde State se geheime diens te vervolg vir
       die onwettige strooptog op hul kantore en die beslaglegging op hul
       rekenaars.
     * 1990 Mike Godwin sluit by die organisasie aan as eerte raadgewende
       personeellid.

   1991 Esther Dyson en Jerry Berman sluit by die EFF Raad aan.
     * 1991 Steve Jackson Games maak 'n saak in die Federale hof teen die
       geheime diens van die V.S.A aanhangig.
     * 1992 Die EFF maak hul eerste EFF Pioneer Toekenning by die tweede
       Computers, Freedom, and Privacy konferensie in Washington, DC
     * 1992 Cliff Figallo aangestel as die nuwe direkteur van
       EFF-Cambridge
     * 1992 Desember - Jerry Berman aangestel as Waarnemende Uitvoerende
       Direkteur
     * 1993 Steve Jackson Games wen hul saak teen die geheime diens.
     * 1993 "Big Dummy's guide to the Internet" 'n Gids vir die private
       gebruik van die internet word aanlyn beskikbaar gemaak om gratis
       afgelaai te kan word.
     * 1993 Oktober - Stanton McCandlish sluit by die organisasie aan as
       aanlyn aktivis.
     * 1994 Drew Taubman benoem as Uitvoerende Direkteur.
     * 1994 Die Center for Democracy and Technology word deur Jerry Berman
       gestig.
     * 1995 Die Bernstein teen die Verenigde State hofsaak.
     * 1995 Die EFF verskuif na San Francisco
     * 1995-1996 Die EFF begin sy "Blue Ribbon Veldtog" in reaksie op die
       Communications Decency Act
     * 1996 Die EFF is medestigters van TRUSTe, die eerste Privaatheidseël
       maatskappy saam met CommerceNet, 'n nywerheidskonsortium sonder
       winsbejag.
     * In 1998, bou die EFF Deep Crack, 'n masjien wat 'n DES-gekodeerde
       boodskap na slegs 56-ure ontsyfer het en wen daarmee RSA Security
       se DES Uitdaging.
     * In 1999 loods EFF en Anonymizer die Kosovo Privaatheidsprojek, 'n
       anonieme en veilige epos en websnuffeldiens wat deur Alex Fowler en
       Patrick Ball bedink is om mense in Kosovo, Serbië en andere te
       beskerm wat oor die Oorlog in Kosovo berig het teen wraakaanvalle
       van Serbiese amptenare.
     * Professor Edward Felten: DMCA word gebruik om sy navorsing oor die
       ontsyfering van die Secure Digital Music Initiative (SDMI)
       uitdaging te sensor.
     * November 2002: Die 2600: The Hacker Quarterly Tydskrif saak,
       Universal teen Reimerdes. Die EFF verloor sy appél voor die
       Appelhof in die V.S.A.
     * November 2002: Die 2600: The Hacker Quarterly Tydskrif saak, 2600
       Tydskrif word verhoed om skakels na die DeCSS kode te publiseer
       onder die bepalings van die DMCA-wetgewing.
     * Ondersteun pogings om 'n databasis daar te stel oor die misbruik
       van intellektuele eiendom wetgewing en om moontlike slagoffers in
       te lig.
     * Desember 2003: RIAA teen Verizon, Die EFF ondersteun Verizon in 'n
       suksesvolle teenstaan van 'n laer hof se beslissing wat bepaal dat
       die maatskappy die identiteit van 'n Verizon kliënt moet bekendmaak
       wat daarvan beskuldig is dat hy kopiereg geskend het deur lêers te
       deel op 'n eweknie netwerk met KaZaA sagteware. Die Appelhof het
       met Verizon en die EFF saamgestem en bepaal dat die spesiale
       dagvaardiging bepalings van die DMCA wetgewing van toepassing is op
       materiaal wat op 'n internet diensverskaffer se rekenaaar gestoor
       is en nie op materiaal wat op 'n indiwidu se eie rekenaar gestoor
       is nie.
     * 2004: DirecTV teen Treworgy. Die EFF help om die eienaar van "smart
       card" tegnologie Mike Treworgy te verdedig nadat DirecTV 'n
       hofgeding teen hom aanhangig gemaak het op gronde daarvan dat hy
       hardeware aangeskaf het wat gebruik kon word om die maatskappy se
       satelietseine te onderskep. Treworgy het sy saak gewen en die
       Appelhof het beslis dat DirecTV nie gedinge aanhangig kan maak teen
       mense vir die blote besit van smart-card tegnologie nie. In
       afsonderlike onderhandelinge met DirecTV het die EFF daarin geslaag
       om die maatskappy te kry om sy "skuldig-by-aankoop" strategie te
       laat vaar.
     * 19 April 19, 2004: Word die Patent Busting Projek geloods om
       patente wat deur die organisasie gesien word as misbruik van die
       wetgewing om vindingrikheid in nie-kommersiële toepassings en klein
       ondernemings te onderdruk of daarop gemik is om vryheid van spraak
       te onderdruk.
     * Mei 2004 ACLU teen Ashcroft. Ondersteun die ACLU se teenstaan van
       die grondwetlikheid van wetgewing wat die FBI in staat stel om
       internet diensverskaffers te dwing om kommunikasie rekords te hou
       sonder om juridiese oorsig te vereis. In September 2004, is die
       wetgewing geskrap.
     * Augustus 2004: Chamberlain teen Skylink. Die EFF staan Skylink by
       in hul verdedeging by die Appélhof van die V.S.A. Chamberlain het
       die bepalings van DMCA wetgewing probeer afdwing om te verhoed dat
       Skylink 'n universele afstandbeheer verkoop wat ook met Chamberlain
       se motorhuisdeure kon werk. Die hof het Chamberlain se eise van die
       hand gewys en daarop gewys dat as die hof Chamberlain se
       interpretasie van die DMCA-wetgewing sou aanvaar dit baie wettige
       gebruike van sagteware binne elektroniese en rekenaarprodukte sou
       bedreig.
     * 19 August, 2004: 'n Nederlaag [2] in die MGM teen Grokster[3] saak.
       Fred von Lohmann van die EFF was die hoof regsverteenwoordiger vir
       Streamcast Networks. Die EFF het aanvanklik hulle hofsaak gewen
       deur te betoog dat tegnologie wat betekenisvolle wettige
       toepassings het, nie verantwoordelik gehou kan word vir
       kopieregmisbruike deur die gebruikers van sulke tegnologie nie. Die
       hooggeregshof het egter die bevinding omgekeer en bevind dat die
       verdediging verantwoordelik is vir die kopieregskendings.
     * 6 Oktober, 2004: In samewerking met 8 ander openbare belangegroepe
       word 'n vertoog saamgestel [4] waarin die Federal Communications
       Commission se gesag om die broadcast flag mandaat uit te voer
       teengestaan word.
     * 15 Oktober, 2004: Suksesvolle verteenwoordiging van die ISP Online
       Policy Group (OPG) en twee Swarthmore College studente wat groot
       sekuriteitsflaters in die Diebold Verkiesingsmasjiene gepubliseer
       het. Diebold is daarvan beskuldig dat hulle die eerste maatskappy
       was wat seksie 512 (f) van die DMCA-wet oortree het deur iemand met
       vervolging te dreig terwyl hulle terdeë daarvan bewus was dat 'n
       oortreding nie plaasgevind het nie.
     * 2004: JibJab Media teen Ludlow Music, die EFF het JibJab die
       skeppers van 'n parodie animasie waar hulle gebruik maak van Woody
       Guthrie se "This Land Is Your Land"—en bewyse ontdek dat die
       volksliedjie reeds in die publieke domein is.
     * November 2004: Dien 'n vertoog in wat die Federal Communications
       Commission se voorstel teenstaan om die Communications Assistance
       for Law Enforcement Act wetgewing uit te brei na breëband Internet
       dienskverskaffers en VOIP stelsels.
     * Desember 2004: Begin om die Tor anonimiteitsnetwerk te bevorder en
       te ondersteun, 'n tweede generasie Uieskilnetwerk wat mense in
       staat stel om anoniem te kommunikeer.
     * Junie 2005: Reik 'n regsgids uit vir Webjoernaalskrywers, wat
       ontwerp is om 'n basiese gids te wees oor hoe om wetlike aspekte as
       joernaalskrywer aan te spreek en om hulle bewus te maak van hulle
       regte.
     * Oktober 2005: Doen 'n ondersoek en dokumenteer die wyse waarop die
       Xerox DocuColor drukker se serienommer, sowel as die datum en tyd
       van die drukstuk op 'n herhaalde 15 by 8 kol patroon op die geel
       kanaal van gedrukte blaaie geënkodeer word. Die EFF werk daaraan om
       ander drukkers ook met terugwaartse ingenieurswese te ontsyfer.
     * November 2005: EFF saam twee ander regsfirmas, maak 'n saak
       aanhangig teen Sony BMG Music Entertainment, en eis dat die
       maatskappy die skade wat aangerig is deur First4Internet XCP en
       SunnComm MediaMax sagteware herstel wat hulle op 24 miljoen musiek
       CD's ingesluit het.
     * Januarie 2006 (Hepting teen AT&T): EFF maak 'n saak aanhangig teen
       AT&T waarin hulle beweer at AT&T die NSA moontlik toegelaat het om
       al sy kliënte op die internet af te luister asook oor die VOIP
       kommunikasie.

[wysig] Verwysings

[wysig] Publikasies

     * EFFector
     * Legal Guide for Bloggers

[wysig] Eksterne skakels

     * Electronic Frontier Foundation se amptelike webwerf
     * "Technopolitics", oorspronklik gepubliseer in die Australiaanse
       tydskrif 21C, en vertel van die EFF se vroeë geskiedenis.

   Kategorie: Regte

