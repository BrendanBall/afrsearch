Ecuador


   CAPTION: Ecuador
   República del Ecuador


        Wapen van Ecuador
   Vlag Wapen
   Nasionale leuse: La Paz y el Bienestar, la Gloria y el Triunfo
   (Spaans);
   Die Vrede Welsyn, die Glorie en die Oorwinning
   Volkslied: Salve, Oh Patria
   Ligging van Ecuador
   Hoofstad Quito
   00°9′S 78°21′W
   Grootste stad Guayaquil
   Amptelike tale Spaans
   Regering
   President
   Demokratiese Republiek
   Alfredo Palacio ^1
   Onafhanklikheid
   Onafhanklikheid
   - Datum
   van Spanje
   24 Mei, 1822
   Oppervlakte
    - Totaal

    - Water (%)
   1_E12 283 560 km^2  (71ste)
   Bevolking
    - 2002 skatting
    - Digtheid
   13 183 978 (62ste)
   36 / km^2 (_)
   BBP (KKP)
    - Totaal
    - Per capita 2004 skatting

   $281,1bn US (33ste)
   $6 600(111ste)
   Geldeenheid VSA dollar^2 (USD)
   Tydsone
    - Somertyd COT (UTC-5; UCT-6 (Galápagos Islands))
   'nie gebruik nie' (UTC-5;)
   Internet-TLD .ec
   Skakelkode +593
   ^1 na 'n staatsgreep in April 2005 teen Lucio Gutiérrez.
   ^2 Sucre tot 2000.

   Ecuador is 'n land in die middel van Suid-Amerika wat in die noorde
   grens aan Colombia, in die ooste en die suide aan Peru, en in die weste
   aan die Stille Oseaan. Die naam van die land is Spaans vir die ewenaar,
   wat deur die land loop. Die land sluit die Galápagos-Eilande (Spaans:
   'Colón Archipelago') in die Stille Oseaan, ongeveer 965km wes van die
   vasteland, in. Die eilande het 'n belangrike rol gespeel in Darwin se
   reise wat sy idees oor evolusie help vorm het. Ecuador was deel van die
   magtige Inkaryk, een van die mees gevorderde beskawings in die nuwe
   wêreld, wat ook Peru en Bolivia ingesluit het. Ecuador is 'n
   olieprodusent en was van 1973 tot 1992 'n lid van OPUL.

   Inhoud

        * 1 Geskiedenis
        * 2 Geografie
        * 3 Demografie
        * 4 Kultuur
        * 5 Eksterne skakels

[wysig] Geskiedenis

   Gevorderde beskawings het reeds in Ecuador floreer toe die land in die
   15e eeu deur die Inkas verower is. Die Spaanse conquistadores verower
   die Inkaleërs in 1534 en die Spaanse koloniste word die nuwe elite. Die
   inheemse bevolking is afgemaai deur die uitbreek van siektes waarteen
   die Inkas nie weerstand gehad het nie en is onderdruk deur die
   "encomienda"-arbeidstelsel waarvolgens hulle vir Spaanse grondeienaars
   moes werk. In 1563 word die nuwe hoofstad, Quito, in Ecuador 'n setel
   van die koninklike "audiencia" (administratiewe distrik) van Spanje.

   Na onafhanklikheidsmagte die koninklikgesinde weermag in 1822 verslaan
   het, sluit Ecuador aan by Simon Bolivar se Republiek van Gran Colombia,
   net om in 1830 'n aparte republiek te word. Die 19de eeu is gekenmerk
   deur onbestendigheid en vinnig opeenvolgende heersers. Die
   konserwatiewe Gabriel Garcia Moreno verenig die land in die 1860's met
   die ondersteuning van die Katolieke kerk. In die laat 1800's, dra die
   wêreldwye vraag na kakao daartoe by dat die land se ekonomie swaar
   steun op uitvoer van primêre produkte en lei dit tot migrasie van die
   hooglande na die landbouvoorposte langs die kus.

   'n Kusgebaseerde revolusie in 1895 onder leiding van Eloy Alfaro het
   die mag van die kerklui verminder en die weg gebaan vir kapitalistiese
   ontwikkeling. Die einde van die kakaovoorspoedgolf het hernude
   politieke onstabiliteit te weeg gebring en gelei tot 'n militêre
   staatsgreep in 1925. Die 1930's en 1940's is die regering gekenmerk
   deur populistiese politici soos die vyf-keer President Jose Velasco
   Ibarra.

   Resessie en populêre onrus het in die 1960's terugkeer na populistiese
   politiek en binnelandse militêre ingrypings gelei, terwyl buitelandse
   maatskappye oliebronne in die Ecuadoriaanse Amasone ontwikkel het. In
   1972, het 'n nasionalistiese militêre regering aan bewind gekom en die
   nuwe olierykdom en buitelandse lenings gebruik vir 'n
   industrialisasieprogram, grondhervorming, en subsidies vir stedelike
   verbruikers. Terwyl die olie-opbloei begin taan, het Ecuador in 1979
   teruggekeer tot demokrasie, maar teen 1982 het die regering 'n
   ekonomiese krisis in die gesig gestaar gekenmerk deur inflasie,
   begrotingstekorte, 'n dalende geldeenheid, skuld wat ophoop en 'n
   onmededingende industrie.

   Sedert die terugkeer na demokrasie het opeenvolgende presidente probeer
   om die oligargie te breek deur verskeie pogings om ekonomiese
   hervormings in werking te stel. Meeste hiervan het egter gefaal, óf as
   gevolg van weerstand deur die heersende klas óf as gevolg van
   korrupsie. In 2005 is die president, Gutierezz, afgeset vanweë
   korrupsie en diefstal wat daarna lei tot politieke chaos wat tans
   ondervind word.

   Hoewel Ecudaor vir meeste van die 20ste eeu politieke onrus beleef het
   was dit tog heelwat rustiger as die naburige Colombia. Tussen 1999 –
   2003 het enorme getalle Comlombiane na Ecuador gevlug met die gevolg
   dat daar nou 'n groot hoeveelheid Comlombiane in Ecuador is.

[wysig] Geografie

   Kaart van Ecuador
   Kaart van Ecuador

   Ecuador is 'n kleurryke land met drie verskillende klimate: 1) Costa
   (kus) - sonnig en warm met perfekte strandweer. 2) Sierra (die
   hoogland) - die Andesgebergte loop deur die middel van die land en die
   stede wat daar geleë is, is ten minste 1000m bo seespieël en is dus
   aangenaam koud en daar val ook sneeu. 3) Amazonas (die Amasone) die
   reënwoud met 'n reënwoudklimaat.

   Die Galápagos-eilande met hulle besondere fauna vorm deel van Ecuador.
     * lengte landgrense: 2010 km (590km met Colombia, 1420km met Peru)
     * kuslyn: 2 237km
     * grootste riviere: xxxx, #### km.
     * grootste meer: xxxx, #### km2
     * hoogste punt: Chimborazo in die Andes (6 310m)
     * laagste punt seevlak

   Beeld:Kaart van Ecuador

[wysig] Demografie

   Mark dag in Ambato, Ecuador
   Mark dag in Ambato, Ecuador
   Cotopaxi en Ruminahui soos gesien van die bopunt van die vulkaan
   Corazon
   Cotopaxi en Ruminahui soos gesien van die bopunt van die vulkaan
   Corazon

   Kolonisasie deur die Spanjaarde en Europeërs uit Suid-Amerika, slawe
   uit Afrika wat hulle saamgebring het, en die inheemse Indiane wat
   oorleef het, dra by tot 'n land met ryk diversiteit. Die grootste
   etniese groep is die Mestizos (van gemengde Spaans en Indiaanse afkoms)
   en verteenwoordig net meer as 65 persent van die bevolking. Die
   Andes-Indiane (indigenas) vorm die tweede grootste groep (~30%).
   Blankes is meestal Kreole, afstammelinge van die Spaanse koloniste wat
   nie met ander groepe vermeng het nie en vorm 7% van die bevolking. Die
   res bestaan uit 'n klein minderheid Afro-Ecuadoriane, insluitend
   Mulatto's en Zambo's.

[wysig] Kultuur

   Ecuador se kultuur is 'n spieëlbeeld van die land se demografie en
   bestaan uit 'n kookpot van verskillende invloede. Baie soos die
   voorouers van die Mestizomeerderheid, is die kultuur van Ecuador 'n
   mengsel van Europese en Indiaanse invloede, met verskeie ander elemente
   geërf van afstammelinge van die slawe uit Afrika. 'n Verskedenheid
   musiek- en dansstyle word beoefen insluitend: Salsa, Merengue, Bachata,
   Reggaeton, Cumbia, Vallenato, Samba en Capoeira.

   Bowen die nasionale kultuur beoefen baie van die inheemse gemeenskappe
   ook hulle eie kulture.

[wysig] Eksterne skakels

     * CIA - World Factbook -- Ecuador
     * "Ecuador" by Infoplease.com
     * Amptelike webtuiste van Ecuador toerisme
     * Presidencia de la República, amptelike webtuiste van die regering
     * Ecuador: Landstudies - Federale navorsingsafdeling van die
       Amerikaanse Library of Congress.
     * Ecuador Culture - inligting oor die kultuur van Ecuador by
       ecuadors.org

   Commons:Category
   Wikimedia Commons het meer media verwant aan:
   Ecuador

                             Lande in Suid-Amerika
   Argentinië | Bolivia | Brasilië | Chili | Colombia | Ecuador | Guyana |
               Paraguay | Peru | Suriname | Uruguay | Venezuela
                     Ander: Falklandeilande | Frans-Guiana

   Kategorieë: Lande in Suid-Amerika • Lande

