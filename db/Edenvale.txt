Edenvale


   Edenvale is 'n dorp aan die Oos-Rand van Gauteng. Dit het begin as 'n
   klein gehuggie in 1903 en is Rietfontein genoem, wat rondom die
   Rietfontein-goudmyn begin het. Die naam Edenvale kom waarskynlik van
   een van die eienaars van die plaas, John Eden. Die dorp het in 1942
   munisipale status verkry. Edenvale lê tussen die O.R. Tambo
   Internasionale Lughawe en Johannesburg. Dit is 'n gewilde dorp om in te
   woon weens sy sentrale ligging. Na die plaaslike verkiesing is Edenvale
   in 1995 saamgevoeg met o.a. Modderfontein en 'n gedeelte van Tembisa om
   die Lethabong Munisipaliteit te vorm. Dit het in 2000 deel geword van
   die groter Ekurhuleni Metropolitaanse Munisipaliteit, wat die groter
   Oos-Rand gebied insluit.

[wysig] Bronne

     * Raper, P.E., Dictionary of South African Place Names, Lowry
       Publishers, Johannesburg, 1987.

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Dorpe in Suid-Afrika

