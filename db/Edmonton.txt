Edmonton


                                            Edmonton
                                            Kaart                    Wapen

                                                                      Vlag

                                             Land                   Kanada
                                        Provinsie                  Alberta
                                       Koördinate      53°34′ N, 113°31' W
                                         Stigting                     1795
                                     Inkorporasie 1892 (dorp), 1904 (stad)
                                       Oppervlak:
                                         - Totaal             684,37 vk km
                                Hoogte bo seevlak                    668 m
                                       Bevolking:
                                  - Totaal (2006)                  730 372
                             - Bevolkingsdigtheid            1 067,2/vk km
                         - Metropolitaanse gebied                1 034 945
                                          Tydsone   UTC -7 / -6 (somertyd)
                                     Burgemeester           Stephen Mandel
                                Amptelike Webwerf         City of Edmonton

   Edmonton is die hoofstad van die provinsie Alberta, Kanada, met 782 000
   inwoners in die stad en sowat 1 miljoen in die metropolitaanse gebied
   (2001). Dit is die tweede grootste stad in Alberta en die sesde
   grootste in Kanada. Edmonton is die mees noordelik geleë van Kanada se
   groot stede. Dit is ook een van die grootste stede in Noord-Amerika ten
   opsigte van sy oppervlak (670 vierkante kilometer), maar tegelykertyd
   ook een van die mees yl bevolkte.

[wysig] Geografie

   Die stad lê by die North Saskatchewanrivier en is een van die Kanadese
   metropolitaanse gebiede wat in die laaste dekades die vinnigste gegroei
   het.

[wysig] Ekonomie

   Landbou en olievelde in die omgewing vorm die basis van die stad se
   ekonomie; die olie- en chemiese nywerheid behoort tot die belangrikste
   werkverskaffers. Edmonton beskik oor 'n universiteit en 'n
   internasionale lughawe. Die stadspark in die vallei van die North
   Saskatchewanrivier en die winkelsentrum West Edmonton Mall is die
   grootstes in Noord-Amerika.

[wysig] Geskiedenis

   Die stad se geskiedenis begin met die stigting van die Fort Edmonton
   House in 1795, wat 'n groot rol in die plaaslike pelshandel gespeel
   het. In 1904 is Edmonton as stad geïnkorporeer.
   Kategorieë: Alberta • Stede in Kanada

