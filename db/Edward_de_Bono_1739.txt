Edward de Bono


   Edward De Bono is 'n Maltees gebore (19 Mei 1933) dokter en skrywer met
   'n oorvloed van publikasies oor die onderwerp van denke en bied ook
   baie opleiding aan oor die vakgebied. Baie mense ken hom as die persoon
   wat die term laterale denke verwoord het en beskou hom as die pionier
   op die gebied.

   De Bono is in Malta gebore en het aan die St Edward's College daar
   gestudeer, waarna hy dan ook sy mediese doktersgraad by die Royal
   University of Malta verwerf. Na verdere studie by die Universiteit van
   Oxford met 'n Rhodes beurs het hy 'n honneursgraad in sielkunde en
   fisiologie asook die D.Phil graad in geneeskunde daar verwerf. Hy het
   verder ook 'n doktorsgraad by die Universiteit van Cambridge voltooi en
   fakulteitsaanstellings gehad by Oxford, die Universiteit van London,
   Cambridge en Harvard. Hy is getroud en het twee seuns.

   In 1969 het De Bono die Cognitive Research Trust (CoRT) gestig wat
   voortdurend materiaal wat op sy idees geskoei is produseer en bemark.

   Hy het reeds 65 boeke geskryf wat vertaal is na 37 tale. Hy het die
   laaste 30 jaar van sy lewe gewy aan die onderrig van denktegnieke, wat
   samewerking met regerings, maatskappye, organisasies en indiwidue
   insluit en tree ook gereeld as spreker op rondom vele aangeleenthede.
   Hy het begin om SITO – die 'Supranational Independent Thinking
   Organisation' op die been te kry in Malta, wat hy beskryf as 'n tipe
   intellektuele Rooikruis.

   De Bono het 'n reeks doelgerigte denkmetodes ontwikkel en beskryf, wat
   klem lê op denke as 'n doelbewuste daad eerder as 'n reaktiewe een. Hy
   gebruik 'n duidelike en praktiese skryfstyl en vermy akademiese
   terminologie. Hy het bygedra tot die vooruitgang van toegepaste
   sielkunde deur sy teorieë oor kreatiwiteit en persepsie duidelik om te
   skakel na bruikbare hulpmiddelle. Hy neig om nie na ander se teorieë
   oor verstandelike prosesse te verwys nie maar verkies eerder om te bou
   op sy eie (soos uiteengesit in sy boek The Mechanism of the Mind (1969)
   wat dien as onderbou van sy latere werke).

   De Bono se werk het veral gewildheid verwerf in die besigheidsgeledere
   – miskien vanweë die geloof dat daar 'n behoefte bestaan om maatskappye
   te herstruktureer om meer plooibare werkspraktyke toe te laat en om
   innoverend te wees ten opsigte van produkte en dienste. Baie van sy
   metodes is aangepas en ingelyf in korporatiewe opleidingskursusse wat
   ontwerp is om werknemers en bestuurders te help om 'buite die norm' te
   dink.

   De Bono bestuur 'n netwerk van opleidingsbeamptes wat onderrig gee oor
   sy amptelike denkmetodes, maar baie elemente van sy werk word deur
   ander opleidingsbeamptes ook gebruik.

   Inhoud

        * 1 Gepubliseerde werke
        * 2 Eksterne skakels
             + 2.1 In Engels
             + 2.2 In Duits

[wysig] Gepubliseerde werke

   Boeke deur De Bono sluit in:
     * The Use of Lateral Thinking (1967) waar die term "laterale denke"
       bekendgestel is
     * The Five-Day Course in Thinking (1968) waar die L-speletjie
       bekendgestel word
     * The Mechanism of the Mind (1969)
     * Lateral Thinking (1970)
     * The Dog-Exercising Machine(1970)
     * Technology Today (1971)
     * Practical Thinking (1971)
     * Lateral Thinking for Management (1971)
     * Po: Beyond Yes and No (1972)
     * Children Solving Problems (1972)
     * Po: Beyond Yes and No (1973)
     * Eureka!: An Illustrated History of Inventions from the Wheel to the
       Computer (1974)
     * Teaching Thinking (1976)
     * The Greatest Thinkers (1976)
     * Wordpower (1977)
     * The Happiness Purpose (1977)
     * Future Positive (1979)
     * Atlas of Management Thinking (1981)
     * De Bono's Course in Thinking (1982)
     * Tactics: The Art and Science of Success (1985)
     * Conflicts (1985)
     * Masterthinker's Handbook (1985)
     * Six Thinking Hats (1985)
     * Serious Creativity: Using the Power of Lateral Thinking to Create
       New Ideas (1992) - a summation of many of De Bono's ideas on
       creativity
     * Why I Want To Be King Of Australia (1999)
     * How to Have A Beautiful Mind (2004)

   De Bono het ook verskeie artikels gepubliseer in erkende joernale soos
   The Lancet en Clinical Science.

[wysig] Eksterne skakels

[wysig] In Engels

     * 'n Biografie
     * Amptelike webwerf
     * Persoonlike webwerf

[wysig] In Duits

     * Die Evolution des Bewusstseins

   Kategorieë: Malta • Sielkundiges

