Eed op die Kaatsbaan


   Die Eed op die Kaatsbaan (Frans: Le serment du Jeu de paume) was 'n
   gebeurtenis tydens die Franse Rewolusie wat op 20 Junie 1789 in die
   Salle du Jeu de paume by Versailles plaasgevind het waarin die 577
   afgevaardigdes van die Derde Stand van die State-Generaal van 1789
   deelgeneem het. In opstand teen die Franse Koning Lodewyk XVI het hulle
   'n gesamentlik plegtige eed afgelê waarvolgens hulle nie uitmekaar sou
   gaan voor 'n nuwe grondwet geskryf is nie. Die eed, wat geen wetlike
   gesag gehad het nie, was simbolies baie belangrik.

[wysig] Gebeure

   Die Eed op die Kaatsbaan. Skildery deur Jacques-Louis David (1791)
   Die Eed op die Kaatsbaan. Skildery deur Jacques-Louis David (1791)

   Aan die begin van die Franse Rewolusie het 'n konfrontasie tussen die
   verteenwoordigers van die Derde Stand aan die eenkant en die Koning en
   die bevoorregte klasse aan die anderkant ontstaan. Die eerste
   vergadering van die State-Generaal sedert 1614 het geweldige hoop onder
   die middelklas laat opvlam oor die idees van Die Verligting. Hulle het
   gehoop dat groot hervormings sou plaasvind wat hulle toegang sou gee
   tot die moontlikheid tot nasionale soewereiniteit, 'n einde aan die ou
   klasse stelsel (société d’ordres), gelykheid in toegang tot
   werksgeleenthede in die openbare sektor, groot vryhede en geregtelike
   waarborge. Ontevredenheid het ontstaan as gevolg van die slakkepas
   waarmee vordering gemaak is. Dit het voorgekom asof die koning slegs
   met belastingshervormings bemoei was. Die Derde Stand het besef dat
   hulle sienings slegs sou kon seëvier as die bestaande organisasie van
   die State-Genraal verander sou word. Elke stand was tradisioneel gelyk
   aan een stem. Daar was dus twee stemme vir die bevoorregte klasse, en
   een vir die nie-bevoorregte klasse wat op daardie stadium 95 % van die
   Franse bevolking verteenwoordig het. Die Derde Stand en die hervormings
   gesinde afgevaardigdes van die Adelstand en die Geestelike Stand wou
   dit verander na 'n stem per kop. As elke afgevaardigde oor 'n stem sou
   beskik het sou enige iets moontlik gewees het.

   Op 6 Mei 1789 het die afgevaardigdes van die Derde Stand by die
   State-Generaal geweier om afsonderlik van die verteenwoordigers van die
   ander twee stande te vergader. Na 'n maand se bespreking en
   onderhandeling het hulle besluit om die inisiatief te neem en hulle
   kolegas te nooi om by hulle aan te sluit vir 'n verifikasie van
   bailliage per bailliage van die magte van die verkose afgevaardigdes
   van die drie stande. Op 16 Junie het tien verkose lede van die
   Geestelike Stand geantwoord toe hulle name uitgeroep is tydens die
   daaglikse roll call / l’appel quotidien. Die afgevaardigdes van die
   Derde Stand het aangevoel dat die oomblik aangebreek het om 'n mosie te
   aanvaar waarin verklaar is wat hulle tot die Nasionale Vergadering
   verklaar, die enigste enigste met die mag om belasting toe te laat. Die
   geestelikes het ingestem tot die stap en sonder geweld op 19 Junie
   besluit om by die Derde Stand aan te sluit. Dit het gelyk of oomblik
   van oorwinning naby was.

   Lodewyk XVI het besluit om die ontwikkeling teë te staan. Hy het op 22
   Junie gepoog om die afgevaardigdes van die drie stande by 'n koninklike
   vergadering bymekaar te bring waar hy al die besluite van die Derde
   Stand sou breek. Terwyl hy wag is dit vir hom nodig om alle debat en
   enige nuwe besluite te verhoed. Op 20 Junie 1789, onder die voorwendsel
   van herstelwerk voor die volgende vergadering, het die wagte die
   afgevaardigdes van die Derde Stand toegang tot die hôtel des Menus
   Plaisirs, waar die State-Generaal gehou is, belet.

   Die afgevaardigdes besluit daarom om in die Salle du Jeu de paume
   kaatsbaan by Versailles te vergader. Bygestaan deur die afgevaardigde
   Jean-Joseph Mounier, het die abdy Emmanuel-Joseph Sieyès hom gehaas in
   die skryf van die beroemde Eed op die Kaatsbaan "om nooit uitmekaar te
   gaan nie, en om te hervergader wanneer ook al omstandighede dit vereis,
   totdat die grondwet van die koninkryk gevestig is en op soliede
   fondamente bekragtig is"^[1]. Die teks is deur Jean-Sylvain Bailly
   voorgelees. Dit het niks minder bereik as om die om die ondersteuning
   van die twyfelaars te bewerkstellig en hulle tot 'n mate te dwing om
   vorentoe te gaan. Die eed is met een uitsondering dié van Martin-Dauch,
   eenparig aanvaar.

   Op 23 Junie het die Derde Stand hulle bereidwilligheid om by hulle
   hulle eed te hou gewys. In 'n toespraak voor die Vergadering verklaar
   Lodewyk XVI die besluite van die Derde Stand nietig en verbied hy die
   drie stande om gesamentlik te vergader. Hy belowe wel sekere
   hervorminge (gelykheid wat belasting betref, afskaffing van die taille
   – 'n direkte grondbelasting op die nie-bevooregte klasse, die corvées –
   onbetaalde arbeid deur kleinboere, en die lettres de cachet – 'n
   koninklike lasbrief tot inhegtenisneming, ens.) en sluit af met 'n
   beroep op die afgevaardigdes om te verdaag.

   Die koning vertrek, die wagte lyk of hulle die afgevaardigdes van die
   Derde Stand wat weier om hulle te gehoorsaam uitmekaar te dwing. 'n
   Paar van die adelike afgevaardigdes, soos La Fayette het hulle hand op
   hulle swaarde geplaas. Dit is op die oomblik wat Mirabeau sy beroemde
   frase uitgespeerk het, waarvan daar verskeie weergawes bestaan: "Allez
   dire à ceux qui vous envoient que nous sommes ici par la volonté du
   peuple et que nous ne quitterons nos places que par la force des
   baïonnettes!"^[2]

   Die koning het ingegee. Hy het verklaar "Nou ja, as hulle nie wil weg
   gaan nie, dan bly hulle!"^[3] Op 27 Junie beveel hy die ander twee
   stande om by die Derde aan te sluit, in 'n enkele kamer.

[wysig] Teks van die Eed

   Eed op die Kaatsbaan gedenkplaat wat op bokant die deur van die gebou
   aangebrings isDit lees: Frans: Dans ce Jeu de paume, le XX juin
   MDCCLXXXIX, les députés du peuple, repoussés du lieu ordinaire de leurs
   séances, jurèrent de ne point se séparer qu’ils n'eussent donné une
   constitution à la France. Ils ont tenu parole.
   Eed op die Kaatsbaan gedenkplaat wat op bokant die deur van die gebou
   aangebrings is
   Dit lees: Frans: Dans ce Jeu de paume, le XX juin MDCCLXXXIX, les
   députés du peuple, repoussés du lieu ordinaire de leurs séances,
   jurèrent de ne point se séparer qu’ils n'eussent donné une constitution
   à la France. Ils ont tenu parole.

   Jean-Baptiste-Pierre Bevière is beroemd daarvoor dat hy die Eed op die
   Kaatsbaan geskryf het. Constituant rallié à l'Empire, is hy in die
   Panthéon de Paris begrawe.


   Eed op die Kaatsbaan

    Die Nasionale Vergadering, met inagneming daarvan dat hulle geroep is
   om die die grondwet van die koninkryk te vestig, om die regenerasie van
   die openbare orde te weeg te bringen om die ware beginsels van monargie
   te handhaaf, mag niks dit verhoed om voort te gaan met sy beraadslaging
   in enige plek waar dit gedwing word om om hom te vestig, en ten slotte,
         waar ook al sy lede byeenkom, is die Nasionale Vergadering;

   Verorden dat al die lede van hierdie vergadering onmiddelik 'n plegtige
   eed af lê om nooit uiteen te gaan, en om weer saam te kom wanneer ook
     al omstandighede dit vereis, totdat die grondwet van die koninkryk
   gevestig is en op soliede fondamente bekragtig is, en dat dié eed wat
    gesweer is, alle lede en elkeen individueel die onwrikbare resolusie
                     met sy handtekening bevestig. ^[4]


   Eed op die Kaatsbaan

[wysig] Verwysings

    1. ^ Die oorspronklike Frans het gelui: de ne jamais se séparer, et de
       se rassembler partout où les circonstances l’exigeront, jusqu’à ce
       que la Constitution du royaume soit établie et affermie sur des
       fondements solides
    2. ^ Oorspronklike Frans: Allez dire à ceux qui vous envoient que nous
       sommes ici par la volonté du peuple et que nous ne quitterons nos
       places que par la force des baïonnettes!,
       http://www.assemblee-nationale.fr/histoire/mirabeau.asp die
       presiese frase is waarskynlik eerder "Cependant, pour éviter tout
       équivoque et tout délai, je déclare que si l’on vous a chargé de
       nous faire sortir d’ici, vous devez demander des ordres pour
       employer la force ; car nous ne quitterons nos places que par la
       puissance des baïonnettes", maar die meer emfatiese weergawe is
       meer bekend
    3. ^ Orspronklike Frans: Eh bien, s’ils ne veulent pas s’en aller,
       qu’ils restent!
    4. ^ Oorspronklike Frans: L’Assemblée nationale, considérant
       qu’appelée à fixer la constitution du royaume, opérer la
       régénération de l’ordre public et maintenir les vrais principes de
       la monarchie, rien ne peut empêcher qu’elle continue ses
       délibérations dans quelque lieu qu’elle soit forcée de s’établir,
       et qu’enfin, partout où ses membres sont réunis, là est l’Assemblée
       nationale ;
       Arrête que tous les membres de cette assemblée prêteront, à
       l’instant, serment solennel de ne jamais se séparer, et de se
       rassembler partout où les circonstances l’exigeront, jusqu’à ce que
       la Constitution du royaume soit établie et affermie sur des
       fondements solides, et que ledit serment étant prêté, tous les
       membres et chacun d’eux en particulier confirmeront, par leur
       signature, cette résolution inébranlable.

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorie: Saadjies

