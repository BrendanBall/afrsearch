Eenvoudige hangbrug


                                    Eenvoudige Hangbrug
                                     Capilanohangbrug
                          Voorouer                             Inkatoubrug
                           Verwant                                    Geen
                       Nakomelinge                                Hangbrug
                               Dra                Voetgangers, lewendehawe
                         Spanwydte                         kort tot medium
                         Materiaal Staal draadkabel, geskikte dekmateriaal
                        Beweegbaar                                     Nee
                    Ontwerpsmoeite                                    Laag
                  Stutwerk benodig                                     Nee

   'n Eenvoudige Hangbrug is 'n vroeë brug tipe en word steeds in sommige
   dele van Suid-Amerika met inheemse materiaal, hoofsaaklik grastou,
   gemaak. Die toubrûe moet natuurlik van tyd tot tyd opgeknap word as
   gevolg van die beperkte lewensduur van die materiaal. Die tou onderdele
   word deur gesinne gemaak en as deel van gemeenskapsbondernemings
   bygedra. 'n Meer permanente weergawe, geskik vir voetganger en soms
   berede gebruik, kan uit eenvoudige draadkabel gemaak word. In sulke
   brûe volg die baanblad die kettinglynvorm van die drakabels.
   Addisionele ligte toue op 'n hoër vlak word gebruik om die handreëlings
   te vorm.

   As gevolg van die praktiese beperking op die helling van die brugdek en
   die reaksie daarvan op dinamiese lasse is die tipe brug se dravermoeë
   in verhouding met die spanwydte daarvan baie beperk. 'n Besondere soort
   glyende manier van loop moet op ligter brûe gebruik word om te verhoed
   dat golwe veroorsaak word wat die brug ongemaklik op en af en sywaarts
   kan laat swaai. So 'n brug kan gestabiliseer word deur addisionele
   ligte kabels wat nie bydra tot dra van die primêre struktuur of las
   nie. Sulke kabels dra ook by tot stabiliteit in winderige
   omstandighede. In die die Capilanohangbrug word die primêre
   ondersteuning deur die handreëlingkabels verskaf en hang die dek
   daaonder. Dit veroorsaak meer sywaartse beweging as wanneer die primêre
   ondersteuning op dek vlak is.
   Die eenvoudige hangbrug vir voetgangers het tralie kante wat die dek
   stabiliseer.
   Die eenvoudige hangbrug vir voetgangers het tralie kante wat die dek
   stabiliseer.

[wysig] Kyk ook

     * Inkatoubrug vir die vroegste voorbeelde van die tipe brûe
     * Spanbandbrug vir 'n moderne interpretasie van die tipe, geskik vir
       voertuig verkeer

   Kategorie: Brûe

