Eerste Geneefse Konvensie


   Die originele dokument van die Eerste Geneefse Konvensie
   Die originele dokument van die Eerste Geneefse Konvensie

   Die Eerste Geneefse Konvensie het die behandeling van ongevalle op die
   slagveld gedek. Dit is in 1864 aanvaar as deel van die stigting van die
   Rooikruis. Die volledige teks kan gelees word by Wikisource:First
   Geneva Convention.

   Die konvensie is geïnspireer deur die ervarings van 'n Switserse
   besigheidsman, Henri Dunant wat die lyding van 40 000 gewonde soldate
   aanskou het tydens 'n bloedige konflik tussen Franse-Piedmontese en
   Oostenrykse leërs naby die noordelike Italiaanse dorp, Solferino. Daar
   is geen reëlings in plek om 'n wapenstilstand te organiseer om die
   gewondes van die slagveld af te dra nie en is hulle tipies daar gelaat
   om aan hulle wonde of van die dors te beswyk.

   Dunant het die dorpenaars daarnaby aangespoor om hulp te verskaf sover
   as wat hulle kon en daarop aangedring dat die hulle onpartydig optree.
   Hy het later 'n boek geskryf genaamd 'n Herrinnering aan Solferino, wat
   die gruwels wat hy aanskou beskryf het en daarin 'n beroep gedoen dat
   'n burgerlike vrywilligerskorps op die been gebring word om na die
   gewondes op slagvelde om te sien.

   In 1863 het die Geneefse Gemeenskap vir Openbare Welsyn die saak
   opgeneem en 'n komitee van vyf tot stand gebring wat later bekend sou
   staan as die Internasionale Komitee van die Rooikruis. Op 22 Augustus,
   1864 het hierdie komitee die verteenwoordigers van 16 Europese state
   byeen gebring waar die eerste Geneefse Konvensie gesluit is. Die
   verdrag het hom ten doel gestel om lewens te red, om die lyding van
   gewonde of siek militêre personeel te verlig en om burgerlikes ten tye
   van hulpverlening te beskerm. Die konferensie het ook die rooi kruis op
   'n wit agtergrond (omgekeerd van die Switserse vlag) as die beskermende
   embleem van diegene wat die gewondes bedien.

   Die Eerste Geneefse Konvensie staan bekend as die Konvensie vir die
   verbetering van die toestand van die gewondes in leërs ter velde, 1864.

[wysig] Sien ook

     * Tweede Geneefse Konvensie van 1906 wat die eerste uitgebrei het om
       oorlogvoering ter see te dek.
     * Derde Geneefse Konvensie van 1929 oor die behandeling van
       krygsgevangenes.
     * Vierde Geneefse Konvensie van 1949 oor die behandeling van
       burgerlikes ten tye van oorlog.

[wysig] Eksterne skakels

     * International Committee of the Red Cross: Full text of the First
       Geneva Convention

   Kategorieë: Verdrae • Menseregte

