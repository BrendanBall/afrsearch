Eerste Germaanse klankverskuiwing


   Klankverskuiwinge in die Germaanse tale
   Eerste Germaanse klankverskuiwing
   Wet van Grimm
   Wet van Verner
   Tweede Germaanse klankverskuiwing
   Ingveonismes
   Sjabloon:Ed

   Met die eerste Germaanse klankverschuiving (ook die Wet van Grimm
   genoem) word 'n onderskeid tussen die Germaanse tale en
   Proto-Indo-Europees beskryf. Die klankverskuiwing word in omtrent 1822
   beslissend deur Jakob Grimm uitgewerk.

   Die wet van Grimm beskryf 'n reeks ooreenkomste tussen sommige
   plofklanke en frikatiewe van die Germaanse tale en plofklanke van ander
   Indo-Europese tale (Grimm gebruik meestal Latyn en Grieks as ander
   Indo-Europese tale). Tans word die wet van Grimm omskryf as die
   ontwikkeling van plofklanke uit Proto-Indo-Europees (PIE, die
   gesamentlike voorouer van byna alle Indiese en Europese tale) na
   Proto-Germaans (PGm, die gesamentlike voorouer van alle Germaanse
   tale). Die verskuiwing bestaan uit drie dele (hier ter wille van
   duidelikheid vereenvoudig weergegee):
     * Proto-Indo-Europese stemlose plofklanke verander in stemlose
       frikatiewe:

                   PIE        PGm
                *p, *t, *k *f, *þ, *x

                Nota 1: *þ staan vir "th" soos in Engels thick, *x vir die
                Nederlandse ch-klank)
                Nota 2: Hier en in ander dele van die wet van Grimm bly
                die plek waar uispreekplek (plek waar die klank gevorm
                word) ongeveer dieselfde. Die bilabiale (d.w.s. tussen
                beide lippe) plofklank *p word ook 'n bilabiale frikatief
                *f, ens.

     * Proto-Indo-Europese stemhebbende plofklanke word stemloos:

                   PIE        PGm
                *b, *d, *g *p, *t, *k

     * Proto-Indo-Europese stemhebbende geaspireerde (d.w.s. 'met 'n
       bietje meer lug uitgespreek') plofklanke verloor hulle aspirasie en
       word ongeaspireerde stemhebbende plofklanke:

                      PIE           PGm
                *b^h, *d^h, *g^h *b, *d, *g

   Die mees beeldende voorbeelde van hierdie klankwet word hier toegepas:
   Fase Verandering Germaanse (verskuifde) voorbeelde Nie-Germaanse
   (onverskuifde) kognate
   1 *p→f Engels: foot, Afrikaans, Nederlands: voet, Duits: Fuß, Goties:
   fōtus, Yslands: fótur, Deens: fod, Norweegs, Sweeds: fot Antieke
   Grieks: πούς (pūs), Latyn: pēs, Sanskrit: pāda Litaus: pėda
   *t→þ Engels: third, Oudhoogduits: thritto, Goties: þridja, Yslands:
   þriðji Antiek Grieks: τρίτος (tritos), Latyn: tertius, Gaelies treas,
   Sanskrit: tri, Litaus: trys
   *k→h Engels: hound, Afrikaans, Nederlands: hond, Duits: Hund, Goties:
   hunds, Yslands, Faroërs: hundur, Deens, Noorweegs, Sweeds: hund Antiek
   Grieks: κύων (kýōn), Latyn: canis, Gaelies cú
   *kʷ→hw Engels: what, Goties: ƕa ("hwa"), Afrikaans, Nederlands: wat,
   Yslands hvað, Deens hvad Latyn: quod, Gaelies ciod, Sanskrit ka-, kiṃ
   2 *b→p Engels: peg Latyn: baculum
   *d→t Engels: ten, Afrikaans, Nederlands: tien, Goties: taíhun, Yslands:
   tíu, Deens, Noorweegs: ti, Sweeds: tio Latyn: decem, Gaelies deich,
   Litaus: dešim, Sanskrit: daśan
   *g→k Engels: cold, Afrikaans, Nederlands: koud, Duits: kalt, Yslands:
   kaldur, Deens: kold, Sweeds: kall Latyn: gelū
   *gʷ→kw Engels: quick, Goties: qius, Yslands: kvikur, Sweeds: kvick
   Latyn: vivus 'lewendig', Grieks: βίος (bios) 'lewe', Gaelies beò
   'lewend', Litaus: gyvas, guvus
   3 *bʰ→b Engels: brother, Afrikaans, Nederlands: broeder, Duits: Bruder,
   oties: broþar, Yslands: bróðir, Deens, Sweeds: broder Antiek Grieks:
   φρατήρ (phrātēr), Sanskrit: (bhrātā) Litaus: brolis Oudkerkslawies
   bratru
   *dʰ→d Engels: door, Fries: doar, Afrikaans, Nederlands: deur, Goties:
   daúr, Yslands: dyr, Deens, Noorweegs: dør, Sweeds: dörr Antiek Grieks:
   θύρα (thýra), Sanskrit: dwār, Litaus: durys
   *gʰ→g Engels: goose, Fries: goes, Afrikaans, Nederlands: gans, Duits:
   Gans, Yslands: gæs, Faroërs: gás, Deens, Noorweegs, Sweeds: gås Antiek
   Grieks: χήν (khēn)
   *gʷʰ→gw Engels: wife, Proto-Germaans: wiban (van ou gwiban),
   Oudsaksies, Oudfries: wif, Oudnoors: vif, Deens, Sweeds: viv,
   Nederlands: wijf, Oudhoogduits: wib, Duits: Weib Tochaars B: kwípe,
   Tochaars A: kip
     * Let wel: Sommige taalkundiges twyfel aan die oorsprong van die
       woord "wife". Die gangbare wortel daarvan is Proto-Indo-Europees
       *ghwíbh-.

   Hierdie "klankwet" is opvallend reëlmatig. Elke fase bevat een enkele
   verandering wat gelykelik van toepassing is op die labiale (=
   'liprondinge') {p, b, bʰ, f) en hulle gelykwaardige dentale (t, d, dʰ,
   þ), velare (k, g, gʰ, h) en geronde velare (kʷ, gʷ, gʷʰ, hw). Die
   eerste fase het die taal se foneemregister sonder stemlose plosiewe
   gelaat, die tweede fase het die gapings opgevul maar het 'n nuwe een
   geskep, en dit het so voortgegaan totdat die kettingverskuiwing sy
   rondte gedoen het.

   Hierdie Germaanse "klankwette", gekombineer met klankverskuiwinge wat
   vir ander Indo-Europese tale ontdek is, maak dit moontlik om die
   ooreenkomstige klank in verskillende Indo-Europese tale te bepaal.

   Die Germaanse *b- (die streep dui aan: woordbeginnend; die * dui aan
   dat dit Proto-Indo-Europees is en derhalwe hipoteties, aangesien daar
   geen geskrewe bronne gevind is) kom byvoorbeeld meestal ooreen met die
   Latynse *f-, die Griekse p^h-, die Sanskritse b^h-, die Slawiese,
   Baltiese of Keltiese b-, et cetera, terwyl die Germaanse *f- meestal
   ooreenkom met die Latynse, Griekse, Sanskritse, Slawiese en Baltiese p-
   en met niks (geen aanvanklike medeklinker) in Kelties. Die eerste stel
   ooreenkomste kom ooreen met die Indo-Europese *b^h- en die laatste stet
   met die Proto-Indo-Europese *p- (verskuiwing in die Germaanse tale,
   verdwyn in die Keltiese tale en behou in die ander groepe hier genoem).

   Daar is enkele uitsonderinge op die wet van Grimm wat in die bostaande
   voorbeelde buite rekening gelaat is wat reeds deur Grimm beskryf is en
   later deur ander taalkundiges uitgewerk is. Die mees ooglopende
   uitsonderinge op die wet van Grimm word deur die Deense taalkundige
   Karl Verner verklaar. Die wet wat die uitsonderinge beskryf staan
   bekend as die wet van Verner (1875).

[wysig] Die wet van Verner

   Volgens die wet van Grimm sou die Proto-Indo-Europese stemlose
   plofklanke p, *t en *k ooreen moet kom met die Proto-Germaanse *f, *þ
   (th-klank) en *x (ch-klank). In die meeste gevalle klop dit met die
   praktyk, maar in sommige spesifieke gevalle blyk dit dat die
   Proto-Indo-Europese *p, *t or *k ooreenkom met 'n stemhebbende variant
   van die klanke (*b, *d en *g) in Germaans.

   Verner bevind dat as die Proto-Germaanse stemlose frikatiewe *f, *þ en
   *x onmiddellik vooraf gegaan word deur 'n klemtoonlose lettergreep, dit
   stemhebbend word en onderskeidelik *b, *d of *g word. Verner ondersoek
   of die verskynsel meer dikwels voorkom en vind dat dieselfde geld vir
   die *s, wat verskuif na *z.

   'n Klassieke voorbeeld van PIE *t > PGm *d is die woord vir 'vader'.
   Proto-Indo-Europees gee *pH2te:r (H2 staan vir 'n soort 'a' en die
   dubbelpunt vir 'n lang klank) en Proto-Germaans gee *fade:r (in plaas
   van die *faþe:r wat die wet van Grimm voorspel).

   Dit is onduidelik of die Wet van Grimm voor of na die Wet van Verner
   plaasgevind het.
   Kategorieë: Fonologie • Historiese taalkunde • Germaanse tale

