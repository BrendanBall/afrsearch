Eerste Minister van Suid-Afrika


   Die Eerste Minister was die regeringshoof van Suid-Afrika van 1910 tot
   1984. Suid-Afrika het in daardie tydperk die Britse grondwetlike model
   gevolg, waar die staatshoof (Die Goewerneur-Generaal van Suid-Afrika
   tot 1961 en die Staatspresident van Suid-Afrika daarna) seremonieel en
   bo die partypolitiek verhewe was, terwyl die regeringshoof 'n politieke
   leier was. Die eerste minister is deur die staatshoof aangestel, maar
   in die praktyk was hy altyd die hoof van die politieke party of
   koalisie met die meerderheid van die setels in die parlement. Die ampte
   van staatshoof en regeringshoof is in 1984 saamgesnoer en die amp van
   Eerste Minister afgeskaf nadat 'n nuwe grondwet aangeneem is en die
   drie-kamer parlement ingevoer is.

[wysig] Lys van Eerste Ministers van Suid-Afrika

Ampstermyn Eerste Minister                                Party
1910-1919  Generaal Louis Botha (1862-1919)               Suid-Afrikaanse Party
1919-1924  Luitenant-Generaal Jan Smuts (1870-1950)       Suid-Afrikaanse
                                                          Party
1924-1939  Generaal Barry Hertzog (1866-1942)             Nasionale Party, later
                                                          Verenigde Party
1939-1948  Veldmaarskalk Jan Christiaan Smuts (1870-1950) Verenigde
                                                          Party
1948-1954  Dr DaniÃ«l Francois Malan (1874-1959)           Nasionale Party
1954-1958  Johannes 'Hans' Strijdom (1893-1958)           Nasionale Party
1958-1966  Dr Hendrik Verwoerd (1901-1966)                Nasionale Party
1966-1978  John Vorster (1915-1983)                       Nasionale Party
1978-1984  Pieter 'PW' Botha (1916-2006)                  Nasionale Party

   PW Botha het in 1984 die eerste uitvoerende staatspresident geword.

[wysig] Sien ook

     * Goewerneur-Generaal van Suid-Afrika
     * Lys van prominente Afrikaners
     * Lys van Suid-Afrikaanse staatshoofde
     * President van Suid-Afrika
     * Staatspresident van Suid-Afrika

   Kategorie: Politiek van Suid-Afrika

