Eerste folio


   Die Eerste folio (in Engels; "First Folio") is 'n term wat deur moderne
   skoliere gebruik word om te verwys na die eerste uitgegewe versameling
   van William Shakespeare se toneelstukke. Die eintlike titel van die
   uitgawe is Mr. William Shakespeares Comedies, Histories, &
   Tragedies.[1] ("Mnr. William Shakespeare se komedies, histories, en
   tragedies")^[1]

   Die uitgawe is, soos die naam lui, in folio formaat uitgegee, dit wil
   sê elke vel papier was een keer gevou en was ongeveer 38cm in lengte.
   Dit het 36 toneelstukke bevat en is voorberei deur Shakespeare se
   kollegas John Heminges en Henry Condell in 1623, ongeveer sewe jaar na
   Shakespeare se dood. Alhoewel 18 van Shakespeare se toneelstukke al in
   kwarto formaat voor 1623 uitgegee is, is die Eerste folio die enigste
   betroubare teks vir ongeveer 20 van Shakespeare se toneelstukke en ook
   'n waardevolle bronteks vir baie van die wat reeds uitgegee is. Die
   Folio bevat all die toneelstukke wat aanvaar word as deur Shakespeare
   geskryf, behalwe vir Pericles, Prince of Tyre en The Two Noble Kinsmen.
   Dit bevat ook geen gedigte nie.

[wysig] Verwysings

    1. ^ In die algemeen word die term "eerste folio" ook gebruik om te
       verwys na ander toepaslike tekste, soos na die eerste folio
       versameling van Ben Jonson se werke(1616), of die eerste folio
       versameling van die toneelstukke in die Beaumont en Fletcher kanon
       (1647).

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • William Shakespeare

