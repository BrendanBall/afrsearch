Egipte


   Die Arabiese Republiek van Egipte, algemeen bekend as Egipte, is 'n
   republiek hoofsaaklik in Noordoos-Afrika geleë, maar sluit ook die
   Sinaïwoestyn in Suidwes-Asië in.

   Egipte bedek 'n area van sowat 1 020 000 km². Die land is aangrensend
   tot Libië in die weste, Soedan in die suide en Israel in die noordooste
   en het kuslyne in die noorde en suide by die Middellandse See en die
   Rooi See, onderskeidelik.

   Die oorgrootte meerderheid van Egipte se 77 miljoen mense (2005) lewe
   minder as 'n kilometer weg van van die oewers van die Nylrivier
   (omtrent 40 000 km²), waar die enigste bewerkbare land voorkom. Groot
   dele van die land maak deel uit van die Saharawoestyn en is yl bevolk.
   Vandag is die meerderheid Egiptenaars verstedelik en is hoofsaaklik
   woonagtig in die hoofstad, Kaïro (bevolking ongeveer 15,2 miljoen), en
   Aleksandrië (bevolking ongeveer 3,3 miljoen).

   Egipte spog met een van die oudste beskawings wat terug dateer tot in
   3000 V.C. met landbou en handel wat goed gevestig was. Die land is
   veral gekend vir die masiewe piramides wat opgerig is deur verskeie
   Farao's.


   Lande in Afrika

   Algerië | Angola | Benin | Botswana | Burkina Faso | Burundi |
   Comore-eilande | Demokratiese Republiek van die Kongo | Djiboeti |
   Egipte | Ekwatoriaal-Guinee | Eritrea | Ethiopië | Gaboen | Gambië |
   Ghana | Guinee | Guinee-Bissau | Ivoorkus | Kaap Verde | Kameroen |
   Kenia | Lesotho | Liberië | Libië | Madagaskar | Malawi | Mali |
   Mauritanië | Mauritius | Marokko | Mosambiek | Namibië | Niger |
   Nigerië | Republiek van die Kongo | Rwanda | São Tomé en Principe |
   Senegal | Sentraal-Afrikaanse Republiek | Seychelle | Sierra Leone |
   Soedan | Somalië | Suid-Afrika | Swaziland | Tanzanië | Togo | Tsjad |
   Tunisië | Uganda | Wes-Sahara | Zambië | Zimbabwe
    Afhanklike gebiede: Brits: Britse Indiese Oseaan Gebied - Sint Helena
                en afhanklikhede| Portugees: Madeiraeilande |

   Spaans: Kanariese-eilande - Ceuta en Melilla | Frans: Mayotte - Réunion

   Kategorieë: Egipte • Lande

