Ego, Superego en Id


   In sy teorie van psigoanalise het Sigmund Freud gesoek om te
   verduidelik hoe die onderbewuste verstand optree deur voor te stel dat
   dit 'n spesifieke struktuur het. Hy het voorgestel dat die self verdeel
   is in drie dele: die Ego, die Superego en die Id.

   Die algemene bewering dat die verstand nie 'n monolitiese of homogene
   ding is nie, het steeds enorme invloed op mense buite die sielkunde.

   Die antieke Grieke het ook die siel in drie dele van hulle eie verdeel,
   met slegs een deel in gemeen. Die Griekse dele was die begerende deel
   (wat soortgelyk is aan dit wat ons die id noem, maar sonder soveel
   implikasie van onderdrukte afwykende seksualiteit), die geestelike deel
   en die redenerende deel.

   Inhoud

        * 1 Die Id
        * 2 Die Superego
        * 3 Die Ego
             + 3.1 Carl Jung se opinie oor die Ego
             + 3.2 Egoloosheid
        * 4 Sien ook
        * 5 Vergelyk

[wysig] Die Id

   Die Id (Latyn, "it" in Engels, "Es" in die oorspronklike Duits) stel
   die primêre denkproses voor – ons mees primitiewe
   behoeftebevredigingstipe gedagtes. Die Id, het Freud gestel, maak deel
   uit van jou onderbewuste verstand. Dit is georganiseer rondom die
   primitiewe instinktelike dryfkragte van seksualiteit, aggressie en die
   behoefte aan onmiddelike bevrediging.

[wysig] Die Superego

   Die Superego ("Über-ich" in die oorspronklike Duits, rofweg "super-I"
   in Engels) stel ons gewete voor en werk die Id teë met 'n primitiewe en
   onderbewustelike sin van moraliteit. Dit word onderskei van 'n etiese
   sin, wat 'n egoiese eienskap is, omdat etiek 'n kans vir oorweging oor
   sake van regverdigheid en gereg noodsaak. Die Superego, het Freud
   gestel, is die morele agent wat beide ons bewustelike en
   onderbewustelike verstande verbind. Die Superego staan teenoor die
   drange van die Id. Die Superego is self deel van die onderbewuste
   verstand; dit is die internalisering van die wêrelduitkyk en norme en
   sedes wat 'n kind van sy ouers en eweknieë absorbeer. Soos die gewete
   is dit 'n primitiewe of kind-gebaseerde kennis van reg en verkeerd; dit
   onderhou die taboes spesifiek tot 'n kind se internalisering van sy
   ouerkultuur.

   Freud het die Oedipuskompleks as 'n formatiewe stadium geag in die
   ontwikkeling van die superego.

[wysig] Die Ego

   In Freud se opinie staan die Ego ("ek" in Latyn; die oorspronklike
   Duitse woord wat Freud geskep het was "Ich") tussen die Id en die
   Superego om ons primitiewe behoeftes met ons morele oortuigings en
   taboes te balanseer. Hy het gestel dat die Ego bestaan uit ons
   bewustelike besef van self en wêreld, asook 'n hoogs-gestruktureerde
   stel onderbewustelike beskermings wat belangrik is in die definisie van
   beide individuele verskille in karakter of persoonlikheid en die
   simptome en inhibisies wat neuroses definieer. Deur op ervaring staat
   te maak verskaf 'n gesonde Ego die vermoë om aan te pas tot die
   realiteit en deel te maak van die buitewêreld in so 'n manier wat beide
   Id en Superego akkommodeer.

[wysig] Carl Jung se opinie oor die Ego

   Carl Jung het die Ego gesien (wat Freud in die letterlike Duits as "die
   ek" geskryf het, dws., iemand se bewustelike ervaring van wat hy is) as
   die sentrum van die bewustelike deel van die psige. In Jungiaanse
   sielkunde het Ego vier funksies: gewaarwording, gevoel, denke en
   intuïsie. Deur die dominansie van sekere funksies te kombineer met die
   ekstraversie-intraversie-polariteit, kon Jung sy weergawe van
   sielkundige tipologie ontwikkel. Die "ek" of Ego is verskriklik
   belangrik in Jung se kliniese werk. Jung se teorie van etiologie van
   psigopatologie kan amper vereenvoudig word tot 'n stelling van té
   rigiede bewustelike instelling teenoor die hele psige.

[wysig] Egoloosheid

   Sien die artikel Egoloosheid

[wysig] Sien ook

     * Alfred Adler
     * Wilhelm Reich

[wysig] Vergelyk

     * Kognitiewe wetenskap
     * Kognitiewe sielkunde
     * Verstand
     * Neurologie
     * Neurale netwerk
     * Breinafbeelding
     * Gedagtes Sonder 'n Denker

   Kategorieë: Freudiaanse sielkunde • Self • Sielkunde

