Eiland-Keltiese tale


   Die Eiland Keltiese Tale is volgens een vorm van klassifikasie een van
   die hooftakke van die Keltiese tale. Die ses Keltiese tale van die
   moderne era is almal Eiland Keltiese tale en kan verdeel word in:
     * die Goideliese tale ( Iers-Gaelies, Skots-Gaelies en Manx; en
     * die Britoniese tale (Bretons, Cornies en Wallies).^[1]

   Die term "Eiland Kelties" verwys na die oorsprong van die tale in die
   Britse Eilande teenoor die nou uitgestorwe Vasteland Keltiese tale wat
   op die Europese vasteland gepraat is en in Anatolia. Daar bestaan 'n
   teorie dat die Britoniese en Goideliese tale saam in die eilande
   ontwikkel het en dat dit 'n gemene voorouer het wat jonger is as enige
   wat gedeel word met Vasteland Keltiese tale soos onder andere
   Keltiberies, Gallies, Galaties en Leponties, wat nou almal reeds lankal
   uitgestorwe is. Let daarop dat hoewel (Bretons vandag op die Europese
   vasteland gepraat word dit deur immigrante uit Brittanje na die wete
   van Frankryk gebring is en nie daar onstaan het nie.^[1]

   Voorstanders van die Eiland Kelties hipotese wys op die gedeelde
   innovasies van die Eiland Keltiese tale, insluitend inflected
   prepositions, gedeelde gebruik van sekere werkwoord particles en
   Werkwoord-Onderwerp-Voorwerp, woordvolgorde. Hulle stel dat 'n
   verdeling wat die Britoniese tale en Gallies (P-Kelties) aan een kant
   plaas, en die Goideliese tale saam met Keltiberies (Q-Kelties) aan die
   anderkant 'n oppervlakkige verdeling is (i.e. gegrond op 'n feneomeen
   te wyte aan taalkontak), aangesien die klankverskuiwing (Q na P)
   onafhanklik in die voorlopers van Gallies en Brithonies kon plaasgevind
   het.

   Die familieboom van Eiland Kelties is dus as volg:
     * Eiland Kelties
          + Goidelies
               o Primitiewe Iers
               o Oud-Iers
               o Middel-Iers
                    # Iers-Gaelies
                    # Skots-Gaelies
                    # Manx
          + Britonies
               o Pikties
               o Brits
                    # Kumbries
                    # Oud-Wallies
                         @ Middel-Wallies
                              - Wallies
                    # Suidwestelike Britonies
                         @ Bretons
                         @ Cornies

[wysig] Verwysings

    1. ^ ^1,0 ^1,1 Donald MacAulay The Celtic Languages, Besoek op 22 Mei
       2007

               Indo-Europese tale: Kentum-tale: Keltiese tale
                            Eiland-Keltiese tale
       Goidelies: Iers-Gaelies | Skots-Gaelies (Skotland • Kanada) |
                    Manx-Gaelies | Galweegse-Gaelies †
    Britonies: Wallies | Kornies | Bretons | Cumbries † | Piekties †
                           Vasteland-Keltiese tale
    Vasteland-Keltiese tale: Gallies †: | Leponties † | Galaties †
                               Keltiberies †
                                Gemengde Tale
                     Gemengde Tale: Shelta | Bungee †
                              ^† Uitgestorwe

   Kategorie: Keltiese taal

