Eilandboog


   Subduksie van 'n oseaniese plaat onder 'n kontinentale plaat
   Subduksie van 'n oseaniese plaat onder 'n kontinentale plaat

   'n Eilandboog is 'n tipe argipel of eilandgroep wat deur plaattektoniek
   gevorm word wanneer een oseaniese tektoniese plaat onder 'n ander een
   afgedruk word en magma produseer. Dit is 'n tipe vulkaniese boog.
   Gedeeltelike smelting van die mantel genereer lae-digtheid
   kalkalkaliese magma wat drywend na bo rys om tussen in te druk en deur
   die litosfeer van die boonste plaat te dring en uitgestoot te word. Die
   vulkaanketting wat veroorsaak word het 'n boogvorm parallel aan die
   konvergerende plaatgrens en konveks teenoor die ondergaande plaat.
   Verwering en erosie van die vulkaanrotse produseer swart-groen strande
   wat uit oliviene sand bestaan wat van die vulkaniese kegels ge-erodeer
   is.

   Aan die subduksiekant van die eilandboog vorm 'n diep en nou seetrog
   wat die spoor op die aarde se oppervlak is van die grens tussen die
   afgaande en boonste plate verteenwoordig. Die trog word veroorsaak deur
   die wrywing van die subduksieplaat wat die voorste punt van die boonste
   plaat afwaarts trek. Groot wrywingskragte verhit die rotswande van
   beide plate in die gebied. Veelvuldige aardbewings vind langs die grens
   plaas met seismiese episentra al hoe dieper onder die eilandboog geleë.

   Oseaanbekkens wat deur die ondergang verminder word, word
   "oorblyfsel-oseane" genoem aangesien dit geleidelik sal krimp tot dit
   nie meer bestaan nie en in die volgende orogeniese botsing vergruis sal
   word. Die proses vind oor en oor in die geologiese geskiedenis van die
   aarde plaas.

[wysig] Eilandboë

     * Aleoetiese Eilande
     * Crozeteilande
     * Kurile-eilande
     * Japan
     * Filippyne
     * Marianaeilande
     * Tonga en Kermadec Islands
     * Ryukyu-eilande
     * Ogasawaraeilande
     * Andaman en Nicobareilande
     * Mentawai-eilande
     * Klein-Sundaeilande
     * Tanimbar en Kai Eilande
     * Solomoneilande
     * Klein-Antille
     * Suid Georgië en die Suidelike Sandwicheilande
     * Sundaboog
     * Nieu-Seeland

   Kategorie: Geologie

