Ekonomie


   Kopers bie vir goeie pryse, terwyl verkopers hulle beste voet voorsit
   in 'n mark in Chichicastenango, Guatemala.
   Kopers bie vir goeie pryse, terwyl verkopers hulle beste voet voorsit
   in 'n mark in Chichicastenango, Guatemala.

   Ekonomie is die sosiale wetenskap wat die produksie en verbruik van
   meetbare middele bestudeer. Dit behels die analise van die produksie,
   verspreiding en verbruik van goedere en dienste. Volkshuishouding is 'n
   verouderde term vir ekonomie.

   Ekonomie word "positief" genoem wanneer dit poog om die gevolge van
   verskillende keuses aan die hand van 'n stel aannames te verduidelik en
   "normatief" wanneer dit 'n sekere aksie voorskryf.

   Die onderwerp word breedweg verdeel in twee hoof vertakkings:
   mikro-ekonomie, wat gemoeid is met indiwiduele instansies, soos
   huishoudings en ondernemings, en makro-ekonomie, wat die ekonomie as 'n
   geheel beskou (insluitende inflasie, werkloosheid, industriële
   produksie en die rol van die regering). Aangeleenthede wat spesifiek
   aandag in ekonomie geniet is hulpbrontoedeling, produksie,
   verspreiding, handel en mededinging. Ekonomie kan in beginsel (en word
   toenemend) aangewend word om probleme wat keuses onder toestande van
   skaarsheid behels, of met die bepaling van waarde.

   Inhoud

        * 1 Geskiedenis
        * 2 Studievelde in ekonomie
        * 3 Ekonomiese aannames
             + 3.1 Vraag en aanbod
             + 3.2 Prys
             + 3.3 Skaarsheid
             + 3.4 Marginalisme
             + 3.5 Waarde
        * 4 Ekonomiese taal en redenasies
        * 5 Die ontwikkeling van ekonomiese denke
        * 6 Denkrigtings van ekonomie
             + 6.1 Neo-klassieke ekonomie
        * 7 Sien ook
        * 8 Eksterne skakels

[wysig] Geskiedenis

   Ekonomiese aktiwiteite vind al duisende jare lank plaas en handel was
   reeds in antieke beskawings en vir antieke volke belangrik. Die eerste
   skrifstelsel van die wêreld het waarskynlik in Mesopotamië ontstaan om
   rekord te hou van al die handelstransaksies wat plaasgevind het.
   Wêreldryke (van die bekende wêreld van daardie tyd) soos die Romeinse
   Ryk se invloed het wyd gestrek en het vrye beweging van mense en
   goedere gestimuleer, wat verdere uitbreiding van handel meegebring het.
   Mettertyd het die lande in Europa se eie bruikbare hulpbronne min begin
   raak en het hulle elders na addisionele hulpbronne begin soek. Eers is
   daar handel gedryf met lande wat ander of addisionele hulpbronne nodig
   gehad het, maar toe is daar besluit dat dit baie goedkoper sou wees om
   eerder sulke lande te koloniseer. Slegs twee lande in Afrika - Ethiopië
   en Liberië - het kolonisasie vrygespring. Die res is almal deur 'n
   vreemde moondheid gekoloniseer en in die proses van hul hulpbronne
   gestroop.

   Daar word dikwels na Europese lande se motivering om ander lande te
   koloniseer verwys as die drie G's: godsdiens, goud en gierigheid. Die
   hoofmotivering was om goud en ander minerale, edelstene en ook produkte
   soos speserye, tabak en tee te vind en vir die moederlande te verbou.
   'n Bymotief was om die kolonies se bevolkings te kersten en op te voed,
   soos blyk uit die talle sendingstasies en sendingskole wat daar
   gevestig is. Europese lande meen dat kolonisasie ook vir die
   geokkupeerde lande voordele ingehou het en wys op die infrastruktuur,
   mynboubedrywighede en nywerhede wat gevestig is, die
   landboubedrywighede wat begin is en die tegnologie, kundigheid en
   opleiding wat die produkte was van hul okkupasie.

[wysig] Studievelde in ekonomie

   Ekonomie word gewoonlik verdeel in twee hoof vertakkinge:
     * Mikro-ekonomie, wat die ekonomiese gedrag van indiwiduele
       rolspelers soos besighede, huishoudings en indiwidue bestudeer, met
       die oog om die besluitneming te midde van skaarsheid te verstaan
       asook die gevolge van sodanige besluite.
     * Makro-ekonomie, bestudeer die ekonomie as 'n geheel met die doel om
       die wisselwerking tussen ekonomiese maatstawwe te verstaan soos
       onder andere nasionale inkomste, werksgeleenthede en inflasie.

   Pogings om hierdie twee vertakkinge saam te versmelt of om die
   onderskeid tussen hulle te weerlê is belangrike motiverings in heelwat
   onlangse ekonomiese gedagtes, veral in die laat 1970s en vroeë 1980s.
   Vandag bestaan eenstemmigheid oor die standpunt dat goeie
   makro-ekonomie 'n sterk mikro-ekonomiese grondslag moet hê; dit wil sê
   die uitgangspunte moet 'n teoretiese en bewese ondersteuning in
   mikro-ekonomie geniet.

   Ekonomie kan ook verder onderverdeel word wat nie altyd netjies
   inskakel by die makro/mikro verdeling nie. By hierdie ondervertakkinge
   word ingesluit: internasionale ekonomie, arbeidsekonomie,
   welsynsekonomie, hulpbronekonomie, omgewingsekonomie, bestuursekonomie,
   finansiële ekonomie, stedelike ekonomie en ekonomiese aardrykskunde.

   Daar bestaan ook metodologieë wat deur ekonome gebruik word waarvan die
   onderliggende teorieë baie belangrik is.
     * Die mees betekenisvolle voorbeeld hiervan mag dalk ekonometrie
       wees, wat statistiese tegnieke gebruik om ekonomiese data te
       bestudeer. Berekeningsekonomie is afhanklik van wiskundige metodes
       wat ekonometrie dan insluit.
     * 'n Ander meer onlangse tendens en nader verwant aan mikro-ekonomie,
       is om sosiale sielkundige begrippe (gedragsekonomie) en metodes
       (eksperimentele ekonomie) te gebruik in die studie van ekonomie.

   Ander onderverdelings is ook moontlik. Finansies is tradisioneel as
   deel van ekonomie beskou– aangesien die inhoud en die resultate daarvan
   natuurlik uit mikro-ekonomie spruit – die vakgebied is egter effektief
   as 'n onafhanklik dog verwante dissipline gevestig.

   Daar bestaan 'n toenemende tendens om idees en metodes van ekonomie in
   'n wyer konteks toe te pas. Aangesien ekonomiese analise op
   besluitneming fokus, kan dit toegepas word (met wisselvallige
   resultate) op ander velde waar mense alternatiewe moet oorweeg –
   opvoeding, huwelik, gesondheid ens.

   Die velde wat ondersoek word in Ekonomie oorvleuel dus dikwels met
   ander sosiale wetenskappe insluitend politieke wetenskap en sosiologie.
   Sien politiese ekonomie vir die studie van ekonomie in die politieke
   konteks. Die oorheersende politiese ekonomie word losweg kapitalisme
   genoem.

[wysig] Ekonomiese aannames

[wysig] Vraag en aanbod

   Die vraag en aanbod model beskryf hoe pryse varieer as gevolg van die
   balans tussen produk beskikbaarheid en die vraag daarna. Die grafiek
   beeld 'n toename in vraag vanaf D1 tot D2 met die gevolglike toename in
   prys en hoeveelheid benodig om 'n nuwe ewewigspunt op die aanbodkurwe
   (S) te bereik.
   Die vraag en aanbod model beskryf hoe pryse varieer as gevolg van die
   balans tussen produk beskikbaarheid en die vraag daarna. Die grafiek
   beeld 'n toename in vraag vanaf D[1] tot D[2] met die gevolglike
   toename in prys en hoeveelheid benodig om 'n nuwe ewewigspunt op die
   aanbodkurwe (S) te bereik.

          Hoofartikel: Vraag en aanbod.

   In mikro-ekonomiese teorie poog vraag en aanbod om die prys en
   hoeveelheid goedere wat in kompeterende markte verkoop word te beskryf,
   verduidelik en te voorspel. Dit is een van die mees fundamentele
   ekonomiese modelle, wat oraloor gebruik word as 'n basiese bousteen tot
   'n wye reeks meer gedetailleerde ekonomiese modelle en teorieë.

   Die teorie beweer in die algemeen dat waar goedere (ekonomie) in 'n
   mark verhandel word teen 'n prys waar verbruikers meer goedere aanvra
   as wat die ondernemings bereid is om te verskaf, die tekort sal neig om
   die prys van die goedere op te stoot. Die verbruikers wat bereid is om
   meer te betaal sal die markprys hoër bie. Teenoorgesteld sal die pryse
   geneig wees om te val as die hoeveelheid goedere wat aangebied word die
   vraag daarna oorskry. Hierdie prys/hoeveelheid aanpassingsmeganisme
   veroorsaak dat die mark 'n ewewigspunt nader, 'n punt waar daar nie
   meer enige druk vir verandering bestaan nie. Hierdie teoretiese punt
   van stabiliteit word gedefinieer as die punt waar produsente bereid is
   om presies dieselfde hoeveelheid goedere te verskaf as wat die
   verbruikers wil koop.

   Die teorie van vraag en aanbod is belangrik in die werking van 'n
   markgerigte ekonomie in soverre dit die meganisme verduidelik aan die
   hand waarvan besluite oor hulpbron toewysings gemaak word.

[wysig] Prys

   Ten einde die eb en vloed van vraag en aanbod te meet is 'n meetbare
   waarde nodig. Die oudste en mees algemeen gebruikte is Prys, of dan die
   heersende ruilkoers tussen kopers en verkopers in 'n mark. Prysteorie
   volg die beweging van meetbare hoeveelhede oor tyd na asook die
   verwantskap tussen prys en ander meetbare hoeveelhede. In Adam Smith se
   Wealth of Nations is daar verwys na die kompromis tussen prys en
   gerief. Ekonomiese teorie is tot 'n groot mate gebaseer op die prys en
   die vraag en aanbod teorie. In ekonomiese teorie vind die mees
   effektiewe kommunikasie plaas wanneer veranderinge in die ekonomie
   plaasvind deur middel van prys, waar 'n ooraanbod lei tot laer pryse en
   'n te hoë vraag lei tot hoër pryse.
   Wisselkoerse word bepaal deur die relatiewe vraag en aanbod vir
   verskillende geldeenhede — 'n belangrike kwessie vir internasionale
   handel.
   Wisselkoerse word bepaal deur die relatiewe vraag en aanbod vir
   verskillende geldeenhede — 'n belangrike kwessie vir internasionale
   handel.

   In baie praktiese ekonomiese modelle, word 'n mate van "prysvastheid"
   by die model ingesluit om voorsiening te maak vir die waarneembare feit
   dat in baie markte pryse nie vloeibaar is nie. Ekonomiese beleid wentel
   dikwels rondom argumente oor wat die "ekonomiese wrywing" of
   prysvastheid veroorsaak, wat op sy beurt die ewewig tussen vraag en
   aanbod verhoed.

   'n Ander omstrede ekonomiese aangeleentheid is of waarde korrek deur
   prys gemeet word aldan nie. In hoofstroom markgerigte ekonomie, waar
   daar beduidende tekorte bestaan wat nie in prys vervat is nie word daar
   gesê dat daar 'n eksternalisasie van koste bestaan. Markgerigte
   ekonomie voorspel dat skaars goedere wat te laag geprys is oorverbruik
   word (Sien sosiale koste). Hierdie begrip lei tot die openbare goedere
   teorie.

[wysig] Skaarsheid

   Omdat skaarsheid en besluitneming sentrale begrippe is in ekonomiese
   teorie, is die vraag oor watter die basiese kompromieë is, van
   kardinale belang. In elke ekonomiese teorie vind daar 'n basiese
   uitruiling van twee of meer skaars goedere plaas. Adam Smith het dit
   gedefinieer as die ruil van tyd of gerief vir geld. 'n Persoon kan
   byvoorbeeld naby 'n dorp bly en meer betaal vir sy huis of verder weg
   bly en minder betaal maar die met "ongerief betaal" vir die verskil.
   Handelstransaksies op die vloer van die New York Aandelebeurs behels
   altyd onderhandelinge van aangesig tot aangesig. Daar is een podium op
   die vloer vir elkeen van die beurs se ongeveer drieduisend aandele.
   Handelstransaksies op die vloer van die New York Aandelebeurs behels
   altyd onderhandelinge van aangesig tot aangesig. Daar is een podium op
   die vloer vir elkeen van die beurs se ongeveer drieduisend aandele.

   Die uitgangspunt dat die primêre kompromie in ekonomie tussen tyd en
   geld is, het verskeie opponente. Elkeen hiervan baseer hulle standpunt
   oor skaarsheid op verskillende fundamentele kompromieë. 'n Klein aantal
   ekonome verkies om ekonomie te definieer as die studie van hoe en
   waarom mense handel dryf; hierdie definisie impliseer egter relatiewe
   skaarsheid.

[wysig] Marginalisme

   In marginalistiese ekonomiese teorie word die prysvlakke bepaal deur
   die marginale koste en marginale gebruikswaarde. Die prys van alle
   goedere sal die koste wees van die maak van die laaste een wat mense
   nog sal koop, die prys van alle werkers in 'n onderneming sal die koste
   wees van die laaste een wat die onderneming benodig. Marginalisme
   ondersoek besluite gebaseer op die grense, wat die koste van produksie
   van die volgende eenheid is teenoor hoeveel wins dit sal lewer. Wanneer
   marginale opbrengs op 'n aksie nul bereik, sal die aksie stopgesit
   word. Marginale gebruikswaarde is die hoeveelheid genieting of nut 'n
   indiwidu put uit 'n aankoop van 'n item teenoor die aankoop van een
   minder daarvan. Marginale beloning is dikwels onderhewig aan
   verminderende opbrengste, die verkryging van 'n verlaagde beloning uit
   meer produksie of verbruik – die 10de lekkertjie smaak nie so lekker
   soos die eerste nie en bring dus 'n verminderde marginale
   gebruikswaarde mee.

   Marginalisme het toenemend belangrikheid in ekonomiese teorie verkry in
   die laat 19de eeu en is 'n tegniek wat gebruik word om te analiseer hoe
   ekonomiese stelsels sal reageer. Marginale koste van produksie verdeel
   die kostes in vaste kostes wat betaal moet word onafhanklik van hoeveel
   goedere geproduseer word, en veranderlike kostes. Die marginale koste
   is die veranderlike koste van die laaste eenheid plus die persentasie
   van die vaste koste. Marginalisme veronderstel dat wanneer die wins uit
   van die volgende eenheid nul bereik, dat die eenheid nie geproduseer
   sal word nie.

[wysig] Waarde

   Daar kan beweer word dat onderliggend tot ekonomiese teorie daar 'n
   teorie oor waarde moet wees. Waarde kan gedefinieer word as die
   onderliggende aktiwiteite wat ekonomie meet en beskryf.
   Verteenwoordigde geld soos hierdie 1922 VSA $100 goudnoot kon deur die
   draer vir goud omgeruil word
   Verteenwoordigde geld soos hierdie 1922 VSA $100 goudnoot kon deur die
   draer vir goud omgeruil word

   Adam Smith het arbeid as die onderliggende bron van waarde gedefinieer
   en die arbeidsteorie van waarde vorm die grondslag van Karl Marx ,
   David Ricardo en vele ander klassieke ekonome se werk. Die
   arbeidsteorie van waarde voer aan dat goedere of dienste se waarde
   gemeet kan word aan die arbeid wat dit neem om dit te vervaardig.
   Hierdie waarde bepaal dan die kommoditeitsprys. Die arbeidsteorie van
   prys en die naverwante koste-van-produksie teorie van waarde oorheers
   die werk van die meerderheid klassieke ekonome, maar dit is by verre
   nie die enigste aanvaarde basis vir waardebepaling nie. Die
   neo-klassieke ekonome en die Oostenrykse leerskool ekonome verkies die
   marginale teorie van waarde.

   Markteorie beweer weer dat daar nie 'n waarde anders as prys is nie,
   dat die mark al die beskikbare inligting in prys vervat, en solank as
   wat die markte oop bly sal die prys en waarde dieselfde wees. Hierdie
   teorie berus op die begrip van die rasionele ekonomiese speler.

   'n Ander stel teorieë berus op die begrip dat daar 'n basiese eksterne
   skaarsheid bestaan en dat waarde die verwantskap tot daardie basiese
   skaarsheid verteenwoordig. Teorieë gebaseer op ekonomie wat beperk word
   deur die beskikbaarheid van energie of 'n goudstandaard val in hierdie
   kategorie.

   Al hierdie teorieë maak deel uit van hedendaagse ekonomiese studies.

[wysig] Ekonomiese taal en redenasies

   Ekonomie maak staat op nougesette redenasiestyle, meer as enige ander
   sosiale wetenskap. Ekonomiese metodologie het verskeie wisselwerkende
   onderverdelings;
     * Die versameling van ekonomiese data. Hierdie data bestaan uit
       meetbare waardes van prys en veranderinge in pryse van meetbare
       goedere. Byvoorbeeld: die koste om 'n werker vir 'n week te huur of
       die koste van spesifieke goedere en hoeveel daarvan verbruik word.

     * Formulering van modelle van ekonomiese verwantskappe, byvoorbeeld,
       die verwantskap tussen algemene prysvlakke en die algemene
       indiensnemingsvlakke. Dit sluit waarneembare vorme van ekonomiese
       aktiwiteite in: geld, verbruik, voorkeure, koop, verkoop, pryse
       ens. Sommige modelle is eenvoudige rekeningkundige modelle, terwyl
       ander veronderstellings maak rondom spesifieke tipe ekonomiese
       gedrag, soos bv. Die maksimering van gebruikswaarde of van wins. 'n
       Voorbeeld van 'n model wat beide die aspekte illustreer is die
       klassieke wiskundige formulering van die Keynesiese stelsel wat die
       verbruiksfunksie en die nasionale inkomste gelykheid insluit. In
       hierdie artikel word na sulke modelle as formele modelle verwys al
       is hulle nie formeel in die sin van formele logika nie.

     * Skep van Ekonomiese statistiek. Die data wat versamel is word in
       die model ingevoer om 'n verteenwoordiging van die ekonomiese
       aktiwiteit te skep. Byvoorbeeld: die algemene prysvlak is 'n
       teoretiese idee algemeen in makro-ekonomiese modelle. Die
       voorspelling van 'n spesifieke inflasiekoers behels die neem van
       meetbare pryse en 'n model van mense se verbruiksgewoontes om
       sodoende 'n algemene prysvlak te bepaal vanuit die beskikbare
       inligting in die model. Veronderstel byvoorbeeld dat petrol 4 Rand
       'n liter kos: om die prysvlak te bereken sal 'n model vereis van
       hoeveel petrol die gemiddelde persoon verbruik en hoeveel van sy
       inkomste daarvoor opsygesit word —maar dit vereis ook 'n model van
       hoe mense petrol verbruik en watter ander goedere/dienste
       plaasvervangers daarvoor is.

     * Beredenering vanuit die ekonomiese modelle. Die proses van
       beredenering (sien die artikels oor informele logika, logiese
       beredenering) kan soms gevorderde wiskunde insluit. Byvoorbeeld, 'n
       gevestigde tradisie onder ekonome is om ekonomiese veranderlikes
       aan die hand van twee-dimensionele grafieke te beredeneer, waar die
       kurwes wat die verwantskappe verteenwoordig tussen die
       asveranderlikes in verskeie indekse vervat word. Soos algemeen in
       wetenskap kan die gevolgtrekkings wat gemaak word deur die
       beredenering 'n voorspellende asook 'n bevestigende (of
       weerleggende) waarde hê. 'n voorbeeld van voorspellende waarde van
       ekonomiese teorie is die voorspelling van die uitwerking van
       huidige begrotingstekort op rentekoerse vir die volgende 10 jaar.
       'n Voorbeeld van die bevestigende waarde van ekonomiese teorie sal
       die bevestiging (of weerlegging) van teorieë wees oor die
       verwantskap tussen marginale belastingkoerse en die
       begrotingstekort.

   Formele modellering is gegrond op die algemene beginsels van
   konsekwentheid en volledigheid.

[wysig] Die ontwikkeling van ekonomiese denke

          Hoof Artikel: Geskiedenis van ekonomiese denke.

   Die begrip ekonomie is rondom 1870 gevorm en gewild gemaak deur
   neo-klassieke ekonome soos Alfred Marshall en het politiese ekonomie
   vervang. Die begrip politiese ekonomie is deurgaans gebruik in die
   18-19de eeue deur denkers soos Adam Smith, David Ricardo en Karl Marx.
   Ekonomie word afgelei vanuit die Griekse woord oikos- wat huis of
   nedersetting beteken en nomos vir wette of norme.

   Ekonomiese denkrigtings kan rofweg in drie fases verdeel word:
   Voormodern (Grieks, Romeins, Arabies), Vroeë modern en Modern (sedert
   Adam Smith in die laat 18de eeu). Sistematiese ekonomiese teorie is
   hoofsaaklik in die moderne tyd ontwikkel.

[wysig] Denkrigtings van ekonomie

   Daar was al verskeie wedywerende ekonomiese denkrigtings jeens
   kapitalisme van die laat 18de eeu tot op hede gewees. Belangrike
   denkrigtings is klassieke ekonomie, Marxistiese ekonomie, Keynesiese
   ekonomie, Neo-klassieke ekonomie en Nuwe klassieke ekonomie. Daar
   bestaan ook ander denkrigtings. Hierdie denkrigtings is oor verskeie
   jare ontwikkel, en verskil fundamenteel met mekaar.

[wysig] Neo-klassieke ekonomie

   Neo-klassieke ekonomie gaan van die veronderstelling uit dat hulpbronne
   skaars is en dat dit nodig is om te kies tussen wedywerende
   alternatiewe. Dit wil sê, ekonomie het te doen met kompromieë. Met
   skaarsheid behels die kies van 'n alternatief die opsegging van 'n
   ander alternatief – ook genoem die geleentheidskoste. Die
   geleentheidskoste skep 'n inbegrepe prysverwantskap tussen wedywerende
   alternatiewe. Verder word skaarsheid eksplisiet gekwantifiseer deur
   prysverwantskappe in beide die markgerigte en beplande ekonomieë.

   Die verstaan van keuses wat deur indiwidue en groepe gemaak word is van
   kernbelang. Ekonome glo dat aansporings en begeertes 'n belangrike rol
   speel in besluitneming. Begrippe van die nuttigheidsleer filosofiese
   denkrigting word gebruik as analitiese begrippe in ekonomie, al
   verstaan ekonome dat die gemeenskap nie nuttigheidsleer doelwitte sal
   aanneem nie. Een voorbeeld hiervan is die idee van die gebruikswaarde
   funksie, wat aanvaar word as die wyse waarop indiwiduele ekonomiese
   spelers besluit wat hulle gelukkig maak en watter besluite hulle maak
   in die nastrewe van daardie geluk.

[wysig] Sien ook

     * Goudstandaard
     * Landbou-ekonomie
     * Kommunisme

[wysig] Eksterne skakels

     * National Council on Economic Education
     * 'n Bron van gratis studie notas oor ekonomie
     * 'n Gids na verskeie aanlyn ekonomiese handboeke
     * OECD Statistics Organization For Co-operation and Economic
       Development Statistical site.
     * Economics Directory
     * Bureau of Labor Statistics Amerikaanse mannekragdepartement se
       statistiek afdeling.
     * Die wêreldbank se datawerf
     * VSA se Departement van Handel se Ekonomiese Statistiek
     * Brief Introduction to Macroeconomics by Paul Krugman
     * Paul Krugman's Page, including the essay There's something about
       macro.
     * The National Voluntary Content. ERIC Digests.
     * Recent Trends in Economic Education. ERIC Digest.
     * Schools of Thought – Compare one versus another regarding
       particular issues
     * Classiques des Sciences Sociales More than 800 full text books and
       articles (in French)
     * The Nature of Things by Jean-Baptiste Say - An essay in which Say
       claim that economics isn't an ethical system that one can simply
       refute on the basis one doesn't accept its values - it is a
       collection of theories and models that explain inductively found
       principles.
     * Dictionary of the history of Ideas: History of Economics

   Kategorie: Ekonomie

