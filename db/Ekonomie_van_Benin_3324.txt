Ekonomie van Benin


   Ekonomie van Benin
   Geldeenheid CFA Franc (XOF)
   Fiskale jaar Kalenderjaar
   Handelsorganisasies AU, ECOWAS, WTO
   Statistieke [1]
   BBP rangorde 144ste (2004) [2]
   BBP $8,338 biljoen (2004)
   Groeikoers van die BBP 5% (2004)
   BBP per capita $1 200 (2004)
   BBP volgens sektore Landbou (36,3%), nywerheid (14,3%), dienste (49.4%)
   (2004)
   Inflasiekoers 2,8% (2004)
   Bevolking onder die broodlyn 33% (2001)
   Mannekrag nie beskikbaar (1996)
   Mannekrag volgens beroep nie beskikbaar
   Werkloosheid nie beskikbaar (2003)
   Hoofnywerhede Tekstielnywerheid, voedselverwerking, bougrondstowwe,
   sement
   Handelsvennote

   [3]
   Uitvoer $720,9 miljoen (2004)
   Uitvoergoedere Katoen, ru-olie, palmprodukte, kakao
   Belangrikste handelsvennote Volksrepubliek van Sjina 30.2%, Indië
   15.6%, Thailand 6%, Ghana 5.9%, Niger 4.5% (2004)
   Invoer $934,5 miljoen (2004)
   Invoergoedere Voedsel, kapitaalgoedere, petroleumprodukte
   Belangrikste handelsvennote Volksrepubliek van Sjina 29.7%, Frankryk
   13.8%, Thailand 7.2%, Ivoorkus 4.6% (2004)
   Publieke finansies

   [4]
   Publieke skuldlas nie beskikbaar
   Staatsinkomste $869,4 miljoen (2004)
   Staatsuitgawes $720,4 miljoen (1994)
   Ekonomiese hulp $342,6 miljoen (ontvang)(2000)

   Die ekonomie van Benin is nog onderontwikkel en word veral deur die
   landbousektor en klein bedrywe oorheers, wat ook die grootste bydraes
   tot die ekonomiese groei oplewer. Naas die bestaansboerdery is daar 'n
   kommersiële landbou met katoen as die belangrikste produk, wat 40
   persent van Benin se BBP en sowat 80 persent van sy uitvoerinkomste
   oplewer. Ander belangrike produkte is tekstiele, palmprodukte en kakao.
   Mielies, bone, rys, grondboontjies, cashewneute, pynappels, kassawa,
   yamswortels en ander knolgewasse word net binne die bestaansboerdery
   verbou. Benin se beskeie visseryvloot lewer visse en kreefte vir die
   plaaslike mark en die uitvoer na Europa op.

   Klein hoeveelhede ru-olie word sedert Oktober 1982 voor die kus ontgin,
   die produksie is egter tydelik gestaak. Nuwe olievelde word tans
   ondersoek.

   Die ekonomie, wat vroeër deur die staat beheer is, is nou
   geprivatiseer. Beninse burgers bestuur veral klein bedrywe, terwyl 'n
   aantal ondernemings in Franse of Libanese besit is. Benin se voormalige
   staatsbeheerde brouery is deur 'n Franse brouerymaatskappy oorgeneem.

   Ligte nywerhede, wat hulle op die verwerking van landbouprodukte en die
   vervaardiging van verbruikersware toespits, oorheers die sekondêre
   sektor van Benin se ekonomie. Die dienstesektor groei danksy die
   ekonomiese en fiskale hervorming nou vinnig.

[wysig] Beleggings en internasionale samewerking

   Met die oorgang na 'n demokratiese regering in 1990 hervat Benin sy
   ekonomiese ontwikkeling. Alhoewel die ekonomie nog steeds deur die lae
   pryse vir sy hoofuitvoergoedere geknel word, is daar grootskaalse
   beleggings van private en publieke kapitaalbronne.

   Benin dek die grootste deel van sy elektrisiteitsbehoeftes deur krag
   van Ghana in te voer. 'n Gemeenskaplike hidroelektriese projek met Togo
   aan die benedeloop van die Monorivier word as 'n belangrike stap in die
   rigting van groter elektriese selfvoorsiening beskou.

   Die lidmaatskap in die monetêre sone van die CFA-Franc verseker
   ekonomiese stabiliteit en verleen toegang tot Franse ekonomiese
   bystand. Benin is ook 'n lidstaat van die Wes-Afrikaanse Ekonomiese
   Gemeenskap ECOWAS.
   Kategorieë: Benin • Ekonomie

