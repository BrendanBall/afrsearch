Ekonomie van Frankryk


   Ekonomie van Frankryk
   Geldeenheid 1 Euro = 100 eurocent
   Fiskale jaar Kalenderjaar
   Handelsorganisasies EU, WTO en OECD
   Statistiese gegewens [1]
   BBP rangorde 6^de (2006) [2]
   BBP $1 871 miljard (2006)
   Groei van BBP 2,3% (2006)
   BBP per capita $30 100 (2006)
   BBP volgens sektore landbou (2,7%), nywerheid (24,4%), dienste (72,9%)
   (2004)
   Inflasiekoers 2,0% (2006)
   Bevolking onder die broodlyn 6,5% (2006)
   Mannekrag 27,88 miljoen (2006)
   Mannekrag volgens sektore dienste (71,5%), nywerheid (24,4%), landbou
   (4,1%) (1999)
   Werkloosheid 9,1% (2006)
   Hoofnywerhede masjienbou, chemie, motors, metaalverwerking, vliegtuie,
   elektroniese toerusting; tekstiele, voedselverwerking; toerisme
   Handelsvennote

   [3]
   Uitvoere $490 miljard (2006)
   Handelsvennote Duitsland 14,7%, Spanje 9,6%, Italië 8,7%, Verenigde
   Koninkryk 8,3%, Verenigde State 7,2%, België 7,1% (2005)
   Invoere $529,1 miljard (2006)
   Handelsvennote Duitsland 18,9%, België 10,7%, Italië 8,2%, Spanje 7,0%,
   Nederland 6,5%, Verenigde Koninkryk 5,9%, Verenigde State 5,1% (2005)
   Publieke finansies [4]
   Publieke skuldlas $1 210 miljard (2006, 64,7% van BBP) [5]
   Staatsinkomste $1 150 miljard (2006)
   Staatsuitgawes $1 211 miljard (2006)
   Ontwikkelingshulp $5,4 miljard (2002)

   Met 'n bruto binnelandse produk (BBP) van 1,737 triljoen Euro in 2005
   is Frankryk die vyfde grootste ekonomie ter wêreld (in VSA-dollar) en
   die sewende grootste volgens koopkragpariteit. Dit is ook die derde
   grootste ekonomie na Duitsland en die Verenigde Koninkryk in Europa.
   La Défense, Parys
   La Défense, Parys

   Frankryk se inkomsteverdeling (gemeet deur die Gini-koëffisiënt) is
   minder ongelyk as dié van ander ekonomieë. Ook die persentasie van
   mense onder die broodlyn bly met ses persent een van die laagste in die
   groot nywerheidslande en vergelyk baie gunstig met dié van die
   Verenigde Koninkryk (18 persent) en die Verenigde State (15 persent).

   Frankryk bly vir 'n lang tydperk die vierde grootste ekonomie ter
   wêreld, en sy rangorde na die Verenigde Koninkryk reflekteer natuurlik
   eerder die ontwikkeling van die wisselkoerse tussen die dollar, die
   euro en die pond sterling as 'n werklike ekonomiese ontwikkeling,
   waarby die andersins agterlike Britse ekonomie by Frankryk sou
   verbygesteek het.

   Frankryk beskik oor 'n aansienlike landbousektor, 'n magtige
   nywerheidsbasis en 'n hoogs opgeleide mannekrag. Die dienstesektor
   beloop 72 persent van alle aktiwiteit en skep danksy die bestendige
   groei die meeste nuwe werksgeleenthede. Frankryk se BBP groei met 'n
   gemiddelde 2 persent in die tydperk tussen 1994 en 1998, met 'n rekord
   van 3 persent in die jaar 2000. Met die afswaai in die wêreldekonomie
   skep 'n lae groeikoers van die BBP, toenemende werkloosheid en 'n
   negatiewe handelsbalans 'n probleem vir die Franse ekonomie.

[wysig] Ekonomiese ontwikkeling sedert die Tweede Wêreldoorlog

   Kenmerkend vir die Franse ekonomie is die vinnige groei van die
   nywerheidsektor vanaf die laat veertigerjare en die snelle
   verstedeliking van die bevolking. Die Franse staat oefen tradisioneel
   'n groot invloed op die ekonomiese ontwikkeling uit en beheer die
   industriële met behulp van ekonomiese en strategiese planne. Hierdie
   beleid, wat in Frans dirigisme genoem word, is kenmerkend van die
   konserwatiewe regerings van die na-oorlogse Frankryk en behels ook die
   staatsbeheer oor 'n aantal sleutelnywerhede soos vervoer, energie en
   die infrastruktuur van die telekommunikasiebedryf. Daarnaas word ook
   privaatondernemings aangemoedig om in staatlike projekte en
   sleutelnywerhede te belê of met hulle saam te smelt.
   Die hawe van Le Havre
   Die hawe van Le Havre

   Tydens die eerste na-oorlogse beplanningsperiode van die jare 1947 tot
   1953 word die nywerheidsproduksie met sowat 70 persent uitgebrei,
   terwyl die landbou met 21 persent en die lewenstandaard van die
   bevolking met 30 persent groei.

   Die tweede beplanningsperiode van die jare 1954-1957 maak voorsiening
   vir die snelle groei van veral die chemiese en elektriese nywerhede.

   Die derde beplanningsperiode (1958-1961) lê die klemtoon op die
   uitvoergerigte nywerhede, waarby veral die motor-, vliegtuig- en
   elektriese nywerhede 'n stewige groei ervaar. Tydens hierdie periode
   word groot gasbronne naby Lacq ontdek.

   Die tradisionele historiese nywerhede van Frankryk baseer veral op die
   vervaardiging van luukse verbruikersware soos reukwater, kosmetika,
   skoonheidspreparate, glas, porselein en tekstiele; hulle speel nog
   steeds 'n belangrike rol in die Franse ekonomiese en lewer 'n groot
   bydrae tot die uitvoere van die land.

   Die meeste Franse ondernemings het hulle hoofkwartiere in Parys, wat
   met sy voorstede sowat 'n vyfde van die Franse bevolking huisves. Die
   toekomstige ekonomiese beplanning bevorder die ontwikkeling van die
   ander ekonomiese sentrums van die land soos Lyon, Marseille, Nantes,
   Toulouse, Straatsburg en Nancy.

   Die grootste vraagstukke bly die ongelykmatige verspreiding van die
   ekonomiese welvaart, wat veral in die metropolitaanse gebied van Parys
   en in die grensgebiede met die Beneluxlande en Duitsland gekonsentreer
   is, en die verskaffing van behuising vir die groot aantal
   minderbevoorregtes (veral immigrante uit Afrika en Arabiese lande) in
   die stedelike gebiede.

[wysig] Groeikoers van die bruto geografiese produk 1998-2006 in persent

   1998 1999 2000 2001 2002 2003 2004 2005 2006
   +3,6 +3,2 +4,3 +2,0 +1,3 +0,2 +2,1 +1,5 +2,3
          Ekonomie van Frankryk


   Air France
     CAC 40
      Euro
     Landbou
      SNCF

   Kategorieë: Ekonomie • Frankryk

