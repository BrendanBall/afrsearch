Ekonomie van Namibië


   Die ekonomie van Namibië is hewig afhanklik op die ontginning en
   verwerking van minerale vir uitvoer, en mynwese maak 20% uit van die
   BBP. Ryk alluviale diamantneerslae maak Namibië 'n primêre bron van
   edelsteen-kwaliteit diamante. Namibië is die vierde-grootste uitvoerder
   van nie-brandstofminerale in Afrika, die wêreld se vyfde-grootste
   vervaardiger van uraan, en die vervaardiger van groot hoeveelhede lood,
   sink, tin, silwer en tungsten. Die mynwese-sektor verskaf werk aan
   sowat 3% van die bevolking, terwyl omtrent die helfte van die bevolking
   van selfversorgende landbou afhanklik is vir hulle voortbestaan.
   Namibië voer sowat 50% van sy graangewasbehoeftes in; in droogtejare is
   voedseltekorte 'n groot probleem in landelike gebiede.

   'n Hoë per-capita BBP, in vergeleke met die naburige lande, versteek
   die groot ongelykhede in inkomsteverspreiding; naastenby een derde van
   die bevolking het 'n jaarlikse inkome van minder as $1400 in
   1994-dollars, volgens 'n 1993 studie. Die Namibiese ekonomie is nouliks
   aan díé van Suid-Afrika gekoppel, met die Namibiese Dollar vaspen aan
   die Suid-Afrikaanse Rand. Privatisering van verskeie ondernemings in
   die komende jare mag langtermyn buitelandse belegging stimuleer.

   Die Namibiese ekonomie het 'n moderne marksektor, wat meeste van die
   land se rykdom produseer, asook 'n tradisionele selfversorgingsektor.
   Alhoewel die meerderheid van die bevolking van selfversorgende kudde-
   en landbou afhanklik is, het Namibië meer as 200,000 vakarbeiders,
   asook 'n klein, goed-opgeleide professionele en bestuursklas.

   Die land se gevorderde formele ekonomie is gebaseer op
   kapitaal-intensiewe nywerheid en boerdery. Daarteenoor is Namibië se
   ekonomie baie afhanklik van inkomste gegenereer deur die uitvoer van
   primêre goedere in 'n paar onontbeerlike sektore, insluitend minerale,
   vee en vis. Verder bly die Namibiese ekonomie nouliks geïntegreer met
   díé van Suid-Afrika, omdat dit die bron is van die meerderheid van
   Namibië se invoerprodukte.

   Vanaf onafhanklikheid het die Namibiese Regering vryemark ekonomiese
   beginsels nagestreef, wat ontwerp is om kommersiële ontwikkeling en
   werkskepping teweë te bring om benadeelde Namibiërs in die ekonomiese
   hoofstroom te bring. Om hierdie doel te bereik het die regering aktief
   na skenkersbystand en buitelandse belegging gesoek. Die liberale
   Buitelandse Beleggingswet van 1990 laat vryheid toe in terme van
   nasionalisering, remittering van kapitaal en winse, valuta-omsetting en
   'n proses vir die regverdige beslegting van geskille. Namibië is ook
   besig om die sensitiewe kwessie van landelike grondhervorming in 'n
   pragmatiese manier te benader.

   In September 1993 het Namibië sy eie geldeenheid bekend gestel, die
   Namibiese Dollar, wat vasgepen is teen die Suid-Afrikaanse Rand. Daar
   was grootlikse aanvaarding van die nuwe geldeenheid dwarsdeur die land
   en, alhoewel Namibië deel bly van die Southern African Common Monetary
   Area, geniet dit nou veel meer buigsaamheid in terme van monetêre
   beleid.

   Gegewe sy klein binnelandse mark maar goeie ligging en uitstekende
   vervoer- en kommunikasiebasis, is Namibië 'n voorstaander vir
   ekonomiese integrasie van die streek. Behalwe vir sy lidmaatskap van
   die Southern African Development Community (SADC) behoort Namibië ook
   tot die Southern African Customs Union (SACU) tesame met Suid-Afrika,
   Botswana, Lesotho en Swaziland. Binne die SACU word geen tariewe gehef
   op goedere wat vervaardig word in en beweeg tussen lede nie.

   90% van Namibië se invoere kom vanaf Suid-Afrika, en baie Namibiese
   uitvoere is bestem vir die Suid-Afrikaanse mark of word deur die land
   vervoer. Hierdie uitvoere bestaan hoofsaaklik uit diamante en ander
   minerale, visprodukte, bees- en ander vleisprodukte, karakoel
   skaapvelle en ligte vervaardigings. In onlangse jare het Namibië
   omtrent 5% van die totale SACU uitvoere uitgemaak, en 'n effens hoër
   persentasie invoere.

   Namibië is besig om sy handelsooreenkomste te diversifiseer weg van sy
   swaar afhanklikheid op Suid-Afrikaanse goedere en dienste. Europa het
   'n leidende mark vir Namibiese vis en vleis geword, terwyl myne in
   Namibië swaar toerusting vanaf Duitsland, die Verenigde Koninkryk, die
   Verenigde State en Kanada aangekoop het. Die Namibiese regering poog
   ook om voordeel te trek vanuit die Amerikaans-geleide African Growth
   and Opportunity Act (AGOA), wat voordeliger toegang tot Amerikaanse
   markte sal bring vir 'n lang lys produkte. In die korttermyn sal
   Namibië heel moontlik groei in die kledingsbedryf sien as 'n resultaat
   van AGOA.

   In 1993 het Namibië 'n GATT-ondertekenaar geword, en die Minister van
   Handel en Industrie het Namibië verteenwoordig in Marrakesh by die
   ondertekening van die Uruguay Round Agreement in April 1994. Namibië is
   verder ook 'n lid van die Internasionale Monetêre Fonds en die
   Wêreldbank, en het toegetree tot die Europese Unie se Lomé Konvensie.

   Sien ook: Namibië
   Kategorieë: Ekonomie • Namibië • Nasionale ekonomieë

