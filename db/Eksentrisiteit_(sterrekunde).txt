Eksentrisiteit (sterrekunde)


   Voorbeelde van wentelbane met verskillende eksentrisiteite.
   Voorbeelde van wentelbane met verskillende eksentrisiteite.

   Eksentrisiteit is 'n term wat gebruik word om te verwys na die
   wentelbaan van 'n hemelliggaam wat afwyk van 'n sirkelvorm, die
   wentelbaan is dus eksentries.

   Die eksentrisiteit van die wentelbaan is 'n belangrike parameter wat
   die vorm van die baan definiëer en kan gesien word as die mate waarin
   die wentelbaan van 'n sirkel afwyk.

   Die eksentrisiteit ( e\,\! ) word baie presies gedefiniëeer vir alle
   sirkelvormige, elliptiese, paraboliese en hiperboliese bane en kan die
   volgende waardes hê:
     * Vir sirkelvormige wentelbane: e=0\,\! ,
     * Vir elliptiese wentelbane: 0<e<1\,\! ,
     * Vir paraboliese wentelbane: e=1\,\! ,
     * Vir hiperboliese wentelbane: e>1\,\! .

[wysig] Formule

   Die eksentrisiteit van 'n wentelbaan kan bereken word as die grootte an
   die eksentrisiteitsvektor:

          e= \left | \mathbf{e} \right |

   waar:
     * \mathbf{e}\,\! die eksentrisiteitsvektor is.
     __________________________________________________________________

   Vir elliptiese wentelbane kan die eksentrisiteit ook bereken word uit
   die afstand vanaf die omwentelde liggaam tot die periapsis en apoapsis:

          e={{d_a-d_p}\over{d_a+d_p}}=1-\frac{2}{\frac{d_a}{d_p}+1}=\frac{
          2}{\frac{d_p}{d_a}+1}-1

   waar:
     * d_p\,\! die afstand tot die periapsis is,
     * d_a\,\! die afstand tot die apoapsis is.

[wysig] Voorbeelde

   Die eksentrisiteit van die aarde se wentelbaan is tans 0,0167. Pluto se
   eksentrisiteit is 0,2488 (die grootste waarde onder die planete in ons
   sonnestelsel), Mercurius: 0,2056, die maan 0,0554.

[wysig] Eksterne skakels

     * World of Physics: Eccentricity

   Kategorie: Sterrekunde

