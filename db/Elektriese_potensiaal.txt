Elektriese potensiaal


   Die elektriese potensiaal van enige punt in 'n ruimte is die potensiële
   energie per eenheid van 'n lading wat verband hou met 'n statiese
   (onveranderlike) elektriese veld. Dit word tipies in volt gemeet en is
   'n Lorentz skalare grootheid. Die verskil in elektriese potensiaal
   tussen twee punte staan bekend as die potensiaalverskil of soms as die
   spanning.

   Inhoud

        * 1 Verduideliking
        * 2 Inleiding
        * 3 Wiskundige inleiding
        * 4 Toepassing in elektronika
        * 5 Verwysings en bronne

[wysig] Verduideliking

   'n Mens kan aan elektriese potensiaal dink as 'n soort "elektriese
   druk". Waar die "druk" eenvormig is sal geen stroom vloei nie en sal
   niks gebeur nie. Net soos 'n mens nie normale atmosferiese druk kan
   waarneem nie aangesien daar geen drukverskille binne die liggaam en
   daarbuite is nie word dit nie waargeneem nie. Waar hierdie "elektriese
   druk" verskil sal 'n elektriese veld bestaan wat die nodige krag kan
   veroorsaak wat op gelaaide deeltjies uitgeoefen word.

   Wiskundig gesien hou die potensiaal φ ('n skalaarveld) verband met die
   konserwatiewe elektriese veld \mathbf{E} (
   \mathbf{E}=-\mathbf{\nabla}\varphi ) wat voorkom wanneer die magnetiese
   veld tydsonafhanklik is (sodat \mathbf{\nabla} \times \mathbf{E}=0
   vanuit Faraday se wet).

   Soos enige potensiaalfunksie, het slegs die potensiaalverskil
   (spanning) tussen twee punte enige fisiese betekenis (as kwantum
   Aharonov-Bohm effek buite rekening gelaat word), aangesien enige
   konstante by φ getel kan word sonder om \mathbf{E} te beïnvloed.

   Die elektriese potensiaal φ word daarom gemeet in eenhede van energie
   per elektriese eenheidslading. In SI-eenhede is dit:

          joule/coulomb = volt.

   Die elektriese potensiaal kan ook veralgemeen word om situasies te
   hanteer waar die potensiaalvelde tydafhanklik is, in welke geval die
   elektriese veld nie konserwatief is nie en 'n potensiaalfunksie nie
   oral in ruimte gedefinieer kan word nie. Daar word 'n effektiewe
   potensiaalverskil ingesluit wat verband hou met die induktansie van die
   stroombaan. Hierdie veralgemeende potensiaalverskil word ook die
   elektromotoriese krag genoem.

[wysig] Inleiding

   Voorwerpe kan oor 'n eienskap beskik wat as 'n elektriese lading bekend
   staan. 'n Elektriese veld oefen 'n krag op gelaaide voorwerpe uit en
   versnel hulle in die rigting van die krag, hetsy in die rigting of
   teenoorgestelde rigting van die veld. As die gelaaide voorwerp 'n
   positiewe lading dra, sal die krag en versnelling in die rigting van
   die veld wees. Hierdie krag het dieselfde rigting as die elektriese
   veldvektor en die grootte daarvan word gegee deur die grootte van die
   lading vermenigvuldig met die grootte van die elektriese veld.

   Krag en potensiële energie hoe direk verband met mekaar. As 'n voorwerp
   in die rigting van die krag beweeg wat dit versnel, word sy potensiële
   energie verlaag. Die potensiële energie van 'n vallende voorwerp
   verlaag byvoorbeeld soos dit die aarde nader en word omgeskakel in
   kinetiese energie.

   Vir sekere kragte is dit moontlik om 'n potensiaal van 'n veld te
   definieer sodanig dat die potensiële energie van 'n voorwerp as gevolg
   van 'n veld slegs afhanklik is van die posisie van daardie voorwerp ten
   opsigte van die veld. Twee sulke kragte is swaartekrag en die
   elektriese krag in die afwesigheid van tydsveranderlike magnetiese
   velde. Die potensiaal van 'n elektriese veld word die elektriese
   potensiaal genoem.

   Die elektriese potensiaal en die magnetiese vektorpotensiaal vorm saam
   'n viervektor sodat die twee soorte potensiale onder Lorentz
   transformasies vermeng kan word.

[wysig] Wiskundige inleiding

   Die begrip elektriese potensiaal (aangedui deur: φ, φ[E] of V) het 'n
   noue verband met die begrip potensiële energie, as volg:

          U[E] = qφ

   waar U[E] die elektriese potensiële energie is van 'n toetslading q as
   gevolg van die elektriese veld. Neem kennis dat die potensiële energie
   en dus ook die elektriese potensiaal slegs gedefinieer is ten opsigte
   van 'n konstante waarde: 'n mens moet 'n arbitrêre posisie kies waar
   die potensiële energie nul is.

   Die korrekte definisie van elektriese potensiaal gebruik die elektriese
   veld \mathbf{E} :

          \phi_ \mathrm{E} = - \int_C \mathbf{E} \cdot \mathrm{d}
          \mathbf{S}

   waar E gelyk is aan die elektriese veld, ds 'n onbekende is en 'C' 'n
   arbitrêre pad is wat die punt onder oorweging met die punt by nul
   potensiaal verbind.

   Wanneer \mathbf{\nabla} \times \mathbf{E} = 0 , is die lynintegraal
   hierbo nie afhanklik van die spesifieke pad C nie maar slegs van die
   eindpunte.

   Op soortgelyke wyse sal die elektriese potensiaal die elektriese veld
   bepaal volgens sy gradiënt:

          \mathbf{E} = - \mathbf{\nabla} \phi_\mathrm{E}

   en daarom, volgens Gauss se wet, bevredig die potensiaal Poisson se
   vergelyking:

          \mathbf{\nabla} \cdot \mathbf{E} = \mathbf{\nabla} \cdot \left
          (- \mathbf{\nabla} \phi_\mathrm{E} \right ) = -\nabla^2
          \phi_\mathrm{E} = \rho / \varepsilon_0

   waar ρ die totale ladingsdigtheid is (insluitende die gebonde lading).

   Let wel: hierdie vergelykings kan nie gebruik word as
   \mathbf{\nabla}\times\mathbf{E} \ne 0 , d.w.s. in die geval van 'n
   nie-konserwatiewe elektriese veld (wat veroorsaak word deur 'n
   veranderende magnetiese veld; sien Maxwell se vergelykings).

[wysig] Toepassing in elektronika

   Elektriese potensiaal, tipies in volt gemeet, verskaf 'n eenvoudige
   manier om elektroniese stroombane te analiseer sonder dat diepgaande
   kennis oor die stroombaanvorm of die elektriese velde daarin benodig
   word.

   Die elektriese potensiaal verskaf 'n eenvoudige manier om elektriese
   netwerke te analiseer met behulp van Kirchoff se wette, sonder dat die
   gedetaïlleerde Maxwell vergelykings vir die velde van die stroombaan
   opgelos hoef te word.

[wysig] Verwysings en bronne

     * Griffiths, David J. (1999). Introduction to Electrodynamics (3^de
       uitgawe). Prentice Hall. ISBN 0-13-805326-X.
     * Jackson, John David (1999). Classical Electrodynamics, 3rd ed., New
       York: Wiley. ISBN 0-471-30932-X.
     * Electromagnetic Fields (2^de Uitgawe), Roald K. Wangsness, Wiley,
       1986. ISBN 0-471-81186-6.

   Kategorie: Fisika

