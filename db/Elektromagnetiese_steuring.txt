Elektromagnetiese steuring


   Elektromagnetiese steuring is die gevolg van elektromagnetiese straling
   wat uitgestraal word deur elektriese stroombane wat vinnig veranderende
   seine dra as 'n neweproduk van hulle normale werking en sodoende
   ongewenste seine (geraas) in ander stroombane veroorsaak. Dit kan
   doelbewus gedoen word, soos in die geval von elektroniese oorlogvoering
   of onbedoeld plaasvind. Elektromagnetiese steuring kan ook veroorsaak
   word deur dinge wat nie as stroombane beskou kan word nie, soos in die
   geval van die Son of die Noorderligte. Elektromagnetiese steuring
   beïnvloed ook die ontvangs van AM-radio in woongebiede en tot in 'n
   mindere mate FM-radio en televisie-toestelle.

   Die belangrikste maatreëls wat geneem kan word om Elektromagnetiese
   steuring te verminder is:
     * Die gebruik van 'n "ontkoppelende" kapasitor op elke aktiewe
       toestel (oor die kragbron gekoppel en so na as moontlik aan die
       toestel)
     * Stygtydbeheer op die hoëspoedseine deur gebruik te maak van 'n
       reeks resistors en filters op die geïntegreerde stroombane se
       kragvoorsiening.
     * Skerms word gewoonlik as laaste uitweg gebruik nadat ander tegnieke
       misluk het omdat dit die koste van toestelle beduidend verhoog.

   Die doeltreffendheid van die straling hang af van die hoogte bo die
   grond en die lengte van die geleier relatief tot die golflengte van die
   seinkomponent. Teen laer frekwensies, bv. 133 MHz, is die bron van die
   straling bykans uitsluitlik deur toevoer/afvoer-kabels.

   Die meeste lande het wetlike vereistes waaraan elektroniese en
   elektriese hardeware moet voldoen in terme van die hoeveelheid
   elektromagnetiese steurings wat hulle moet kan weerstaan en hoeveel
   hulle mag uitstraal.

[wysig] Eksterne skakels

     * Engelse woordelys van Elektromagnetiese steurings- en
       afskermingsbegrippe

   Kategorie: Elektronika

