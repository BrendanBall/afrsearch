Elektroniese komponent


   Verskeie komponente
   Verskeie komponente

   'n Elektroniese komponent is 'n basiese elektroniese element wat
   gewoonlik in 'n diskrete vorm verpak word met twee of meer
   verbindingsdrade of metaalgeleiers. Die komponente is bedoel om
   aanmekaar verbind te word, gewoonlik deur soldeerwerk op 'n gedrukte
   stroombaan om 'n elektroniese stroombaan te skep wat 'n besondere
   funksie verrig (byvoorbeeld 'n versterker, radio-ontvanger of 'n
   ossilator). Komponente kan een een verpak word (resistor, kapasitor,
   transistor, diode ens.) of in meer of minder komplekse groeperinge in
   ge√Øntegreerde stroombane (operasionele versterkers, resistor-roosters,
   logiese hekke ens.)

   Dikwels word elektroniese komponente meganies gestabiliseer, die
   isolasie eienskappe verbeter en beskerm teen omgewingsfaktore deur dit
   in 'n hars te omhul.

   Komponente kan passief of aktief wees:
     * Passiewe komponente is daardie komponente wat nie 'n versterking of
       rigtingsgebondenheid het nie.^[1] In die elektroniese bedrywe word
       na hul verwys as elektriese elemente of elektriese komponente.
     * Aktiewe komponente is daardie wat versterking of
       rigtingsgebondenheid het. Hulle sluit halfgeleiertoestelle en
       termioniese kleppe (Vakuumbuise) in.

   Kategorie: Elektronika

