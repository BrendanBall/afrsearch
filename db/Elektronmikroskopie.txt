Elektronmikroskopie


   'n Beeld van 'n mier vanaf 'n skandering-elektromikroskoop
   'n Beeld van 'n mier vanaf 'n skandering-elektromikroskoop

   In die 1930's het Ernst Ruska die eerste elektronmikroskoop gebou deur
   gebruik te maak van elektromagnetiese lense om die elektronbundel te
   fokus^[1].

   Transmissie-elektronmikroskopie (TEM) is 'n regstreekse manier om
   makromolekulêre struktuur te bepaal. Dit het in die 1990's
   naby-atoomresolusie vir proteïenstrukture bereik. Die elektronkanon-,
   elektronlens- en elektronkamerastelsels word saam met die dun monsters
   in 'n vakuumkolom geplaas. Aangesien die elektrone wat vanaf die
   monster verstrooi word deur die objektieflens herenig word om 'n
   vergrote beeld te vorm, word die fase-inligting behou. Dus is geen
   bykomende eksperimente nodige om fase-inligting te verkry, soos in die
   geval van X-straalkristallografie nie. Die elektrongolflengte is
   ongeveer 0,5 nm, maar beperkings op elektronlensgehalte noodsaak die
   gebruik van klein openings wat die mikroskoopresolusie tot 10 nm
   beperk. Hierdie resolusie kan verkry word van moderne TEM'e van dun
   monsters wat sterk verstrooi en sensitief is vir elektronbundelskade.
   In die 1950's is die membraantopologie van selstrukture soos die
   mitochondrion eers op beeld vasgelê in dun snitte van vaste,
   gedehidreerde en ingebedde biologiese weefsel. Die snitte is met swaar
   metaalsoute gekleur om die proteïen- en lipiedstrukture sigbaar te
   maak. In die 1960's is van negatiewe verkleuring gebruik gemaak. Dit is
   'n eenvoudige en uiters doeltreffende manier om die algehele vorm en
   simmetrie van makromolekulêre komplekse te beskou. Aan die begin van
   die 1960's, en deur die loop van die 1970's en die 1980's, is die
   belangrikste beeldprosesseringsmetodes vir biologiese strukture,
   simmetrie-analise en die driedimensionele heropbou van ikosaëdriese
   virusse en heliese vesels gevestig. In die 1990's is krio-TEM ontwikkel
   in 'n belangrike instrument vir strukturele biologie.
   Naby-atoomresolusie is bereik vir tweedimensionele kristalle van die
   membraanproteïene bakteriorhodopsin en tubulien. Gesofistikeerde
   metodes vir die herstel van versteurings is ontwikkel vir beelde van
   tweedimensionele kristalle en heliese samestellings. Die snelste
   ontwikkeling was die verhoging in resolusie verkrygbaar met
   enkeldeeltjies (ongeveer 70 nm vir hepatitis-B-kerndeeltjies), wat
   alfaheliese sekondêre strukture geskei het. Hierdie vooruitgang is te
   danke aan verbeterings in die hoëresolusie-kontras van swak verstrooide
   monsters wat verkry is deur veldemissiekanonmikroskope te gebruik,
   verbeterings in rekenaarverwerking en veel groter datastelle.

[wysig] Bronne

    1. ^ Ernst Ruska Nobel Prize autobiography

   Kategorieë: Tegnologie • Fisika

