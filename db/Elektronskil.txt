Elektronskil


   Voorbeeld van 'n natrium elektronskil model
   Voorbeeld van 'n natrium elektronskil model

   'n Elektronskil, ook bekend as 'n hoofenergievlak, is 'n groep
   atoomorbitale met dieselfde waarde as die hoofkwantumgetal n.
   Elektronskille bestaan uit een of meer subskille of subvlakke, wat twee
   of meer orbitale het met dieselfde hoekmomentum kwantumgetal van 1.
   Elektronskille maak saam die elektronkonfigurasie van 'n atoom uit.
   Daar kan getoon word dat die aantal elektrone wat in 'n skil gevind kan
   word gelyk is aan 2n^2

[wysig] Geskiedenis

   Die bestaan van elektronskille is deur Charles Barkla en Henry Moseley
   vir die eerste keer waargeneem deur X-straal absorpsie studies. Barkla
   het hulle aangedui met die letters K, L, M ens. Daar is later gevind
   dat hierdie letters ooreenstem met die n-getalle 1,2, 3 ensovoorts.
   Hulle word gebruik in spektroskopiese Siegbahn-notasie.

   Die naam vir elektronskille vind sy oorsprong uit die Bohr-model, waar
   daar geglo is dat groepe elektrone op sekere afstande vanaf die kern
   wentel en sodoende "skille" vorm.

[wysig] Valensie

   Die valensie-skil is die buitenste energievlak van 'n atoom in sy
   onverbonde toestand, wat die elektrone bevat wat die grootste invloed
   uitoefen op die aard van die reaksies waar die atoom by betrokke kan
   wees en die chemiese verbindings wat dit met ander atome kan vorm. Die
   elektrone in die valensievlak word na verwys as valenselektrone. Die
   fisiese chemikus, Gilbert Lewis was verantwoordelik vir baie van die
   vroeÃ«re ontwikkelingswerk oor die teorie rondom valenselektrone se
   deelname aan chemiese verbindings. Linus Pauling het later die teorie
   veralgemeen en uitgebrei deur sy insigte in kwantum-meganika toe te
   pas.

[wysig] Verwysings

     * Tipler, Paul & Ralph Llewellyn (2003). Modern Physics (4th ed.).
       New York: W. H. Freeman and Company. ISBN 0-7167-4345-0

   Kategorie: Chemie

