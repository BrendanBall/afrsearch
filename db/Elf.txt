Elf


   Elwe (Oud-Nordies álfr) is ligwesens of natuurgeeste wat hulle
   oorsprong in die Nordies-Germaanse mitologie het. In Ysland word hulle
   ook die Verborge Volk genoem. Hulle word meestal as klein mense
   uitgebeeld wat die woude, die see en die lug bewoon. Hulle tree dikwels
   vriendelik op teenoor mense, maar is in die algemeen eerder
   wraaksugtige wesens wat skade kan berokken.

   Inhoud

        * 1 Elwe in die mitologie
             + 1.1 Nordiese mitologie: Ligelwe en Swart Elwe
             + 1.2 Álfablót
        * 2 Verwysings
        * 3 Eksterne skakels

[wysig] Elwe in die mitologie

[wysig] Nordiese mitologie: Ligelwe en Swart Elwe

   Elwe van die weide. Skildery deur Nils Blommér (1850)
   Elwe van die weide. Skildery deur Nils Blommér (1850)
   Dansende feetjies. Skildery deur August Malmström (1866)
   Dansende feetjies. Skildery deur August Malmström (1866)

   In die Yslandse Snorra-Edda, wat omstreeks 1200 ontstaan het en as die
   Jongere Edda beskou word, is daar 'n verband tussen die Nordiese
   Ase-Godhede. Die werk maak ook 'n duidelike verskil tussen sogenaamde
   Lig- en Swart Elwe:


   Elf

Sá er einn staðr þar, er kallaðr er Álfheimr. Þar byggvir fólk þat, er
Ljósálfar heita, en Dökkálfar búa niðri í jörðu, ok eru þeir ólíkir
þeim sýnum ok miklu ólíkari reyndum. Ljósálfar eru fegri en sól sýnum,
                     en Dökkálfar eru svartari en bik.

   Daar is 'n woning wat Alfheim genoem word. Hier woon die volk waarna as
      Ligelwe verwys word. Maar die Swart Elwe woon ondergronds, en hul
     aangesig en nog meer hul aktiwiteite verskil sterk van dié van die
   Ligelwe. Die laasgenoemdes is mooier as die Son, maar die Swart Elwe is
                   pikdonker. (Gylfaginning, hoofstuk 17)


   Elf

   Dit is nie duidelik of die skrywer Snorri hierdie indeling self versin
   het of deur oorgelewerde tradisies beïnvloed is nie. Die Elwevolk
   versinnebeeld nogtans die vrugbaarheid en staan ook in verband met die
   Nordiese vrugbaarheidsgod Freyr.^[1] Op 'n later tydstip is die
   Donkerelwe by die twee ander volke gevoeg; hulle word as 'n
   negatief-gesinde mengvolk beskryf.

   Ander Nordiese skrywers verwys na 'n hiërargie waarby die Ase as
   Godhede die boonste laag verteenwoordig, die elwe die tweede en die
   dwerge die laagste plek inneem. Ander outeurs beweer dat daar 'n nou
   verwantskap tussen elwe en dwerge sou bestaan, aangesien die term álfr
   ook 'n bestanddeel van sommige dwergname soos Álfr, Gandálfr, Vindálfr
   en ander vorm. Die dwerg Alberik in die Nibelungen-saga is 'n goeie
   voorbeeld van hierdie etimologiese ooreenkomste. Ook die Engelse term
   vir dweg, dwarf, is afgelei van dwartftalf ("Swartelf"). Slegs een
   skrywer verwys na ooreenkomste tussen elwe en reuse.

   Die demoniese natuur van die elwevolk word in die woordeskat van
   Germaanse tale weerspieël: Die oorspronklike Duitse terme vir elf is
   Elbe en Albe, en die laasgenoemde kom in samestellings soos die
   ouderwetse term Albenschuss ("lendepyn, spit") en Albtraum
   ("nagmerrie") voor.

   Gewoonlik word elwe eerder postief as negatief uitgebeeld. Wieland die
   Smit (Oud-Nordies: Völundr), die legendariese hoofkarakter in 'n
   Oud-Nordiese saga (heldedig), as die leier en landgenoot van die
   Elwevolk beskryf - onder meer vanweë sy bekwaamheid as smit. Sommige
   van die Noorse koning Harald Hårfagre (Harald Mooihaar) se voorvaders
   dra name wat van die Nordiese term vir elf afgelei is soos Álfr,
   Álfgeirr, Gandálfr en Álfhild. In die Oud-Engelse digkuns word
   ælfsciene as 'n sinoniem vir "wondermooi" gebruik, terwyl "Elwewiel" 'n
   metafoor vir die Son word.

[wysig] Álfablót

   In die Heidense Europa is selfs offers aan die elwe gebring - die
   sogenaamde álfablót. Daar is min bekend oor hierdie praktyk. Die offer
   was 'n plaaslike aangeleentheid waaroor vroue toesig gehou het.
   Vreemdelinge het geen toegang tot die ritueel gehad nie. Navorsers neem
   aan dat die offer deel uitgemaak het van die destydse
   vrugbaarheidsrites en voorouerverering - die elwe is immers as
   alomteenwoordige magte beskou, en ook die rol wat vroue by die
   seremonie gespeel het steun hierdie vermoede. Die offers is waarskynlik
   aan die Swart Elwe gebring.^[2]

   Die enigste literêre verwysing na die offerfees kom in die werk van
   Sigvat Tordsson voor, die skald (of Oud-Noorse sanger) van koning Olav
   II Haraldsson (Olav die Heilige). Tydens 'n reis na die ooste kom hy op
   'n plaas af:


   Elf

Þá kom hann að öðrum garði. Stóð þar húsfreyja í durum, það hann ekki
              ðar inn koma, segir að þau sættu álfablót.

    Toe kom hy op 'n ander plaas af waar die huisvrou by die deur gestaan
    het. Sy het vir hom gesê dat hy nie mog binnekom nie aangesien hulle
   besig was om 'n offer aan die elwe te bring. (Bron: Heimskringla: Saga
                       Ólafs hins helga, hoofstuk 91)


   Elf

[wysig] Verwysings

    1. ^ Schjødt, Jens Peter: Relationen mellem aser og vaner og den
       ideologiske implikationer. (Die verhouding tussen Ase en Vane en sy
       ideologiese implikasies). In: Nordisk hedendom. Et Symposium.
       Odense 1991. bl. 303–319, 306
    2. ^ De Vries, Jan: Über Sigvats Álfablót-Strophen. In: Acta
       Philologica Sacandinavica 7 (1932/1933), bl. 169

[wysig] Eksterne skakels

   Projekte
     * Die Kanadese ELFEN Project

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Mitologie

