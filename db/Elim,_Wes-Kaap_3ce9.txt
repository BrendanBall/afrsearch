Elim, Wes-Kaap


   Elim is 'n dorpie in die Wes-Kaap provinsie van Suid-Afrika. Dit was
   oorspronklik 'n Morawiese Sending Stasie wat in 1824 op die
   Agulhasvlakte deur Duitse sendelinge gestig is. Die sendelinge het nie
   slegs die Evangelie na die mense gebring nie, maar hulle ook verskeie
   ambagte en ander vermoëns laat leer. Die Elim grasdekkers is veral
   bekend vir hulle vakmanskap.

   Die skilderagtige dorpie het oor die jare min verander en tot vandag
   toe woon slegs lede van die Morawiese Kerk daar. Elim is bedek met
   afgewitte kothuise, vrugtebome en fynbos. Al die paaie in die dorpie
   lei na die grasdak kerk. Die gemeenskap bestaan uit boere, plaaswerkers
   en vakmanne. Die gebied is besig om bekend te raak vir die uitvoer van
   fynbos en die verbou van wingerde. Elim het die enigste monument
   opgedra aan die bevryding van slawe in Suid-Afrika.

   Die nabyheid van water 'n belangrike kriterium vir die Morawiese
   sendeling in die kies van 'n ligging vir hulle sendingstasies. Dit was
   ook belangrik dat die terrein geskik was vir die aanplant van wingerde
   sodat nagmaal wyn maklik vervaardig kon word.

[wysig] Eksterne skakels

     * Reis in Afrikaans -daar is maar één elim

   Kategorieë: Wes-Kaap • Dorpe in Suid-Afrika

