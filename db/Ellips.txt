Ellips


   Die ellips en sommige van sy wiskundige eienskappe.
   Die ellips en sommige van sy wiskundige eienskappe.

   In wiskunde is 'n ellips (uit die Grieks vir afwesigheid) is die lokus
   van punte op 'n vlak waar die some van die afstande van enige punt op
   die kromme na twee vaste punte konstant is. Die twee vaste punte word
   die brandpunt e genoem.

   'n Ellips is 'n soort keëlsnit: as 'n keëloppervlak deur 'n vlak gesny
   word en nie deur deur die keël se basis gaan nie is die snyding tussen
   die keël en die vlak 'n ellips. 'n Eenvoudige bewys dat die bogenoemde
   twee beskrywings ekwivalent aan mekaar is kan met Dandelinsfere gedoen
   word.

   Algebraïes is 'n ellips 'n kromme in die Cartesiese vlak gedefinieer
   deur 'n vergelyking met die vorm:

          Ax^2 + Bxy + Cy^2 + Dx + Ey + F = 0

   sodat B^2 < 4AC, waar al die koëffisiënte reël is, en waar meer as een
   oplossing wat dier punt (x, y) op die ellips, bestaan.

   'n Ellips kan geteken word met twee spelde, 'n toulus en 'n potlood.
   Die spelde word by die brandpunt geplaas en die spelde en potlood word
   deur die lus ingesluit. Die potlood word op die papier geplaas binne
   die lus sodat die lus styf gespan is. Die lus sal 'n driehoek vorm. As
   die potlood beweeg word sodat die lus altyd styf bly sal die som van
   die afstande van die potlood na die spelde konstant bly wat dan die
   definisie van 'n ellips bevredig.

   Die lynsegment wat deur die brandpunte gaan en op die ellips eindig,
   word die hoofas genoem. Die hoofas loop langs die langste segment wat
   deur die ellips gaan. Die lyn wat in deur die middelpunt (halfpad
   tussen die brandpunte), teen 'n regtehoek tot die hoofas, gaan, word
   die kortas genoem. 'n semi-hoofas is een helfte van die hoofas: die
   lynsegment vana die middelpunt, deur 'n brandpunt, tot by die rand van
   die eillips. Netso is die semi-kortas een helfte van die kortas.

   As die twee brandpunte saamval is die ellips 'n sirkel; met ander
   woorde, 'n sirkel is 'n spesiale geval van 'n ellips, een waar die
   eksentrisiteit nul is.

   'n Ellips met sy middelpunt by die oorsprong kan gesien word as die
   beeld van die eenheidsirkel onder 'n lineêre afbeelding geassosieer met
   'n simmetriese matriks A = PDP^T, waar D 'n diagonale matriks is met
   die eiewaardes van A, wat beide reël en positief is, langs die
   hoogdiagonaal, en P 'n reële unitêre matriks met die eievektore van A
   as kolomme. Dan sal die asse van die ellips langs die eievektore van A
   lê, en die kwadrate van die lengtes van die asse is die omgekeerdes van
   die eiewaardes.

   'n Ellips kan geproduseer word deur die x koördinate van alle punte op
   'n sirkel met 'n konstante te vermenigvuldig sonder om die y koördinate
   te verander.

[wysig] Parameterisering

   Die grootte van 'n ellips word bepaal deur twee konstantes, gewoonlik
   aangedui met a en b. Die konstante a is gelyk aan die lengte van die
   semi-hoofas; die konstante b is gelyk aan die lengte van die
   semi-kortas. As gevolg hiervan is a altyd groter as b (of gelyk aan
   mekaar in die geval van 'n sirkel).
   Ellips met die hoof- en kortasse aangedui

   'n Ellips met middelpunt by die oorsprong van 'n x-y koördinaatstelsel
   met sy hoofas langs die x-as word gedefinieer deur die vegelyking vir
   die elliptiese voorwerp.

          \frac{x^{2}}{a^{2}} + \frac{y^{2}}{b^{2}} = 1

   Die afleiding van die formule is nogal insiggewend en nie te moeilik
   nie.

   Die volgende diagram vertoon 'n ellips wat die Pythagoras vergelyking,
   a² = b² + c², as 'n spesiale geval van die nie-parametriese vergelyking
   hierbo (x=0, y=b) demonstreer.

   Dieselfde ellips word ook beskryf deur die parametriese vergelykings:

          x = a\,\cos t
          y = b\,\sin t
          0 \leq t < 2\pi

   wat die trigonometriese funksies sinus en kosinus gebruik.

   As 'n ellips se middelpunt nie by die oorsprong van 'n x-y
   koördinaatstelsel is nie maar steeds sy hoofas parallel aan die x-as
   het kan dit deur die volgende vergelyking gespesifiseer word

          \frac{(x-h)^{2}}{a^{2}} + \frac{(y-k)^{2}}{b^{2}} = 1

   waar (h,k) die middelpunt is.

   In poolkoördinate waar die oorsprong een brandpunt van die ellips is is
   die vergelyking:

          r = \frac{ a(1-e^{2})}{1 + e\cos(\theta)}

   'n Gauss-kaart vorm:

          \left(\frac{a^2\cos\phi}{\sqrt{a^2\cos^2\phi+b^2\sin^2\phi}},\fr
          ac{b^2\sin\phi}{\sqrt{a^2\cos^2\phi+b^2\sin^2\phi}}\right)

   het normaal (cosφ,sinφ).

[wysig] Eksentrisiteit

   Die vorm van 'n ellips word gewoonlik beskryf deur 'n getal wat die
   eksentrisiteit van die ellips genoem word, volgens konvensie met e
   aangedui (dit moet nie met die wiskundige konstante e verwar word nie).
   Die eksentrisiteit is verwant aan a en b deur die stelling

          e = \sqrt{1 - \frac{b^2}{a^2}}

   of waar c (die lineêre eksentrisiteit van die ellips) gelyk is aan die
   afstand van die middelpunt na enige een van die brandpunte

          e = \frac{c}{a}

   Die eksentrisiteit is 'n positiewe getal minder as 1, of 0 in die geval
   van 'n sirkel. Hoe groter die eksentrisiteit is, hoe hoër die
   verhouding van a tot b, en daarom hoe meer uitgerek die ellipse. Die
   ellips in die onderstaande beeld het eksentrisiteit van ongeveer
   0.8733. Die afstand tussen die brandpunte is 2ae.

[wysig] Semi-latus rectum en poolkoördinate

   Die semi-latus rectum van 'n ellipse, gewoonlik aangedui l\,\!
   (kleinletter L), is die afstand van 'n brandpunt van die ellips na die
   ellips self, gemeet langs 'n lyn loodreg tot die hoofas. Dit is verwant
   aan a\,\! en b\,\! (die ellips se semi-asse) deur die formule
   al=b^2\,\! of, as eksentrisiteit gebruik word, l=a(1-e^2)\,\! .
   Ellipse, wat die semi-latus rectum vertoon
   Kategorieë: Keëlsnitte • Krommes

