Ellispark-stadion


                                    Ellispark
        Ligging       Hoek van Currey en Staibstrate, Doornfontein, Johannesburg
   Eerste sooi gespit 1927
         Geopen       1928
       Uitgebrei      1982
        Eienaar       Die Golden Lions Rugbyunie
       Operateur      Ellis Park Stadium Pty.
       Oppervlak      Gras
        Boukoste      £5 000
                                   Tuisveld van
   Die Golden Lions, die Lions (Super 14), Orlando Pirates sokkerklub en
   Suid-Afrikaanse Rugbyunie
                                    Kapasiteit
   59 611 (sokker en Rugby)

   Ellispark-stadion is 'n stadion in die stad Johannesburg in die
   Provinsie van Gauteng, Suid-Afrika. Die Rugby Wêreldbeker eindstryd van
   1995, waar die Springbokke geseëvier het, het daar plaasgevind. Die
   groot stadion was die land se mees modernste toe dit in 1982
   opgegradeer is om vir bykans 60 000 toeskouers voorsiening te maak.
   Vandag word beide sokker- en rugbywedstryde daar gespeel en word dit
   ook gebruik vir ander groot geleenthede, soos onder andere opelug
   konserte. Die enigste tyd wat daar nie Rugby gespeel is op die stadion
   nie, was tydens die 1980 en 1981 seisoene toe die stadion opgegradeer
   is. 'n Stormloop deur toeskouers in 2001 by 'n sokkerwedstryd het gelei
   tot die dood van 42 mense en dit bly tot vandag toe (2006)die grootste
   tragedie van sy aard wat nog ooit in Suid-Afrika voorgekom het.

   Die stadion is vernoem na Mr JD Ellis wat die grond vir die bou van die
   stadion beskikbaar gestel het.

   Liga-, provinsiale- en internasionale wedstryde is al op die stadium
   gespeel en bekende sokkerspanne soos Manchester United en Arsenal het
   al hier gespeel. Ellispark-stadion is die middelpunt van 'n
   sportsentrum in die suid-ooste van Johannesburg waar dit begrens word
   deur die Johannesburg-stadion (atletiek), die Standard Bank-stadion
   (tennis) en 'n Olimpiese-standaard swembad.

   Ellispark-stadion is die tuisveld van die volgende spanne:
     * Orlando Pirates (Premier Sokkerliga)
     * Cats (Super 14 Rugbykompetisie in die Suidelike Halfrond)
     * Goue Leeus (Curriebeker plaaslike Rugbykompetisie)

   Krieketwedstryde het ook al in die stadion plaasgevind in die verlede.
   Ses toetswedstryde het tussen 1948 en 1954 daar plaasgevind maar dit is
   nie weer vir eersterangse krieket gebruik sedert die opening van die
   Wanderers Stadion in 1956 en word tans slegs vir rugby en sokker
   gebruik.

   In 1889 is die Transvaalse Rugby Voetbalunie gestig (nou bekend as die
   Goue Leeus). Hul eerste wedstryde is by die Wanderers klub gespeel wie
   se gronde toe nog by geleë was waar die Johannesburg Park stasie vandag
   is.

[wysig] Geskiedenis

   Geskille tussen die verskillende Rugbyklubs destyds en ook die
   Wanderer's se eis dat die veld vir krieket gebruik moet word het die
   TRVU genoop om na 'n alternatief te kyk.

   'n Gebied wat voorheen gebruik is vir die stort van Rommel is in 1927
   in Doornfontein geīdentifiseer as die moontlike alternatief. Die TRVU
   het met die Johannesburgse stadsraad se Mnr. JD Ellis (na wie die
   stadium vernoem is) onderhandel om die 13 akker en is die gronde toe
   beskikbaar gestel. Die finale huur-ooreenkoms is op die 10^de Oktober
   1927 onderteken. 'n Kwotasie vir £600 is aanvaar vir die lê van die
   gras vir die stadion en met 'n £5 000 lening van die stadsraad af, het
   die bou van die stadion 'n aanvang geneem. Die stadion is in agt maande
   voltooi en die eerste toets teen die All Blacks is in Junie van 1928
   daar gespeel. Skares van tussen 38 000 en 'n rekordskare van 100 000
   tydens die toets teen die Britse Leeus in 1955 het al wedstryde daar
   bygewoon.

   Krieketwedstyde is ook daar gespeel na 'n ooreenkoms tussen die TRVU en
   die Transvaalse krieketunie bereik is. Tussen 1947 toe die krieketblad
   gelê is tot en met 1956 is verskeie internasionale wedstryde daar
   gespeel tot en met die finale wedstryde van die 1953/1954 reeks teen
   Nieu-Seeland. Krieket is toe geskuif na die huidige Wanderers stadion.

   Op 28 April 1969 het die TRVU (Transvaalse Rugby Voetbalunie) 'n
   kommitee gestig om die moontlikhede van 'n nuwe stadion te ondersoek
   aangesien die een in gebruik nie aan al die moderne vereistes voldoen
   het nie. Slegs vyftien jaar laterna die wedstryd tussen Transvaal en
   die Wêreldspan op 31 Maart 1979, is die ou Ellispark-stadion gesloop.
   Wedstryde is te Wanderers gespeel terwyl die nuwe stadion in aanbou
   was.

   'n Nuwe TRVU bestuur is in 1984 verkies met Dr Louis Luyt as Voorsitter
   en Prof Joe Poolman as ondervoorsitter. Die besluit is toe geneem om
   Ellispark-Stadion onder die bestuur van 'n trust te plaas. In 1987 na
   die notering van Ellispark-Stadion op die beurs en vanweë beter
   finansiële bestuur onder Dr Luyt is daar aangekondig dat die uitstaande
   skuld ten bedrae van R53 miljoen ten volle betaal is en dat daar
   voortgegaan sou kon word met die oprig van 86 nuwe losies.

   In 1995 het die rugbykoors hoog geloop in Suid-Afrika toe dit die
   gasheerland was vir die Rugby Wêreldbeker, die grootste gebeurtenis op
   die Rugbykalender. Ellispark was dan ook waar die Wêreldbekereindstryd
   op 24 Junie 1995 gespeel is. Die skouspelagtige eindstryd is deur 62
   000 toeskouers by die stadion en miljoene TV-kykers aanskou.
   Suid-Afrika het die wedstryd met 15-12 gewen in ekstra tyd.

   Op die 11^de April 2001 tydens 'n plaaslike wedstryd tussen Kaizer
   Chiefs en Orlando Pirates het 'n stormloop deur die skare gelei tot die
   grootste lewensverlies vir 'n ramp van so 'n aard ooit in Suid-Afrika.
   (Sien ook: Ellispark-Stadionramp) In 2005 is geskiedenis gemaak toe
   Ellispark-Stadion die eerste stadion in Suid-Afrika geword het met 'n
   swart meerderheidsaandeelhouding.

[wysig] Toekoms

   Ellispark-stadion sal die gasheer wees van een van die
   halfeindwedstryde van die 2010 Sokker Wêreldbeker. Die kapasiteit van
   die stadion sal daarvoor opgegradeer word om 'n verdere 10 000 mense te
   akkomodeer, 'n totaal van 70 000 sitplekke. Daar gaan nuwe rye
   sitplekke heelbo agter elkeen van die doelpale aan die noorde- en
   suidekant van die stadion bygevoeg word.

[wysig] Eksterne skakels

     * Amptelike webwerf
     * Gronduitleg vanaf Cricinfo

   Kategorieë: Argitektuur • Johannesburg • Rugbystadions • Sokkerstadions

