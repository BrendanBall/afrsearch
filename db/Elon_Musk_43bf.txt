Elon Musk


   Elon Musk (gebore 28 Junie 1971, Suid-Afrika) is 'n VSA-gebaseerde
   internet- en ruimtelanseringsentrepreneur.

   Inhoud

        * 1 Aktiwiteite as entrepreneur
        * 2 Nie-ruimte gebaseerde aktiwiteite
        * 3 Ruimte-gebaseerde aktiwiteite
        * 4 Belangstellings
        * 5 Onderwys en opleiding

[wysig] Aktiwiteite as entrepreneur

   In 1995, het Musk sy doktorale studies in die fisika van energie aan
   Stanford Universiteit gestaak om die medestigter van die maatskappy
   Zip2 te word. Die maatskappy het publikasie sagteware aanlyn vir
   nuusorganisasies voorsien. In 1999 het Compaq se AltaVista afdeling
   Zip2 vir VSA $341 miljoen in kontant en effekte gekoop. Elon en sy
   broer Kimbal het ongeveer 12 persent aandele in Zip2 op daardie tydstip
   besit.

   In Maart 1999, is Musk die medestigter van X.com, 'n aanlyn
   bankbetaaldiens. X.com staak sy bankdiens, maar die maatskappy se
   PayPal aanlyn betaaldiens wat bekom is in Maart 2000 as deel van sy
   aankoop van Confinity, was uiters suksesvol. In Februarie 2001, het
   X.com sy naam verander na PayPal. In Oktober 2002, is PayPal deur eBay
   bekom vir VSA $1,5 triljoen in effekte. Voor die maatskappy verkoop is,
   het Musk 11,7% van PayPal besit.

   In Junie 2002 stig Musk sy derde maatskappy, Space Exploration
   Technologies (SpaceX), waarvan hy tans die uitvoerende hoofbestuurder
   en hoof tegnologiebeampte is. SpaceX ontwikkel en vervaardig
   ruimtelanseringvuurpyle, met die klem op lae koste en hoë
   betroubaarheid. Die maatskappy se eerste twee lanseertuie is die Falcon
   1 en Falcon 9 vuurpyle.

   Musk se fortuin word op ongeveer VSA $328 miljoen geskat.

[wysig] Nie-ruimte gebaseerde aktiwiteite

   Musk is die voorsitter van die Musk Stigting, wat fokus op
   filantropiese aktiwiteite in die velde van wetenskap onderwys,
   pediatriese gesondheid en skoon energie.

[wysig] Ruimte-gebaseerde aktiwiteite

   In 2001, het Musk planne ontwikkel vir 'n "Mars Oase" projek,
   waarvolgens 'n miniatuur eksperimentele groenhuis op Mars geland sou
   word, waarin gesaaides gegroei kon word. Hy het die projek op ys
   geplaas nadat hy uitgevind het dat die koste van lansering so hoog sal
   wees dat geen geld beskikbaar sou wees om so 'n projek te ontwikkel
   nie. Hy het besluit om eerder te werk om die koste van lanserings af te
   bring en vir die doel SpaceX gestig.

   Musk is 'n lid van die raad van direkteure van die Planetary Society en
   die raad van trustees van die X-Prize Foundation.

[wysig] Belangstellings

   Musk besit 'n McLaren F1 sportmotor en 'n Tsjeggies vervaardigde Aero
   L-39 opleidingsvliegtuig.

[wysig] Onderwys en opleiding

     * Wharton School of Business aan die Universiteit van Pennsylvania,
       B.S., Ekonomie
     * Universiteit van Pennsylvania, B.A., Fisika
     * Presteer in wiskunde en wetenskap aan die Pretoria Boys High
       School.

   Kategorieë: Suid-Afrikaanse entrepreneurs • Internet

