Els


                ?
   Els
   Elsbloeiwyses
   Elsbloeiwyses
   Wetenskaplike klassifikasie

   Ryk:      Plantae
   Afdeling: Magnoliophyta
   Klas:     Magnoliopsida
   Orde:     Fagales
   Familie:  Betulaceae
   Genus:    Els
             Mill.

   Die Els-genus (Latynse naam Alnus) bevat ongeveer 30 soorte in die
   noordelike hafrond. Dit is 'n vogsoekende loofboom waarvan die
   bloeisels voor die blare verskyn. Twee bekende wes-Europese soorte is
   die Swart- en Grysels. Hul blare toon 'n ooreenkoms met dié van die
   Haselaar. Die blare val groen van die boom en vertoon gevolglik geen
   herfskleure nie. Die Els is eenhuisig en het dus sowel manlike as
   vroulike blome. Die manlike bloeiwyses is langwerpig en hangend, die
   vroulikes staan min of meer regop. Na bevrugting groei die vroulike
   bloeiwyses uit tot groen geribde keëltjies, en verryp in die herfs tot
   sogenaamde elsproppe (keëls sonder saad) wat so lank as 'n jaar aan die
   boom kan bly.

   Inhoud

        * 1 Ekologie
             + 1.1 Elshaantjies
        * 2 Etimologiese betekenis
        * 3 Gebruike
        * 4 Soorte & kultivars

[wysig] Ekologie

   Else aard uitstekend in vogtige omgewings en hulle word dan ook heelwat
   langs watervore of op moerasgrond gevind.

   Else leef simbioties met bakterië van die Rhizobiumgenus wat
   stikstofbinding uit die lug bewerkstellig. Hierdie lewensgemeenskap is
   in die wortelknolletjies gesetel. Die els funksioneer sodoende as 'n
   grondbemester.

[wysig] Elshaantjies

   Die belangrikste blaaretende insek op Else is die Elshaantjie
   (Agelastica alni).
   Elshaantjies
   Elshaantjies

[wysig] Etimologiese betekenis

   Die Latynse alnus is afgelei van alor amme wat beteken ek word deur die
   stroom versorg.

[wysig] Gebruike

   In Europa word Else saam met Italiaanse populiere in lanings langs
   boorde geplant. Deur die vrugtebome te beskerm teen wind- en storms
   word minder skade aan vrugte aangerig. Die windlanings groei tot 'n
   bepaalde hoogte voordat dit afgesnoei word. Te Terschelling-eiland word
   Else in sirkels om ronde landbouakkers geplant vir beskerming teen
   waaisand.

[wysig] Soorte & kultivars

     * Amerikaanse els (Alnus rubra)
     * Italiaanse els (Alnus cordata) sinoniem met (Alnus cordifolia)
     * Groenels (Alnus viridis)
     * Japanse els (Alnus japonica)
     * Witels, Grysels (Alnus incana) sinoniem met (Alnus indica)
          + Alnus incana 'Aurea'
          + Alnus incaca 'Laciniata'
     * Swartels (Alnus glutinosa)
          + Alnus glutinosa 'Aurea'
          + Alnus glutinosa 'Imperialis'
          + Alnus glutinosa 'Incisa'
          + Alnus glutinosa 'Laciniata'

   Kategorie: Bome

