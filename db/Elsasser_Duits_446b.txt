Elsasser Duits


   Die Westelike Opperduitse taalgebied met Elsasser Duits in die Ooste
   van Frankryk ██ Swabies (25) ██ Nederalemanniese Duits (26) ██ Elsasser
   Duits (27) ██ Hoogalemanniese Duits (28) ██ Hoogste-Alemanniese Duits
   (29) ██ Noord-Beiers (30) ██ Sentraal-Beiers (31) ██ Suid-Beiers (32)
   Die Westelike Opperduitse taalgebied met Elsasser Duits in die Ooste
   van Frankryk ██ Swabies (25) ██ Nederalemanniese Duits (26) ██ Elsasser
   Duits (27) ██ Hoogalemanniese Duits (28) ██ Hoogste-Alemanniese Duits
   (29) ██ Noord-Beiers (30) ██ Sentraal-Beiers (31) ██ Suid-Beiers (32)
   'n Venster in Eguisheim, Elsas wat lees Dis Hausz sted inGodes Hand God
   be war es vor Feyr wat beteken Die huis is in God se hande - Mag God
   dit teen vuur bewaar", plus die voorletters "USM".
   'n Venster in Eguisheim, Elsas wat lees Dis Hausz sted inGodes Hand God
   be war es vor Feyr wat beteken Die huis is in God se hande - Mag God
   dit teen vuur bewaar", plus die voorletters "USM".

   Die term Elsasser Duits verwys na die Nederalemannies-Duitse dialekte,
   wat in die Noordoos-Franse gewes Elsas gepraat word. Sprekers van
   Elsasser Duits verwys na hulle taal as Elsässerditsch. Daar is geen
   standaardvorm van die Elsasser dialek nie, en gewoonlik verskil die
   Elsasser Duits van dorp tot dorp. Frans en Duits dien as kultuur- en
   skryftale, en die Duitse dialekte word nou toenemend deur Frans
   verdring.

   Die oorgrote meerderheid van die dialekte in Elsas maak deel uit van
   die Opperrynse-Alemanniese dialekgroep, en net die randgebied van
   Sundgau in die suide behoort tot die Suid-Alemanniese taalgebied. Die
   uiterste noorde van Elsas maak deel uit van die Paltiese taalgebied.

   Die woordeskat van die Elsasser dialekte word in 'n woordeboek van die
   Elsasser Duits beskryf. Die Amerikaanse vervaardiger van sagteware
   Microsoft het aangekondig dat hy in 2007 'n Elsasser weergawe van die
   Microsoft Office 2007-pakket sal aanbied.

[wysig] Geskiedenis

   Elsasser Duits is sedert die verowering van die Elsas deur Alemanniese
   en Frankiese stamme in die vroeë middeleeue die omgangstaal van die
   oorgrote meerderheid van die plaaslike bevolking. Net soos in die geval
   van ander Duite dialekte is daar 'n groot aantal streekvariante van
   Elsasser Duits, sodat die noordelike dialek van die omgewing van
   Straatsburg duidelik van dié suidelike dialek van Mulhouse (Duits:
   Mühlhausen) verskil.
   Gedenkteken vir Otfrid van Weißenburg in Wissembourg
   Gedenkteken vir Otfrid van Weißenburg in Wissembourg

   Elsas speel in kulturele en taalkundige opsig 'n baie belangrike rol in
   die Duitse geskiedenis. Die oudste gedig van die Duitse taal, die
   Evangelieboek (Duits: Evangelienbuch), is in die jaar 868 deur Otfrid
   van Weißenburg (omtrent 800-870) geskryf. Gottfried van Straatsburg
   staan as die skrywer van Tristan und Isolde (13de eeu) bekend. Ander
   bekende Elsasser digters sluit Reinmar von Hagenau, Sebastian Brant en
   die satirikus Johann Fischart (1547-1590) in.

   Toe Latyn deur die inheemse tale vervang is, was die stede van Elsas
   onder die eerstes wat Duits tot hulle amptelike taal verklaar het, en
   tydens die Reformasie was Straatsburg die eerste stad, wat die Duitse
   Mis ingevoer het. Hier het in 1466 ook die eerste Duitse Bybel verskyn
   - 68 jaar voordat Maarten Luther sy Duitse vertaling gepubliseer het.

   Ná die verowering van Elsas deur Franse troepe in 1639 bly Elsasser
   Duits tot by die Franse Rewolusie die omgangstaal van die Elsassers.
   Tog begin die na-rewolusionêre Franse staat Frans as 'n eenheidstaal
   vir Frankryk propageer, en die Duitse dialekte word veral in die groot
   stede en dorpe soos Straatsburg geleidelik deur Frans verdring.

   Net op die platteland bly die Franse invloed beperk tot die inburgering
   van 'n aantal leenwoorde, wat egter by die Alemanniese uitspraak en
   grammatika aangepas is.

   Met die inlywing van Elsas en Lotaringe by die Duitse Ryk in 1871 word
   Duits weer as amptelike taal ingevoer. Die taalwet van Maart 1872
   bevestig die status van Duits as ampstaal, tog word alle amptelike
   kennisgewings in die oorwegend Franstalige gebiede ook in Frans
   vertaal. 'n Ander taalwet uit die jaar 1873 maak voorsierning vir die
   gebruik van Frans as ampstaal van die plaaslike administrasies in
   distrikte, waar Frans die hoofsaaklike huistaal is.

   Duits word volgens die wet oor die onderwysstelsel van 1873 die
   uitsluitlike onderwystaal in oorwegend Duitstalige gebiede, terwyl die
   onderwys in die Franstalige streke net in Frans voorsien is.

   Toe Elsas in 1918 weer by Frankryk ingelyf word, is die liberale
   taalwette ten gunste van eentaligheid herroep. Frans word die
   uitsluitlike taal in die onderwys en die administrasie van Elsas, en
   die gebruik van Elsasser of Hoogduits is 'n tyd lank selfs verbode.

[wysig] Elsasser Duits vandag

   Volgens 'n studie, wat op 21 September 2001 in die koerant Dernières
   Nouvelles d'Alsace gepubliseer is, beskou 61 persent van die inwoners
   van Elsas hulleself as Elsasser Duitssprekendes. Daarenteen gebruik net
   'n kwart van die jongmense in Elsas nog af en toe die Alemanniese
   streektaal, en slegs vyf persent van skoolbeginners het 'n kennis van
   die Elsasser dialek.

   Die plaaslike dialek word veral nog in die plattelandse gebiede van die
   noorde en noord-weste gebesig, asook in sekere beroepe van die landbou
   of beroepe, waar mense met die publiek in aanraking kom. Nog teen die
   middel van die 20ste eeu het negentig persent van die bevolking
   Elsasser Duits en/of Hoogduits verstaan.

   Straatborde in Elsas is dikwels tweetalig in Frans en Elsasser Duits;
   soms word ook die ou Duitse straatname naas die nuwe Franse gebruik.
   Daar is nou ook dikwels plekname in Elsasser Duits naas die amptelike
   Franse name, soos in die geval van Steinbourg ("Steiweri" in Elsasser
   Duits).

   Aangesien tweetaligheid deur die administrasie van Elsas as ekonomiese
   bate beskou word, wek tweetalige onderwys nou steeds meer
   belangstelling.

   Die bekendste skrywers, wat hul werke in Frans, Hoogduits en Elsasser
   Duits publiseer, is René Schickele, Jean Egen, Auguste Wackenheim en
   André Weckmann. Die laasgenoemde beskryf in sy gedigte die tragedie van
   die Elasser dialek en identiteit.

[wysig] Enkele woorde in Elsasser Duits

   Afrikaans Elsasser Duits Hoogduits     Frans
   aarde     harz           Erde      terre
   hemel     hemmel         Himmel    ciel
   water     wàsser         Wasser    eau
   vuur      fihr           Feuer     feu
   man       mànn           Mann      homme
   vrou      frài           Frau      femme
   eet       assa           essen     manger
   drink     trenka         trinken   boire
   groot     groos          groß      grand, grande
   klein     klai           klein     petit, petite
   nag       nàcht          Nacht     nuit
   dag       däi            Tag       jour
   Kategorieë: Tale van Frankryk • Opperduitse tale

