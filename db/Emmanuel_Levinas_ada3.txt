Emmanuel Levinas


   Emmanuel Lévinas (Kaunas, Litaue, 12 Januarie 1906 - Parys, 25 Desember
   1995) was 'n Joods-Franse filosoof en Talmud kommentator. Wysgerig
   beskou, was hy 'n fenomenoloog en ekistensialis. Lévinas koester
   aanvanklik 'n groot bewondering vir Martin Heidegger maar het later die
   denke van Heidegger sowel as die eksistensieel fenomenologiese tradisie
   in sy geheel ge-kritiseer. Heidegger koester simpatieë vir die Duitse
   Nazi-regime, wat ook wel meegehelp het in die wysgerige breuk tussen
   Lévinas en Heidegger. Die kritiek van Lévinas op die fenomenologiese
   tradisie lui dat hierdie tradisie vanaf die begin geen ruimte laat vir
   wat Lévinas as sentraal in sy denke beskou het, naamlik die konsep van
   die "Ander" nie.

   Inhoud

        * 1 Lewensloop
        * 2 Die Ander sentraal
        * 3 Egologie en Ontologie
        * 4 Alteriteit
        * 5 Religieuse Horisontalisme
        * 6 Eksterne Skakel

[wysig] Lewensloop

   Lévinas ontvang 'n tradisionele Joodse opvoeding in Litaue. Hy begin sy
   filosofiese studies aan die Strasbourg Universiteit in 1923, waar hy
   ook sy lewenslange vriendskap met die Franse filosoof Maurice Blanchot
   begin. In 1928, gaan hy na die Freiburg Universiteit om fenomenologie
   onder leiding van Edmund Husserl. By Freiburg ontmoet hy ook Martin
   Heidegger te bestudeer. Lévinas word een van die eerste Franse
   intellektuele om aandag op Heidegger en Husserl te vestig deur die
   vertaling van Husserl se Cartesian Meditations en deur op hul werke te
   steun in sy eie filosofie in sy werke soos The Theory of Intuition in
   Husserl’s Phenomenology, De l'Existence à l'Existent, en En Découvrant
   l’existence avec Husserl et Heidegger.

   Nadat hy sy doktorsgraad behaal het het Levinas gedoseer aan 'n private
   Joodse universiteit in Parys, die Ecole Normale Israelite Orientale,
   waavan hy uiteindelik die direkteur geword het. Lévinas het 'n
   genaturaliseerde Franse burger in 1930 geword. Toe Frankryk oorlog
   verklaar het teen Duitsland, is hy opgeroep vir militêre-diens.
   Gedurende die Duitse inval van Frankryk in 1940, is sy militêre eenheid
   gou omsingel en tot oorgawe gedwing. Lévinas het die res van die Tweede
   Wêreldoorlog as 'n krygsgevangene in 'n kamp naby Hannover in Duitsland
   deurgebring. Die Duitsers het die Derde Geneefse Konvensie gerespekteer
   wat die stuur van krygsgevangenisse na 'n konsentrasiekamp verbied. Na
   die Tweede Wêreldoorlog bestudeer hy die Talmud onder leiding van
   Monsieur Chouchani.

   In die 1950's, kom Lévinas na vore as prominente Franse filosoof van
   die kring intellektuele wat sterk deur Jean Wahl beinvloed is. Hy
   doseer aan die Universiteit van Poitiers in 1961, aan die Nanterre
   kampus van die Universiteit van Parys in 1967, en aan die Sorbonne in
   1973, waar hy aftree in 1979.

[wysig] Die Ander sentraal

   Lévinas skryf die Ander bewustelik met 'n hoofletter om dié
   onlosmaakbaar anders-wees van die ander te benadruk. Die Ander kan en
   mag nie deur 'n individu gebruik word vir eie doeleindes nie. Volgens
   Lévinas was die Ander 'n weerloose skepsel wat 'n oproep doen op 'n
   mens se verantwoordelikheid. Lévinas beskou die verhouding met die
   Ander dus eties van aard. Lévinas verkies om aan filosofie te dink as
   die "kennis van liefde" eerder as die "liefde van kennis" (die
   letterlike betekenis in Grieks van die woord filosofie). Volgens hom is
   etiek onafhanklik van subjektiwiteit tot die mate waar etiese
   verantwoordelikheid 'n integrale deel van die onderwerp word en
   gevolglik gaan die etiek van verantwoordelikheid enige "objektiewe soek
   na die waarheid" vooruit.

[wysig] Egologie en Ontologie

   Lévinas lewer onder andere fundamentele kritiek op filosofiese denke
   wat volgens hom sy eie filosofie teengaan. Hy praat in die verband oor
   egologie. Egologie is 'n vorm van denke wat die ego, die outonome 'ek'
   as die sentrale essensie in die mens beskou. In die Westerse
   denktradisie is dit so al sedert René Descartes. Die 'ek' is die
   sentrum, terwyl die medemens slegs as 'n belemmering vir die
   persoonlike ontwikkeling beskou word. Die spieëlbeeld hiervan is
   ontologie, waar die 'ek' juis onderwerp word aan die allesomvattende
   Syn, die (nood)lot. Die laaste was volgens Lévinas nog erger omdat die
   individuele subjektiwiteit totaal verdwyn. Dit was/is byvoorbeeld die
   geval by die kommunisme. By sowel egologiese as ontologiese denke is
   daar sprake van n totaliserende moniastiese denke wat die totale
   werklikheid steeds onder één noemer gelykstel. Die werklik anders-syn
   is volgens die denke 'n bedreiging en moet so gou moontlik ingepas word
   in die eie denke.

[wysig] Alteriteit

   In sy hoofwerk Totalité et Infini verbreed Lévinas sy fundamentele
   kritiek (geen ruimte vir die Ander) tot die totale westerse wysgerige
   tradisie. In die westerse denktradisie sou dit veral die 'geen begrip
   vir die ander' gewees het. Die westerse denke is steeds daarop uit om
   dit wat anders is te reduseer tot iets beheerbaars. Hierdie tendens
   gaan volgens Lévinas terug na die antieke Griekse denke. Alteriteit kan
   gedefinieer word as die onophefbaar anders-wees van die Ander. Die
   Ander is nooit deur myself in gesluit in 'n self ontwerpte sisteem en
   word daarom deur Lévinas ook omskyf as die Oneindige. Die totaliteit
   van Lévinas se werk is 'n poging om die transendensie van die Ander ten
   opsigte van dit sy filosofie te artikuleer. Dit doen hy onder andere
   deur 'n fenomenologiese beskrywing te gee van die gesig van die Ander.
   Die verskyning van die weerlose gelaat van die Ander kan my daartoe
   beweeg om die sorg vir die eie sin te vergeet, die Ander doen dan, met
   ander woorde ‘n oproep op my verantwoordelikheid.

[wysig] Religieuse Horisontalisme

   Lévinas weier om die verhouding met God te sien as 'n verhouding naas
   en los van die verhouding tot die Ander. Die Oneindige openbaar homself
   uitsluitend in die gelaat van die Ander. God is die Onbegryplike wat
   verbygegaan het en wat die mens met die Ander agtergelaat het. Wanneer
   ek 'n oproep van die Ander beantwoord, 'sien ek' God in die gelaat van
   die Andere. God staan dus nie bo die mens (religieuse vertikalisme) nie
   maar is te vinde op Aarde in die gelaat van die weerlose Ander.

[wysig] Eksterne Skakel

     * "Emmanuel Levinas," deur Bettina Bergo. Stanford Encyclopedia of
       Philosophy. (Engels)

   Kategorie: Franse filosowe

