Emmentaler


                                                Emmentaler

                                    Emmentaler
                                    Emmentaler

                                    Herkoms         Emmental (Switserland)
                                 Vetgehalte                           40 %
                                       Vorm Silindries, deursnee 70-100 cm
                                     Hoogte                       12-25 cm
                                      Gewig                      60-130 kg
                                       Tipe       Harde tot halfharde kaas
                                  Oorsprong                       Koeimelk

   Emmentaler is 'n halfharde Switserse kaas, wat oorspronklik uit die
   Emmental (Emmenvallei) in die ooste van die kanton Bern kom. Emmentaler
   het intussen 'n generiese naam geword, en kaas met hierdie naam word
   tans ook in Duitsland, Oostenryk, Denemarke, Frankryk, Finland en
   Ierland vervaardig.

   Emmentaler word van koeimelk gemaak en as ronde kaas met 'n gemiddelde
   gewig van 75 kilogram bemark.

   Die beste tyd om die Switserse kaas van oorsprong te geniet is van Mei
   tot Oktober, na 'n veredelingstyd van tenminste drie maande. 'n
   Besonder geurige smaak vereis dat die kaas oor 'n tydperk van agt tot
   twaalf maande verfyn word.

   Die jaarlikse Europese Emmentaler-produksie beloop tot nagenoeg 490 000
   ton of sowat ses persent van die totale melkopbrengs van hierdie lande.
   Frankryk is tans die grootste produsent met sowat 240 000 ton of twaalf
   persent van die jaarlikse Franse melkproduksie. Veertien persent van
   die Franse Emmentaler word uitgevoer.
   Kategorie: Kaas

