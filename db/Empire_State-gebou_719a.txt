Empire State-gebou


   Die Empire State-gebou
   Die Empire State-gebou

   Die Empire State-gebou is 'n 102-verdiepinghoë gebou in New York en is
   ontwerp deur Shreeve, Lamb, and Harmon Associates en gebou in 1931. Die
   toring het sy naam gekry uit 'n lys van noemname vir Amerikaanse state
   en dan meer spesifiek New York-staat.

   Die Amerikaanse Vereniging van Siviele Ingenieurs het die Empire
   State-gebou as een van die moderne Sewe Wonders van die Wêreld
   verklaar. Die gebou behoort ook aan die Wêreld Federasie van Groot
   Torings.

   Inhoud

        * 1 Geskiedenis en statistiek
             + 1.1 1945-vliegtuigongeluk
             + 1.2 Krabberklimmer
        * 2 Media
        * 3 Die Empire State-gebou en populêre kultuur
        * 4 Eksterne skakels

[wysig] Geskiedenis en statistiek

   Die Empire State-gebou is verlig vir Kersfees
   Die Empire State-gebou is verlig vir Kersfees

   Die Empire State-gebou was die hoogste gebou in die stad voor die
   oprigting van die World Trade Center, en was vir baie jare die hoogste
   gebou in die wêreld. Dit is tans die tweede hoogste gebou in die
   Verenigde State.
   Die ingangsportaal
   Die ingangsportaal

   Die gebou is amptelik geopen op 1 Mei 1931. Die kantoorspasie in die
   gebou was tot in 1940 redelik leeg - daarom het baie mense die gebou
   die noemnaam die "Empty State Building" gegee. 'n Uitsaai toring is in
   1950 bo-op gesit wat die totale hoogte tot 443,5 meter verhoog het.

   Daar is 'n publieke uitkykpunt aan die bokant van die gebou en bied
   asemrowende uitsigte van die hele stad en is 'n gewilde
   toeriste-aantreklikheid. Spreiligte verlig die bokant van die gebou in
   die aand in kleure wat ooreenstem met die seisoene of ander gebeure;
   die ligte was maande lank rooi, wit en blou na die vernietiging van die
   World Trade Center.
   New York soos gesien van die Empire State-gebou
   New York soos gesien van die Empire State-gebou

   Die gebou weeg ongeveer 330 000 ton. Dit het 6 500 vensters, 73
   hysbakke en mens moet 1 860 trappe klim tot by die boonste vloer. Die
   totale vloeroppervlak is 204 385 m^2 (2 200 000 vierkante voet). Dit is
   geleë te 350 Fifth Avenue, ZIP-kode 10118, tussen 33ste en 34ste
   Strate, in Midtown, Manhattan, direk oorkant Weehawken Cove, en aan die
   ander kant van die Hudson River.

   Een van die gebou se grootste prestasies is die spoed waarteen dit
   opgerig is: konstruksie was klaar na een jaar en 45 dae, sonder dat
   daar oortyd gewerk is. Staalwerkers het met 'n spoed gewerk en het die
   58 000 ton raam in 23 weke gebou. Die loodgieters het 82 kilometer pype
   gelê, en die elektrisiëns het 5 miljoen meter telefoonlyne
   geïnstalleer.

[wysig] 1945-vliegtuigongeluk

   Op Saterdag 28 Julie 1945 om 9:49 die oggend, het 'n B-25 bomwerper per
   ongeluk teen die noordekant van die gebou vasgevlieg - tussen die 79ste
   en 80ste vloer waar die kantore van die National Catholic Welfare
   Council geleë was. Die vuur is binne 40 minute geblus. 14 mense is in
   die voorval dood. Sien Empire State Building Withstood Airplane Impact

   Tydens die ongeluk het die hysbakoperateur Betty Lou Oliver 'n val van
   75 verdiepings binne die hysbak oorleef en hou tans die Guinness World
   Record vir die langste val binne 'n hysbak.

[wysig] Krabberklimmer

   In 1994 het die Franse Krabberklimmer Alain "Spiderman" Robert sonder
   waarskuwing teen die buitekant van die gebou opgeklim deur slegs sy
   kaal hande en voete te gebruik sonder enige veiligheidstoerusting.

[wysig] Media

   Die Empire State-gebou is al beskryf as die mees waardevolle
   Amerikaanse uitsaaigebou. Uitsending het in die laat 1930's vanaf die
   Empire-gebou plaasgevind toe RCA die 85ste vloer gehuur het en 'n
   laboratorium vir Edwin Howard Armstrong daar gevestig het.

[wysig] Die Empire State-gebou en populêre kultuur

   Die Empire State-gebou se hoogte in vergelyking tot ander
   wolkekrabbers.
   Die Empire State-gebou se hoogte in vergelyking tot ander
   wolkekrabbers.
   Die Empire State-gebou in die aand.
   Die Empire State-gebou in die aand.

   Een van die bekendste voorstellings van die gebou is in die 1933-film
   King Kong, waar die hoofkarakter, 'n groot aap, tot bo die gebou klim
   om sy aanvallers vry te spring, en sterf op die ou einde toe hy van die
   gebou af val.In 1983 vir die 50ste herdenking van die film was 'n
   opblaasbare King Kong bo-op die regte Empire State-gebou geplaas.
   Ongelukkig het 'n muis deur dit gebyt en die aap gedeeltelik afgeblaas.
   Asemrowende uitsig van New York vanuit die Empire State-gebou soos
   gesien in die lente van 2005
   Asemrowende uitsig van New York vanuit die Empire State-gebou soos
   gesien in die lente van 2005

[wysig] Eksterne skakels

     * The Construction of the Empire State Building, 1930-1931, New York
       Public Library.
     * The story of Empire State Building
     * Empire State Building: Official Internet Site
     * Empire State Building web cam

   Kategorieë: Wolkekrabbers • New York

