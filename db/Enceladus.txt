Enceladus


   Enceladus, soos afgeneem deur die Cassini-ruimtetuig in 2005.
   Enceladus, soos afgeneem deur die Cassini-ruimtetuig in 2005.

   Enceladus is die sesde grootste natuurlike satelliet van die planeet
   Saturnus. Die maan is in 1789 ontdek deur William Herschel. Die maan is
   vernoem na Enkelados, een van die Titane in die Griekse mitologie wat
   verslaan en onder die Etna begrawe was deur Athene.

   Enceladus se oppervlak weerspieël amper alle sonlig. Die maan het ook
   die grootste albedo in ons sonnestelsel (> 0.9). Die gevolg is 'n
   gemiddelde temperatuur van -201 °C. In 2005 is daar geisers op
   Enceladus ontdek wat waterdamp tot 'n hoogte van amper 500 km uitspoeg.

   Dit was op 9 Maart, 2006 bevestig dat die Cassini-ruimtetig die
   aanwesigheid van vloeibare water waargeneem het.

[wysig] Verkenning van Enceladus

   Voyager 2 het die eerste duidelike beelde van Enceladus van vanuit die
   ruimte geneem. Voyager 1 kon Enceladus slegs van 'n groot afstand in
   December 1980 waarneem, maar in Augustus 1981 het Voyager 2 die
   moontlikheid gehad om beelde met 'n veel hoër resolusie as Voyager 1 te
   neem, en was die oppervlak van Enceladus ook vir die eerste keer van
   naby gesien.

   Die volgende gedetailleerde verkenning het eers weer op 30 Junie, 2004
   begin, met die arrivering van die Cassini-ruimtetuig. Na aanleiding van
   'n bestudering van die foto's van Enceladus deur Voyager 2, het die
   beplanners van die Cassini-missie Enceladus as 'n top-prioriteit
   gesien. Daar word talle "gemikte" benaderings beplan, wat Cassini tot
   ongeveer 175 km van die oppervlak sal bring, en 'n paar "ongemikte"
   benaderings, waar Cassini op 'n afstand van 100 000 km van die
   oppervlak sal wees.

[wysig] Sien ook

     * Saturnus
     * Sonnestelsel
     * Natuurlike satelliet

   Kategorie: Natuurlike satelliete

