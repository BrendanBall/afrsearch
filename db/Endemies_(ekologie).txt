Endemies (ekologie)


          Hierdie artikel behandel die ekologiese betekenis van
          "endemies". Sien endemies vir ander betekenisse.

   Endemies in biologie en ekologie beteken eksklusief inheems aan 'n plek
   of biota. Dit is in kontras met 'n aantal ander terme wat "nie inheems"
   beteken (soos eksoties, indringer, ingevoer, genaturaliseer,
   nie-inheems). Let daarop dat dit ook onderskei word van inheems: 'n
   Endemiese spesie is uniek aan daardie plek of omgewing, en word nie
   natuurlik gevind enige ander plek ter wêreld nie, terwyl 'n inheemse
   spesie nie uniek is nie, omdat dit ook inheems aan ander liggings is.

   Gewoonlik word die term aan 'n diskrete geografiese eenheid toegeken,
   mees algemeen 'n eiland of eilandgroep, maar soms aan 'n land of ander
   gedefinieerde area.

   Eilande is veral geneig om endemiese lewensvorms te ontwikkel juis as
   gevolg van hul geografiese isolasie; afgeleë eilandgroepe, soos Hawaii
   en die Galapagos het groot getalle endemiese spesies. Die afgesonderde
   area en kwesbaarheid aan die invloed van mense en ingevoerde spesies
   beteken dat endemiese spesies al té maklik kan uitsterf.

   Endemiese spesies kan ook ontwikkel in ander biologies geïsoleerde
   areas, soos die hoëvelde van Ethiopië, of groot waterliggame soos die
   Baikalmeer.

   Volgens die World Wildlife Fund word die volgende ekostreke die
   grootste persentasie endemiese plante:
     * Madagaskar laeveldwoude en droë bladwisselende woude (Madagaskar)
     * New Caledonia reënwoude en droë woude (New Caledonia)
     * Hawaii tropiese Klamwoude en droë woude (Verenigde State)
     * Sierra Madre de Oaxaca en Sierra Madre del Sur denne-eikwoude
       (Mexiko, Guatemala)
     * Fynbos (Suid-Afrika)
     * Kwongan heidevelde (Australië)

   Kategorieë: Ekologie • Natuurwetenskap

