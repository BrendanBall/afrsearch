Energie-omsetting


   In fisika en ingenieurswese, is energie-omsetting enige proses waar
   energie van een vorm na 'n ander omgeskakel word. Energie wat in
   fossielbrandstowwe, sonstraling of kernbrandstowwe gevind word moet na
   ander vorme van energie omgeskakel word om vir die mens van nut te kan
   wees soos in elektrisiteit, aandrywing, verhitting of verkoeling.
   Masjiene word gebruik om energie van een vorm na 'n ander om te sit.
   Die doeltreffendheid van 'n masjien is 'n maatstaf van hoe goed dit die
   een vorm na die ander kan omskakel.

   Energie word omgesit sodat deur ander masjiene gebruik kan word of om
   'n energiediens aan die samelewing kan verskaf. 'n Binnebrandmotor sit
   chemiese energie in die petrol om na meganiese aandrywingsenergie wat
   die kar laat beweeg. 'n Sonsel sit die son se straling om na elektriese
   energie wat gebruik kan word om 'n gloeilamp of 'n rekenaar te maak
   werk.

   Die stoomenjin is 'n tipiese voorbeeld van die
   energie-omsettingsproses. In 'n stoomenjin word brandende steenkool
   gebruik om die water (die vloeier) te verhit, wat dan as stoom uitsit
   en 'n suier laat beweeg. Die water word dan verkoel en weereens
   teruggeneem na waar die warm kole dit kan verhit om sodoende 'n siklus
   aan die gang te sit wat die stoomenjin aan die gang hou. Die stoomenjin
   maak gebruik van die energie wat vervat is in die temperatuurverskil
   tussen die warm en koue water om die suier te maak beweeg. Die
   omsetting is nooit perfek nie en van die energie in die brandende
   steenkool gaan verlore as hitte. Die bedryf van die stoomenjin kan
   omskryf word vanaf 'n energie oogpunt deur die masjiensiklusse in
   termodinamika of vanuit 'n vloeieroogpunt deur stromingsleer en vanuit
   'n warmtevloei oogpunt deur die wetenskap van warmte-oordrag.

[wysig] Energie-omsettingsmasjiene

   Daar bestaan 'n groot verskeidenheid masjiene wat energie van een vorm
   na 'n ander omsit:
     * Brandstofselle,
     * Geotermiese kragsentrales,
     * Warmte-enjins soos die binnebrandmotor wat in karre gebruik word of
       die stoomenjin,
     * Hidro-elektriese damme,
     * Staalenjins,
     * Kernreaktore,
     * Kernfusie reaktore,
     * Oseaniese termiese energie omsetting,
     * Sonselle,
     * Sonskoorsteen,
     * Golfkrag omsetters,
     * Windmeulens

[wysig] Sien ook

     * Ekonomie van energie
     * Stoor van energie
     * Hernubare energie
     * Eksergie
     * Kwaliteit van energie

   Kategorieë: Energie-omsetting • Termodinamika

