Energiekrisis


   'n Energiekrisis is 'n groot tekort (of drastiese prysverhoging) in die
   verskaffing van energie aan 'n ekonomie. Die term verwys normaalweg na
   die tekort aan olie, elektrisiteit of ander natuurlike hulpbronne. Die
   krisis het dikwels 'n impak op ander dele van die ekonomie en baie
   resessies is al veroorsaak deur 'n energiekrisis van die een of ander
   aard. Wanneer die produksiekoste van elektrisiteit byvoorbeeld styg,
   sal vervaardigingskoste daarmee saam styg wat hoë verbruikerskoste in
   die hand werk en die verbruiker se besteebare inkomste verminder. Die
   vermindering in besteding het 'n negatiewe impak op ondernemings wat
   dan kan lei tot skaarser werksgeleenthede en verdere verminderings in
   sakevertroue.

   Inhoud

        * 1 Ekonomie
             + 1.1 Olieverskaffing
             + 1.2 Die vraag na olie
        * 2 Krisisse in die geskiedenis
        * 3 Toekoms en alternatiewe energiebronne
        * 4 Sien ook
        * 5 Eksterne skakels en bronne

[wysig] Ekonomie

   Die prys van energie in 'n markgedrewe ekonomie (olie, gas,
   elektrisiteit) word bepaal deur die fundamentele beginsels van vraag en
   aanbod. Drastiese prysveranderinge kan teweeg gebring word wanneer die
   vraag of aanbod na energie verander. In sommige gevalle word 'n
   energiekrisis egter teweeg gebring deur die onvermoë van die markprys
   om te reageer op vraag-en-aanbod-veranderinge. In ander gevalle weer
   word die krisis veroorsaak deur die gebrek aan 'n vrye mark. Sommige
   ekonome reken dat de energie krisis van 1973 vererger is deur
   prysbeheer.

[wysig] Olieverskaffing

   Die verskaffing van olie word grootliks beheer deur die nasionale
   oliemaatskappye van nasies met betekenisvolle reserwes goedkoop olie,
   wat onder andere insluit VAE, Saoedi-Arabië, Venezuela, Noorweë en
   Koeweit. Baie van die lande het 'n kartel gevorm bekend as OPEC
   (Organisasie van petroleum uitvoer lande). OPEC beheer 'n baie groot
   deel van die wêreld se olieproduksie en kan dus 'n sterk invloed op die
   prys van olie uitoefen. Wanneer OPEC besluit om produksie kwotas te sny
   sal die prys geneig wees om te styg as gevolg van die verminderde
   olieverskaffing. Soortgelyk kan 'n opwaartse aanpassing in
   produksiesyfers die prys laat daal. Die politiek rondom die vorming van
   OPEC maak ook interresante leesstof.

   OPEC is egter beperk in die mate waartoe hulle die prys kan beïnvloed.
   Indien hulle die prys te hoog laat styg word die vraag na olie
   beïnvloed en kan minder produktiewe olievelde en ander onkonvensionele
   bronne soos teersand winsgewend ontgin word. Verder is die ekonomieë
   van olie uitvoerlande afhanklik van olie inkomstes en kan pogings om
   die verskaffing te veel te sny 'n negatiewe uitwerking op daardie lande
   se ekonomieë hê.

[wysig] Die vraag na olie

   Die grootste vraag kom vanaf die kommersiële sektor waar
   petroleumprodukte vir verhitting- en vervoerdoeleindes benut word. Daar
   is ook 'n seisoenale variasie in die vraag na olie aangesien die lande
   in die Noordelike halfrond die wêreldwye vraag na olie domineer en
   hulle meer olie verbruik in die winter vir verhitting. Die V.S.A.
   alleen is inderwaarheid verantwoordelik vir omtrent 60% van die
   wêreldwye vraag na olie en 'n buitengewone koue winter kan 'n drastiese
   impak op wêreldwye oliepryse hê.

[wysig] Krisisse in die geskiedenis

   Tydens die energiekris van 1979 het die VSA koepons vir
   brandstofrantsoenering laat druk, maar hulle is nooit ingebruik geneem
   nie.
   Tydens die energiekris van 1979 het die VSA koepons vir
   brandstofrantsoenering laat druk, maar hulle is nooit ingebruik geneem
   nie.
     * Energiekrisis van 1973 - Oorsaak: 'n OPEC verbod op olie-uitvoer in
       antwoord op die weste se ondersteuning van Israel
     * Energiekrisis van 1979 - Oorsaak: Die Iranse rewolusie.
     * Kaliforniese elektrisiteitskrisis - Oorsaak: mislukte deregulasie
       en korrupsie

[wysig] Toekoms en alternatiewe energiebronne

   Baie geleerdes redeneer dat die wêreld afstuur op 'n wêreldwye
   energiekrisis hoofsaaklik vanweë die uitputting van goedkoop oliebronne
   en beveel aan dat die afhanklikheid van fosielbrandstowwe verminder
   moet word. Dit het baie mense aangespoor om te belê in alternatiewe
   brandstofnavorsing soos brandstofseltegnologie, waterstofbrandstof,
   metanol, sonenergie, gety-energie en wind-energie. Tot dusver is
   hidro-elektrisiteit en kernkrag die enigste alternatiewe bronne wat op
   groot skaal benut word.

   Baie groepe soos die Klub van Rome het pessimistiese voorspellings
   gemaak dat die wêreld se oliereserwes uitgeput sou wees teen die einde
   van die 20^ste eeu. Die voorspellings het egter nie gerealiseer nie
   omdat tegnologie die ontginning van olie soveel meer effektief gemaak
   het.

[wysig] Sien ook

     * Kragonderbreking
     * Hernieubare energie
     * OPEC
     * Petroleum
     * Strategiese oliereserwe

[wysig] Eksterne skakels en bronne

     * Energy crisis - Engelse Wikipedia
     * www.oilcrisis.com: data en analise oor die komende hoogtepunt in
       die tempo van olie ontginning in die wêreld
     * Association for the study of peak oil and gas - Die mense beweer
       dat die wêreldproduksie van olie binnekort gaan afneem.
     * OPEC, Organisasie van Petroleum uitvoerlande
     * Bekendstelling aan spitsolie
     * 'n Kennisgewingsbord met nuus oor kommer rondom spitsolie
     * Nog 'n kennisgewingbord rondom die spitsolie kommer

   Kategorie: Energie

