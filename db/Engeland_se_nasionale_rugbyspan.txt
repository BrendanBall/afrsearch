Engeland se nasionale rugbyspan


   Engeland
   Beeld:England Rugby.JPG
   Unie Rugby Football Union
   Stadion Twickenham
   Afrigter Vlag van Engeland Brian Ashton
   Kaptein Phil Vickery
   Meeste toetse Jason Leonard (114)

   Spankleure Spankleure Spankleure
   Spankleure
   Spankleure
   　
   Spankleure

   Spankleure Spankleure Spankleure
   Spankleure
   Spankleure
   　
   Alt. kleure
   Eerste internasionale wedstryd
   (ook die wêreld se eerste)
   Vlag van Skotland Skotland 4 - 1 Engeland Vlag van Engeland
   (27 Maart 1871)
   Grootste oorwinning
   Vlag van Engeland Engeland 134 - 0 Roemenië Vlag van Roemenië
   (17 November 2001)
   Grootste nederlaag
   Vlag van Australië Australië 76 - 0 Engeland Vlag van Engeland
   (6 Junie 1998)
   Wêreldbeker
   Verskynings 5 (Eerste in 1987)
   Beste uitslag Kampioen, 2003

   Die Engelse nasionale rugbyspan is 'n sportspan wat Engeland in rugby
   verteenwoordig. Engeland neem jaarliks aan die Ses-Nasies Kampioenkap
   deel saam met Frankryk, Ierland, Skotland, Italië, en Wallis. Engeland
   het die kampioenskap reeds vyf-en-twintig keer gewen insluitend twaalf
   grand slams. Engeland ding ook met Skotland mee om die Calcutta
   Beker—waarvan hulle die huidige wenner is— as deel van die Ses-Nasies.
   Engeland is tans sewende op die wêreldranglys.

   Die geskiedenis van die span strek terug tot 1871 toe die Englelse
   rugbyspan amptelik hulle eerste toetswedstryd gespeel het. Engeland het
   die Tuis-unie Kampioenskap (Engels: Home Nations Championship nou die
   Ses-Nasies) wat in 1883 begin het, gedomineer. Na die skeuring in
   rugbyvoetbal in 1895 het Engeland nie weer die kampioenskap gewen tot
   in 1910 nie. Engeland het die eerste keer teen Nieu-Seeland (die All
   Blacks) in 1905 gespeel, teen Suid-Afrika in 1906, en Australië in
   1909. Engeland was een van die spanne wat genooi is om aan die eerste
   Rugby Wêreldbeker in 1987 te speel en het voortgegaan om in die
   eindstryd van die tweede Wêreldbeker in 1991 te speel waar hulle teen
   Australië verloor het. Na die span se 2003 Ses-Nasies Grand Slam het
   Engeland die 2003 Rugby Wêreldbeker gewen deur Australië 20–17 in
   ekstratyd te klop.

   Engelse spelers dra tradisoneel wit broeke, vlootblou kouse en wit
   truie met 'n rooi geborduurde roos daarop. Die span se tuisstadion is
   Twickenham Stadion waar hulle vir die eerste keer in 1910 gespeel het.
   Die span word deur die Rugbyvoetbalunie (RFU) geadministreer. Drie
   voormalige spelers is in die International Rugby Hall of Fame opgeneem.

   Inhoud

        * 1 Geskiedenis
             + 1.1 19de Eeu
             + 1.2 Begin van die 20ste Eeu
             + 1.3 Tussenoorlogsetydperk
             + 1.4 Naoorlogsetydperk
             + 1.5 1970's en 1980's
             + 1.6 1990's
             + 1.7 21ste Eeu
        * 2 Rekord
             + 2.1 Ses-Nasierekord
             + 2.2 Algehele Rekord
        * 3 Verwysings

[wysig] Geskiedenis

[wysig] 19de Eeu

   Engeland voor hulle in 1871 in die eerste internasionale wedstryd teen
   Skotland in Edinburgh gespeel het.
   Engeland voor hulle in 1871 in die eerste internasionale wedstryd teen
   Skotland in Edinburgh gespeel het.

   Die verspreiding van rugby in die eerste helfte van die 19de eeu is te
   weeg gebring deur voormalige leerlinge van Engeland se baie
   privaatskole, veral Rugby, wat nadat hulle skool verlaat het die sport
   na universiteite, na Londen, en na die graafskappe gebring het^[1].
   Engeland se eerste internasionale wedstryd is op Maandag 27 Maart 1871
   teen Skotland gespeel.^[2] Dit was nie alleen Engeland se eerste
   wedstryd teen 'n nader nasie nie, maar dit was ook die eerste
   internasionale rugbywedstryd ooit.^[2] Skotland het die kragmeting
   gewen met twee drieë en 'n verdoeling van een van die drieë; 'n 4–1
   oorwinning voor 'n skare van 4000 mense by Raeburn Place,
   Edinburgh.^[3] 'n Opvolg intrenasionale wedstryd het by die Oval in
   Londen plaasgevind waar Engeland Scotland 8–3 geklop het.^[4]^[5]

   In 1875 het Engeland hulle eerste wedstryd teen Ierland by die Oval in
   'n wedstryd wat hulle 7–0 gewen het. Die wedstryd was Ierland se eerste
   Toets.^[6]^[7] Engeland het Skotland in 1880 geklop om die eerste
   wenners van die Calcutta Beker te word.^[8]^[9] Hulle eerste wedstryd
   teen Wallis is op 19 Februarie 1881 op Richardson's Field in Blackheath
   gespeel.^[9]^[10] Engeland het hulle grootste oorwinning tot op daardie
   stadium behaal toe hulle Wallis 30–0 verslaan het en in die proses 13
   drieë gedruk het.^[10] Die opvolg wedstryd die volgende jaar by St
   Helens in Swansea was 'n nouer oorwinning; met Engeland wat 10–0 gewen
   het.^[11] Twee jaar later is die eerste Tuis-Nasies kampioenskap gehou
   met Engeland as die eerste wenners.^[12]

   In 1889 het Engeland hulle eerste wedstryd teen 'n nie-tuis-nasie span
   gespeel toe hulle die New Zealand Natives 7–0 by Rectory Field in
   Blackheath geklop het.^[13]^[14] In 1890 het Engeland die Tuis-Nasies
   trofee met Skotland gedeel.^[15]

[wysig] Begin van die 20ste Eeu

   Engeland het vir die eerste keer in 1905 teen Nieu-Seeland se All
   Blacks gespeel. Die All Blacks het vyf drieë gedruk, wat op daardie
   stadium drie punte getel het, om 15–0 te wen.^[16] Die jaar daarna het
   hulle vir die eerste keer teen Frankryk gespeel en later in die selfde
   jaar het hulle die eerste keer teen Suid-Afrika se Springbokke in 'n
   wedstryd wat 3-3 gelykop geëindig het.^[17] Engeland het vir die eerste
   keer ten Frankryk gespeel 1907,^[18] en teen Australië (die Wallabies)
   in 1909 toe Engeland 3–9 verslaan is.^[19]
   Engeland teen Nieu-Seelandse oorspronklike All Blacks
   Engeland teen Nieu-Seelandse oorspronklike All Blacks

   in 1905; die All Blacks het 15–0 gewen.]] In 1909 is Twickenham as die
   RFU se nuwe tuiste geopen wat 'n goue era van Engelse rugby. Engeland
   se eerste internasionale wedstryd op Twickenham het hulle 'n oorwinning
   oor Wallis besorg en Engeland het voortgegaan om die Internasionale
   Kampioenskap vir die eerste keer te wen sedert die groot skeuring van
   1895 wat gelei het tot die ontstaan van Rugby League. Alhoewel Engeland
   nie die titel kon behou in 1911 nie het hulle dit in 1912 gedeel.
   Vyf-Nasie Grand Slams is daarna in 1913 en 1914 gewen.so wel as in 1921
   na die Eerste Wêreldoorlog behaal.

[wysig] Tussenoorlogsetydperk

   Na die Eerste Wêreldoorlog het die span weer in 1921, 1924 en 1925
   Vyf-Nasie Grand Slams gewen.^[20] Dit ondanks 'n nederlaag aan die
   begin van 1925 teen die All Black-span wat as die Invincibles bekend
   gestaan het voor 'n skare van 60 000 op Twickenham.^[21]

   Nadat Engeland in 1928 nog 'n Grand Slam gewen het, het die span in
   1931 voor 'n skare van 70 000 teen die Springbokke op Twickenham
   gespeel. Na die uitskop van Frankryk uit die Vyf-Nasies as gevolg van
   professionalisme in 1930, wat dus terug verander het na die Tuis-Nasies
   toernooi,^[22] het Engeland voortgegaan het om die 1934 en 1937
   Tuis-Nasies met 'n Triple Crown te wen,^[23] en in in 1935 hulle eerste
   oorwinning oor die All Blacks behaal.^[24]^[25]

[wysig] Naoorlogsetydperk

   Toe die Vyf-Nasies hervat is na die hertoelating van Frankryk in 1947
   na die Tweede Wêreldoorlog het Engeland die kampioenskap met Wallis
   gedeel. Die span was nie suksesvol in die Vyf-Nasies aan die begin van
   die 1950's nie en het selgs een wedstryd in die 1950 en 1951
   kampioenskappe gewen.^[20] Engeland het vir die eerste keer na
   Suid-Afrika getoer in 1952 waar hulle 8–3 teen die Springbokke verloor
   het. Engeland het egter herstel om die 1953 Vyf-Nasies te wen en dit
   opgevolg met 'n Grand Slam in 1957, en nog 'n oorwinning in 1958.
   Engeland het Frankryk se vier-kampioenskap wenreeks in 1963 gebreek
   deur die kampioenskap in die jaar te wen.^[20] Na die oorwinning het
   Engeland na die Suidelike Halfrond getoer waar hulle al drie toetse
   verloor het: 21–11 en 9–6 teen die All Blacks, en 18–9 teen
   Australië.^[26] Engeland kon nie 'n enkele wedstryd wen in 1966 nie en
   die beste uitslag wat hulle kon behaal was 'n gelykopuitslag teen
   Ierland. Die span kon daarna vir 'n dekade lank nie weer 'n
   kampioenskap wen nie.

[wysig] 1970's en 1980's

   In die 1970's het Engeland 'n anatal oorwinnings oor spanne in die
   Suidelike Halfrond behaal insluitend oor Suid-Afrika in 1972,
   Nieu-Seeland in 1973 en Australië in 1976. Die 1972 Vyf-Nasies is nie
   voltooi nieas gevolg van die probleme in Noord-Ierland en Skotland en
   Wallis se weiering om hulle wegwedstryde in Ierland te speel. Engeland
   het ingestem om 'n ekstra wedstryd in Dublin te speel en het 'n staande
   applous wat vyfminute lank geduur het ontvang. Nadat die span 18–9 by
   Lansdowne Road verloorhet, het Engeland se kaptain, John Pullin
   verklaar, "We might not be very good but at least we turned up."^[27]

   Engeland het die volgende dekade met 'n Grand Slam oorwinning in die
   1980 Vyf-Nasies begin - hulle eerste in 23 jaar.^[28] In die 1983
   Vyf-nasies kon hulle geter nie 'n enkele wedstryd wen nie en het met
   die "houtlepeltoekenning" wgegestap.^[29] In die eerste Rugby
   Wêreldbeker in Nieu-Seeland en Australië, Engeland is saam met
   Australië, Japan en die VSA in poel A geloot. Engeland het hulle eerste
   wedstryd 19–6 teen Australië verloor. Hulle het voortgegaan om Japan en
   die VSA te klop om teen Wallis in die kwarteindstryd te speel, 'n
   wedstryd wat hulle 16–3 verloor het.^[30]

   Engeland het die Dekade in 1989 gesluit met oorwinnings oor Roemenië en
   Fidji.

[wysig] 1990's

   Engeland het die nuwe dekade begin met oorwinnings in hulle eerste drie
   Vyf-Nasies wedstrydevan 1990. Hulle het egter teen Skotland verloor wat
   Skotland toegelaat het om 'n Grand Slam te wen. Engeland het die jaar
   daarna herstel deur hulle eerste Grand Slam sedert 1980 te wen.
   Engeland het as gasheer vir die 1991 Wêreldbeker opgetree waar hulle in
   poel A saam met die All Blacks, Italië en die VSA gespeel het. Hoewel
   hulle teen die All Blacks verloor het, het hulle deur gedring na die
   kwarteindstryd waar hulle Frankryk 19–10 geklop het. Engeland het
   Skotland daarna 9–6 verslaan om 'n plek in die eindstryd teen Australië
   te verseker. Dié het hulle egter 12–6 verloor.^[31]

   Die volgende jaar het Engeland nog 'n Grand Slam voltooi, die
   Springbokke geklop en nie een keer in die jaar verloor nie. In die
   opbou tot die 1995 Wêreldbeker in Suid-Afrika het Engeland nog 'n Grand
   Slam behaal - hulle derde in vyf jaar. In die Wêreldbeker het Engeland
   Argentinië, Italië en Samoa in poelwedstryde geklop en Australië daarna
   25–22 in hulle kwarteindstryd gewen. Engeland se halfeindstryd is egter
   oorheers deur die All Blacks en Jonah Lomu se vier drieë in die
   wedstryd wat hulle 45–29 verloor het.^[32] Hulle het daarna ook teen
   Frankryk verloor in die wedstryd om die derde plek om vierde te
   eindig.^[31]

   In 1997 is Clive Woodward aangestel as Engeland se afrigter. In daardie
   jaar het Engeland op Twickenham gelykop gespeel teen Nieu-Seeland nadat
   hulle die vorige week 'n swaar nederlaag in Manchester moes verduur.
   Engeland het in 1998 na Australië, Nieu-Seeland en Suid-Afrika getoer.
   Baie van Engeland se spelers het hulle nie vir die toer beskikbaar
   gestel nie en die toer het die bynaam die "toer uit die hel" gekry
   nadat Engeland 'n rekord nederlaag van 76–0 teen die Wallabies behaal
   het.^[33] In 1999 het Skotland se Scott Gibbs in die spanne se laaste
   Vyf-Nasies wedtsryd, voior dit die volgende jaar na die Ses-Nasies
   verander het, deur Engelse duikslae gesny om in die laaste minuut 'n
   drie te druk wat Skotland die trofee besorg het.

[wysig] 21ste Eeu

   Die Engelse Rugbyspan tydens hulle oorwinningsparade deur die middestad
   van London, hier by Trafalgarplein afgeneem.
   Die Engelse Rugbyspan tydens hulle oorwinningsparade deur die middestad
   van London, hier by Trafalgarplein afgeneem.
   Feesvieringe by Trafalgar Square na Engeland se 2003
   Wêreldbekeroorwinning.
   Feesvieringe by Trafalgar Square na Engeland se 2003
   Wêreldbekeroorwinning.

   Engeland het die nuwe millennium afgeskop met die eerste Ses-Nasies
   titel.^[34] In 2001 het Ierland Engeland 'n uitgestelde wedstryd 20–14
   verslaan om hulle by Lansdowne Road van 'n van 'n Grand Slam te
   ontneem.^[35] Alhoewel die 2002 Ses-Nasies titel deur Frankryk gewen is
   het Engeland as troosprys die Triple Crown gewen.^[36] In 2002 eht
   Engeland Argentinië in Buenos Aires verslaan en daarna die All Blacks,
   Australië, en Suid-Afrika op Twickenham.^[37]^[38]^[39]^[40] In 2003
   het Engeland vir die eerste keer sedert 1995 'n Grand Slam gewen gevolg
   deur oorwinnings oor Australië en die All Blacks in Junie.

   In die aanloop tot die 2003 Wêreldbeker was Engeland een van die
   gunstelinge om die toernooi te wen.^[41] Hulle het die eindstryd op 22
   November 2003 teen Australië bereik en vir die eerste keer
   Wêreldkampioen geword na 'n wenskepskop deur Jonny Wilkinson in ekstra
   tyd vir 'n eindtelling van 20–17. Op 8 Desember het die Engelse span
   750 000 ondersteuners gegeroet op hulle oorwinningsperade deur Londen
   voor hulle ontmoeting met Koningin Elizabeth II by Buckingham
   Paleis.^[42]

   In die 2004 Ses-Nasies het Engeland teen beide Frankryk en Ierland
   verloor en derde geëindig.^[43] Sir Clive Woodward het op 2 September
   bedank en Andy Robinson is as Engeland se hoofafrigter aangestel.^[44]
   Robinson se eerste Ses-Nasies veldtog in 2005 het uitgeloop op 'n
   vierde plek vir Engeland,^[45] en alhoiewel hulle Australië 26–16
   geklop het,^[46] is die jaar afgesluit met 'n 23–19 nederlaag teen die
   All Blacks.^[47]

   Na hulle nederlaag teen Suid-Afrika in die 2006 einde van die jaar
   toetse,^[48] het Engeland agt van hulle laaste nege toetse verloor —
   hulle slegste verloorlopie ooit. Afrigter Andy Robinson het hierna
   bedank en aanvalsafrigter Brian Ashton is aangestel in Desember
   2006.^[49] Engeland het die 2007 Ses-Nasies begin met 'n Calcutta beker
   oorwinning oor Skotland.^[50] Die kampioenskap het ook 'n
   geskiedkundige wedstryd by Croke Park teen Ierland ingesluit wat
   Engeland 43–13 verloor het, hulle ergste nederlaag ooit teen
   Ierland.^[51]

[wysig] Rekord

[wysig] Ses-Nasierekord

   England se enigste jaarlike toernooi is die Ses-Nasie Kampioenskap waar
   hulle teen vyf ander Europse nasies speel: Frankryk, Ierland, Italië,
   Skotland, en Wallis. Die Ses-Nasies het begin as die Tuis-Nasies
   Kampioenskap in 1883 wat Engeland met 'n Triple Crown gewen het.
   Engelahet die titel totdusver meer kere as enige ander nasie gewen deur
   dit 25 keer regstreek te wen en die kampioenskap tien keer te deel. Die
   span se langste tussenpose in titels was 18 jaar (1892–1910). Gedurende
   die Ses-Nasies kompeteer Engeland ook teen Skotland om die Calcutta
   Beker wat Engeland vir die eerste keer in 1880 gewen het. Hulle speel
   ook tydens die kompetisie teen Ierland om die Millenniumtrofee. Die
   Millenniumtrofee is die eerste keer in 1988 gehou toe dit deur Engeland
   gewen is.

   Engeland
   Frankryk
   Ierland
   Italië
   Skotland
   Wallis
   Toernooie 106 76 106 8 106 106
   Regstreekse Oorwinnings (Gedeelde Oorwinnings) 25 (10) 16 (7) 10 (8) 0
   (0) 14 (8) 23 (10)
   Grand Slams 12 8 1 0 3 9
   Triple Crowns 23 - 9 - 10 18

[wysig] Algehele Rekord

   Engeland teen die All Blacks in 2006.
   Engeland teen die All Blacks in 2006.

   Engeland het teen 18 September 2007 316 van hulle 594 toetswedstryde
   gewen, 'n wenrekord van 53,20%.^[52] Toe die IRR Wêreldranglys in
   Oktober 2003 ingevoer is was Engeland eerste op die lys. Hulle het
   vlugtig na die tweede plek teruggesak in September van dié jaar voor
   hulle die eerste plek weer herwin het. Engeland het na die tweede polek
   en daarna na die derde plek geval in Junie 2004. Na die 2005
   Ses-Natiies het hulle na die sesde plek geval waar hulle gebly het tot
   hulle in Desember van daardie jaar na vyfde plek gestyg het. In 2006
   het hulle rang weer geval en teen die einde van 2006 was hulle sewende
   op die lys. Hulle het in die sewende plek gebly tot Julie 2007.^[53]

   Engeland se toets rekord teen alle basies, opgedateer
   2007-09-13:^[52]^[54]
                  Teen                    Gespeel Gewen Verloor Gelykop  % Gewen
Vlag van Skotland  Skotland               124     66    41      17      53.23
Flag of Ireland  Ierland                  120     69    43      8       57.50
Vlag van Wallis  Wallis                   116     53    51      12      45.69
Vlag van Frankryk  Frankryk               89      47    35      7       52.81
Vlag van Australië  Australië             34      13    20      1       38.24
Vlag van Nieu-Seeland  Nieu-Seeland       29      6     22      1       20.69
Vlag van Suid-Afrika  Suid-Afrika         28      12    15      1       42.86
Vlag van Argentinië  Argentinië           13      9     3       1       69.23
Vlag van Italië  Italië                   13      13    0       0       100.00
Vlag van Kanada  Kanada                   6       6     0       0       100.00
Vlag van Verenigde State  Verenigde State 5       5     0       0       100.00
Vlag van Fidji  Fidji                     4       4     0       0       100.00
Vlag van Roemenië  Roemenië               4       4     0       0       100.00
Vlag van Samoa  Samoa                     4       4     0       0       100.00
Vlag van Georgië (land)  Georgië          1       1     0       0       100.00
Vlag van Japan  Japan                     1       1     0       0       100.00
Vlag van Nederland  Nederland             1       1     0       0       100.00
Vlag van Tonga  Tonga                     1       1     0       0       100.00
Vlag van Uruguay  Uruguay                 1       1     0       0       100.00
Totaal                                    594     316   230     48      53.20

[wysig] Verwysings

    1. ^ "Origins of Rugby." rugbyfootballhistory.com. URL besoek op
       2007-02-16.
    2. ^ ^2,0 ^2,1 "Short history of rugby." rfu.com. URL besoek op
       2007-02-16.
    3. ^ "Historical Rugby Milestones - 1870s." rugbyfootballhistory.com.
       URL besoek op 2007-02-16.
    4. ^ "England vs Scotland > Games Played." rugbydata.com. URL besoek
       op 2006-02-16.
    5. ^ "5 February 1872 - The Oval, London, England." rugbydata.com. URL
       besoek op 2007-02-16.
    6. ^ "15 February 1875 - The Oval, London, England." rugbydata.com.
       URL besoek op 2007-02-16.
    7. ^ "Ireland > Games Played." rugbydata.com. URL besoek op
       2007-02-16.
    8. ^ "28th February 1880 Whalley Range, Manchester, England.."
       rugbydata.com. URL besoek op 2007-02-19.
    9. ^ ^9,0 ^9,1 "Historical Rugby Milestones - 1880s."
       rugbyfootballhistory.com. URL besoek op 2007-02-19.
   10. ^ ^10,0 ^10,1 "19th February 1881 Richardsons Field, Blackheath,
       England.." rugbydata.com. URL besoek op 2007-02-19.
   11. ^ "16th December 1882 St Helens, Swansea, Wales.." rugbydata.com.
       URL besoek op 2007-02-19.
   12. ^ "Six Nations roll of honour." bbc.co.uk: 2004-01-19. URL besoek
       op 2007-02-19.
   13. ^ "Unsporting behaviour? - the New Zealand Natives' rugby tour of
       1888/89." nzhistory.net.nz. URL besoek op 2007-02-16.
   14. ^ "Matches played - New Zealand Natives' rugby tour of 1888/89."
       nzhistory.net.nz. URL besoek op 2007-02-16.
   15. ^ "6 Nations History." rugbyfootballhistory.com. URL besoek op
       2007-09-02.
   16. ^ "6th All Black Test : 79th All Black Game." allblacks.com. URL
       besoek op 2007-09-06.
   17. ^ James Peters, 'n gekleurde speler van Devon is oënskynlik nie vir
       die Engelse span vir hulle wedstryd teen die Springbokke gekies is
       nie nadat die Suid-Afrikaanse daar vroeër 'n bohaai opgeskop het
       oor sy insluiting in 'n Devonse span."Forgotten hero merits a
       lasting memorial." The Telegraph: 2007-07-14. URL besoek op
       2007-09-14.
   18. ^ "France vs England." 2rugby.com. URL besoek op 2007-08-01.
   19. ^ "Historical Rugby Milestones 1900s." rugbyfootballhistory.com.
       URL besoek op 2007-08-01.
   20. ^ ^20,0 ^20,1 ^20,2 "6 Nations History." rugbyfootballhistory.com.
       URL besoek op 2007-08-01.
   21. ^ "30th All Black Test : 199th All Black Game." allblacks.com. URL
       besoek op 2007-08-01.
   22. ^ "Six Nations history", bbc.co.uk, 2002-01-28. URL besoek op
       2007-08-01.
   23. ^ 'n Triple Crown word verkry wanneer 'n Tuis-Nasie al drie die
       ander Britse Tuis-Nasies in een toernooi verslaan.
   24. ^ "52nd All Black Test: 311th All Black Game." allblacks.com. URL
       besoek op 2007-02-19.
   25. ^ Polanski (2003), pg 38–39.
   26. ^ "International Teams > England > Games Played." rugbydata.com.
       URL besoek op 2007-08-02.
   27. ^ Ackford, Paul, "Breaking the losing streak", telegraph.co.uk,
       2006-11-12. URL besoek op 2007-08-02.
   28. ^ "1980 Grand Slam by James Owen.." directart.co.uk. URL besoek op
       2007-08-02.
   29. ^ Mather, Adrian, "Vandal-hit youth club gets a fresh start in new
       premises", edinburghnews.scotsman.com, 2007-02-06. URL besoek op
       2007-08-02.
   30. ^ "1987 Rugby World Cup Results." worldcupweb.com. URL besoek op
       2007-08-02.
   31. ^ ^31,0 ^31,1 "1991 Rugby World Cup Results." worldcupweb.com. URL
       besoek op 2007-08-02.
   32. ^ "289th All Black Test : 992nd All Black Game." allblacks.com. URL
       besoek op 2007-09-06.
   33. ^ Hodgetts, Rob, "How do England bounce back?", bbc.co.uk,
       2007-06-30. URL besoek op 2007-08-02.
   34. ^ "Brave Scots defeat England", bbc.co.uk, 2000-04-02. URL besoek
       op 2007-03-17.
   35. ^ Wilcox, Greg, "The longest six nations ... with a sting in the
       tail", guardian.co.uk, 2002-01-27. URL besoek op 2007-03-17.
   36. ^ Aylwin, Micahael, "Clive is reluctantly happy", guardian.co.uk,
       2002-03-24. URL besoek op 2007-03-17.
   37. ^ "Argentina beaten by England youngsters", bbc.co.uk, 2002-05-22.
       URL besoek op 2007-03-17.
   38. ^ berlin, peter, "England make history as All Blacks plot future",
       iht.com, 2002-11-11. URL besoek op 2007-03-17.
   39. ^ Majendie, Matt, "England stun Aussies", bbc.co.uk, 2002-11-16.
       URL besoek op 2007-03-18.
   40. ^ Standley, James, "England rout sorry Springboks", bbc.co.uk,
       2002-11-23. URL besoek op 2007-03-18.
   41. ^ Paul, Gregor, "RWC 2003: The All Blacks peak too early",
       nzherald.co.nz, 2007-08-26. URL besoek op 2007-09-02.
   42. ^ Anthony, Andrew, "England 750,000, Australia nil",
       guardian.co.uk, 2003-12-09. URL besoek op 2007-09-02.
   43. ^ Moore, Jonathon, "Six Nations: End of term report", bbc.co.uk,
       2004-03-27. URL besoek op 2007-02-21.
   44. ^ "Woodward quits England", bbc.co.uk, 2004-09-03. URL besoek op
       2007-02-21.
   45. ^ Palmer, Bryn, "Wonderful Wales exude joy of Six", bbc.co.uk,
       2005-03-21. URL besoek op 2007-02-21.
   46. ^ "England 26-16 Australia", bbc.co.uk, 2005-11-12. URL besoek op
       2007-02-21.
   47. ^ Ackford, Paul, "England's onslaught ends in gallant failure",
       telegraph.co.uk, 2005-11-19. URL besoek op 2007-02-21.
   48. ^ Standley, James, "England 14-25 South Africa", bbc.co.uk,
       2006-11-25. URL besoek op 2007-02-22.
   49. ^ "Ashton confirmed as new England rugby head coach",
       taipeitimes.com, 2006-12-21. URL besoek op 2007-02-22.
   50. ^ Harlow, Phil, "England 42-20 Scotland", bbc.co.uk, 2007-02-03.
       URL besoek op 2007-02-22.
   51. ^ "England suffer record defeat", telegraph.co.uk, 2007-02-24. URL
       besoek op 2007-09-06.
   52. ^ ^52,0 ^52,1 "International Rugby Union Statistics."
       rugbydata.com. URL besoek op 2007-09-13.
   53. ^ Ranking archives can be found at the IRB website; www.irb.com.
   54. ^ This table excludes matches played against the Barbarians and New
       Zealand Maori as they are not full representative teams.

   Kategorie: Europese nasionale rugbyspanne

