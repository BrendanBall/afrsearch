Engelse Renaissance


   Die Engelse Renaissance is 'n onlangse term wat gebruik word om 'n
   kultere en kunssinnige beweging te beskryf wat in die vroeë 16e tot
   vroeë 17e eeu in Engeland plaasgevind het. Dit word geassosieer met die
   Europese Renaissance wat, volgens spekulasie, in Noord-Italië begin het
   in die 14e eeu. Daar word ook soms na dié tydperk in Engelse kulturele
   geskiedenis verwys as "die tydperk van Shakespeare" of "die tydperk van
   Elizabeth"; die twee name verwys na die Engelse renaissance se
   bekendste skrywer en belangrikste monarg. Die twee benamings is egter
   ietwat misleidend: Shakespeare was nie besonders beroemd in sy eie
   leeftyd nie en die Engelse Renaissance dek 'n tydperk voor en ná
   Elizabeth I se heersing.

   Digters soos Edmund Spenser en John Milton het werke geproduseer wat 'n
   toenemende belangstelling in Engelse Christelike geloof getoon het,
   soos byvoorbeeld die allegoriese voorstelling van die Tudor-stamhuis in
   The Faerie Queen en die hervertelling van die sondeval in Paradise
   Lost; toneelskrywers, soos Christopher Marlowe en William Shakespeare
   het uitbeelding van die Engelse interpretasie van lewe, die dood en
   geskiedenis geskep. Nader aan die einde van die heersing van die
   Tudor-stamhuis het filosowe soos Sir Thomas Moore en Sir Francis Bacon
   hulle eie idees oor menswees en die aspekte van die perfekte samelewing
   gepubliseer, in 'n tydperk waarin die analise van die mens se
   denkpatroon nie wyd bestudeer was nie.

   Engeland het ook in die tyd hulle astroloë en alchemici afgeskaf en
   nader aan moderne wetenskap beweeg met die Bacon-metode, 'n voorloper
   van die wetenskaplike metode.
   Kategorieë: Geskiedenis van Engeland • Renaissance

