Erik Erikson


   Erik H. Erikson (15 Junie, 1902 - 12 Mei, 1994) was 'n
   ontwikkelingsielkundige bekend vir sy teorie oor die sosiale
   ontwikkeling van die mens, en as die skepper van die uitdrukking
   'identiteitskrisis'.

   Inhoud

        * 1 Biografie
        * 2 Teorie
        * 3 Bibliografie
        * 4 Sien ook

[wysig] Biografie

   Erik Erikson is op 15 Junie 1902 in Frankfurt, Duitsland gebore. Hy het
   nooit sy pa geken nie, want dié het sy ma gelos nog voor Erik se
   geboorte. Sy ma, Karla Abrahamsen, was Joods. Toe Erik drie jaar oud
   was, trou sy ma met dr. Theodor Homberger. Die gesin het verhuis na
   Karlsruhe, in die suide van Duitsland.

   Ná hoërskool, het Erik gehoop om 'n kunstenaar te word, en in dié dae
   het hy 'n Boheemse leefstyl gevolg, lank voordat dit mode sou word.

   Erikson word hy 'n onderwyser by 'n eksperimentele Amerikaanse skool in
   Wene toe hy 25 jaar oud was. In dié tydperk het hy homself bekwaam in
   die Montessori opvoedingsisteem en aangesluit by die Weense
   Psigo-analitiese Vereniging. Anna Freud het hom gepsigo-analiseer
   gedurende daardie tydperk. Hy het ook verlief geraak op 'n Kanadese
   dansonderwyseres.

   Die egpaar het Wene verlaat toe die Nazi's aan bewind gekom het, en het
   uiteindelik by Harvard Universiteit in Boston gedoseer. Later was hy 'n
   dosent by Yale Universiteit, en daarna by die Universiteit van
   Kalifornië in Berkeley. Dit is by hierdie universiteit wat sy beroemde
   navorsing oor die Lakota en die Yurok lyf begin kry het.

   In 1950 publiseer hy "Childhood and Society". Die boek beskryf sy
   sienings oor die inheemse Amerikaners, sy ontledings van Maxim Gorkiy
   en Adolf Hitler, en bevat 'n bespreking oor die "Amerikaanse
   persoonlikheid" asook 'n raamwerk van sy eie ontwikkelende siening van
   Freud se teorie. In latere werke ontwikkel hy die temas verder. Een van
   sy boeke "Gandhi's Truth" verwerf die Pulitzer Prys, asook die
   Nasionale Boeketoekenning.

   In dieselfde jaar, 1950, verlaat Erik die Berkeley-kampus, te midde van
   die hooggety van Senator Joseph McCarthy se heksejag teen die
   Kommunisme.

   Hy het daarna 'n dekade lank by 'n gesondheidskliniek in Massachusetts
   gewerk, en nog 'n dekade lank by Harvard. Hy het afgetree in 1970, en
   het steeds aangehou met navorsingswerk, waarin sy vrou hom bygestaan
   het.

   Hy is oorlede in 1994.

[wysig] Teorie

   Sien die ontwikkelingsteorie van Erikson.

[wysig] Bibliografie

   Belangrikste werke:
     * Childhood and Society (1950)
     * Young Man Luther. A study in Psychoanalysis and History (1958)
     * Gandhi's Truth: On the Origin of Militant Nonviolence (1969)
     * Adulthood (Geredigeerde boek, 1978)
     * Vital Involvement in Old Age (met J.M. Erikson en H. Kivnick, 1986)
     * The Life Cycle Completed (met J.M. Erikson, 1997)

   Versamelings:
     * Identity and the Life Cycle. Gekeurde briewe (1959)
     * A Way of Looking at Things: Gekeurde briewe 1930-1980 (Redakteur:
       S.P. Schlien, 1995)
     * The Erik Erikson Reader (Redakteur: Robert Coles, 2001)

   Verwante werke:
     * Identity's Architect: A Biography of Erik H. Erikson (Lawrence J.
       Freidman en Robert Coles, 1999)
     * Erik Erikson, His Life, Work, and Significance (Kit Welchman, 2000)

[wysig] Sien ook

     * Psigo-analise
     * Sigmund Freud
     * Epigenetika

   Kategorie: Duitse sielkundiges

