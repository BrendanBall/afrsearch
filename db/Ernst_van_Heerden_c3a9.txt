Ernst van Heerden


   Ernst van Heerden (20 Maart 1916 - 30 September 1997) behoort tot die
   vooraanstaande Afrikaanse digters. Sy werk sluit vyftien gedigbundels,
   een epiese gedig, 'n aantal opstelle, reisdagboeke en outobiografiese
   werke in. Hy is altyd trots op sy gay identiteit. Hy verwerf
   internasionale bekendheid deur sy gedigte, waarin hy veral op motiewe
   uit die wêreld van die sport konsentreer. In 1948 word by die
   Internasionale Poësiekompetisie van die Olimpiese Spele 'n
   silwermedalje vir sy Ses gedigte aan hom toegeken.

   Die boorling van Pearston (Oos-Kaap, Suid-Afrika) verwerf sy matriek by
   die Hoërskool Grey in Port Elizabeth en studeer aan die Universiteit
   van Stellenbosch, waar hy in 1936 sy M.A. behaal, en aan die
   Gemeentelijke Unversiteit van Amsterdam, waar hy die digters William
   Ewart Gladstone Louw (1913-1980), een van Suid-Afrika se belangrikste
   Digters van Dertig, en Willem Jacobus du Plooy Erlank (1901-1984),
   beter bekend onder sy pseudoniem Eitemal, ontmoet.

   Met die uitbreek van die Tweede Wêreldoorlog keer hy na Suid-Afrika
   terug en doseer aan die universiteite van Stellenbosch en
   Pietermaritzburg. Vanaf 1943 word hy eers 'n dosent in Engels en later
   in Afrikaans by die Departement van Onderwyskunde aan die Universiteit
   van Stellenbosch.

   In 1959 word 'n beurs van die Carnegie-stigting aan hom toegeken, wat
   hom in stat stel om na die VSA te reis en Amerikaanse Letterkunde te
   studeer. In die somers van die jare 1963 en 1964 reis hy dwarsdeur
   Suid-Amerika.

   In 1960 word van Heerden 'n dosent in poësie aan die Universiteit van
   die Witwatersrand in Johannesburg. Later word hy 'n senior dosent en in
   1967 uiteindelik 'n professor van die Departement Afrikaans en
   Nederlands.

   'n Ernstige siekte lei in 1974 tot die amputasie van sy bene. In 1981
   tree hy af as professor. Hy is op 30 September 1997 in die
   Olivedale-kliniek in Johannesburg oorlede.

   Inhoud

        * 1 Werke
             + 1.1 Poësie
             + 1.2 Reisverhale
        * 2 Pryse en toekennings
        * 3 Outobiografiese werke
        * 4 Literêre opstelle

[wysig] Werke

[wysig] Poësie

     * Weerlose uur (1942)
     * Verklaarde nag (1946)
     * Die sewe vrese (1951)
     * Die bevryding - 'n epiese gedig in drie dele (1952)
     * Reisiger (1953-1977)
     * Koraal van die dood (1956)
     * Die klop (1961)
     * Op die mespunt (1963; 'n nuwe, hersiene uitgawe is in 1982 deur
       A.P. Grové saamgestel)
     * Anderkant besit (1966)
     * Teenstrydige liedere (1972)
     * Tyd van verhuising (1975)

[wysig] Reisverhale

     * Etikette op my koffer (1961)
     * Wolk van die mooi weer (1964)

[wysig] Pryse en toekennings

     * 1948: Silwermedalje by die Internasionale poësiekompetisie van die
       Olimpiese Spele vir sy Ses gedigte
     * 1949: Prys van die Suid-Afrikaanse Uitsaaikorporasie (SAUK) vir 'n
       gedig wat later onder die titel Die bevrydiging vrygestel is
     * 1962: Hertzog-prys vir Die klop (1961)
     * 1975: Hertzog-prys vir Teenstrydige liedere (1972)
     * 1977: Diploma van die União Brasileira de Escritores van Manaus
     * 1988: WA Hofmeyer-prys en CNA-prys vir Amulet teen die vuur (1987)
     * 1991: Gustav Preller-prys vir literêre kritiek

   Eredoktersgrade: Universiteit van die Witwatersrand (1982);
   Rhodes-universiteit, Grahamstad (1985), Universiteit van die
   Oranje-Vrystaat, Bloemfontein (1991); Universiteit van Stellenbosch
   (1995)

   Opgedra aan Ernst van Heerden is 'n spesiale uitgawe van die tydskrif
   Standpunte, wat in Maart 1981 verskyn het, en 'n gedigbundel met ander
   digters se werke, wat in 1991 verskyn het.

[wysig] Outobiografiese werke

     * Die aamborstige klok (1966)
     * Die ligtende trein (1988)
     * Die ysterwoud (1976, verskyn in 1982 in Kanse op 'n wrak)
     * Die swart skip (1985)
     * The runner and the shadow (werkbundel, 1986)
     * Amulet teen die vuur (1987)
     * Kwadratuur van die sirkel (1990)
     * Najaarswys (1993)
     * De herfstelike lig (1996)

[wysig] Literêre opstelle

     * Rekenskap (1963)
     * N.P. van Wyk Louw (1963)
     * Die ander werklikheid (1969)
     * Digterlike diagnose (1977)
     * Huis van stemme (1984)

   Kategorie: Afrikaanse digters

