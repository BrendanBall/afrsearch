Esties


   Esties (Eesti keel) is die amptelike taal van die republiek Estland.
   Die taal, wat ook Estnies of Ests genoem word, het ongeveer 1 miljoen
   sprekers. Daarmee is dit op een na (Yslands) die kleinste taal in
   Europa wat op alle vlakke (wetgewing, regspraak, wetenskap en
   letterkunde) gebruik word. Die eerste Estiese boek verskyn in 1535.
   Esties behoort tot die Fins-Oegriese tale, en binne die familie tot die
   Oosseefinse tale. Tot die groep tale, wat rondom die Finse Golf
   gespraat word, behoort ook Fins, 'n taal wat die meeste Este sonder
   veel moeite kan verstaan. Omgekeerd geld dit trouens minder: behalwe
   die verwantskap tussen die tale speel dit ook 'n rol dat die Este
   vertroud is met Fins, byvoorbeeld omdat hulle steeds Finse televisie
   kan ontvang en omdat Estland druk besoek word deur Finse toeriste.

   Esties is nie verwant aan Lets of Litaus nie en net so min nie met
   Russies nie. Afrikaans is om die waarheid te sê as Indo-Europese taal
   nader aan die drie tale as Esties.

   Esties gebruik die Latynse alfabet, aangevul met die klinkertekens ä,
   ö, ü en õ. Die laatste teken staan vir 'n tipies Estiese klinker wat
   gevorm word deur die tong te plaas asof 'n o uitgespreek word en die
   lippe daarby te trek . Sowel klinkers as medeklinkers kan kort, lank en
   ekstra lank wees. In Estiese spelling word grotendeels slegs die
   verskil tuusen kort en lank weergegee en wel deur die letter dubbel te
   skryf: sada 'honderd' vs. saada 'om te kry' en kana 'hoender' vs. kanna
   'dra!'.

   Esties het van alle omringende tale invloed ondergaan. Daar is
   Oudgermaanse, Baltiese en Slawiese leenwoorde uit die tyd toe die
   Oosseefinse familie nog een taal vorm (voor die begin van ons
   jaartelling), byvoorbeeld ondreskeidelik die woorde rand (strand,
   Germaans), sild (brug, Balties) en aken (raam, Slawies). Jonger is die
   groot aantal leenwoorde uit Platduits, die taal van die Hanze. Die taal
   lyk baie soos Nederlands (meer as na Hoog-Duits), en aangesien die
   Estiese spelreëls op sommige punte ooreenkom met die Nederlandse, is
   daar 'n hele aantal woorde wat in Nederlands en ook in Afrikaans en in
   Esties identies is:klooster,kaart, kroon, kraan. Ander wyk 'n bietjie
   af, maar is tog heel herkenbaar: hoov (hof), triikima (stryk), pott
   (pot) en pann (pan). Die aantal Russiese leenwoorde uit die vorige eeu
   is redelik beperk. Die invloed van Engels is tans wel groot. Esties het
   minder as Fins die neiging om eie, puristiese woorde te gebruik vir
   nuwe sake (telefon, instituut, maar wel arvuti vir rekenaar instede van
   die engelse computer). Dit herinner aan die verskil tussen Afrikaans en
   nederlands waar Afrikaans ook meer geneig is om nuwe woorde te gebruik
   terwyl Nederlands gereeld Engelse woorde aanneem.
     __________________________________________________________________

   Kenmerkend van Esties:

   - Esties gebruik dikwels naamvalle, waar Indo-europese tale liewer
   voorsetsels gebruik: käes 'in die hand', Eestisse 'na Estland'.
   - daar is geen verskil tussen mannlike en vroulike woorde nie; tema
   beteken sowel 'hy' as 'sy'.
   - na 'n telwoord volg enkelvoud. Die bybehorende naamval is die
   partitief, 'n naamval wat oorspronklik 'n deel van iets uitdruk
   (vergelikbaar met die Franse du pain).
   - medeklinkers in 'n woord word 'swak' (verander, verkort of verdwyn)
   as daar sprake is van 'n geslote (of: oorspronklik geslote)
   lettergreep: tiib 'vleuel' vs. tiival 'aan die vleuel'.
   - daar is geen lidwoorde nie.
   - Esties vermy opeenhoping van medeklinkers aan die begin van 'n woord:
   strand word rand.
   Estisch deel bostaande eienskappe met Fins en met die meeste andere
   Fins-Oegriese tale.

   Op die volgende punte wyk Esties van Fins af:

   - daar is geen klinkerharmonie nie. Na die eerste lettergreep kan wel
   slegs 4 klinkers voorkom: a, e, i en u (as variant soms o).
   - klinkers kan in verboë vorm veranderinge ondergaan: madu 'slang" vs.
   mao 'van die slang' (u word o), rida 'ry' vs. rea 'van die ry' (i word
   e).
   - waar in Fins besit uitgedruk word deur 'n uitgang na die woord,
   gebruik Esties 'n vorm van persoonlike voornaamwoord: Fins käsini =
   Esties minu käsi 'my hand'.
   - daar is 'n groot aantal werkwoordvoorvoegsels, vergelykbaar met die
   in Nederlands en Afrikaans: kandma 'dra': ette kandma 'voordra'.
   - daar is twee infinitiewe: ma tahan saada 'ek wil kry' vs. ma pean
   saama 'ek moet kry' ( saama/saada = om te kry).

   Die getalle van 1 tot 10 in Esties:

   1 - üks | 2 - kaks | 3 - kolm | 4 - neli | 5 - viis | 6 - kuus | 7 -
   seitse | 8 - kaheksa | 9 - üheksa | 10- kümme.
   Wikipedia
   Sien gerus Wikipedia se uitgawe in [[:{{{kode}}}:|Esties]]
   Kategorieë: Fins-Oegriese taalfamilie • Natuurlike taal • Estland

