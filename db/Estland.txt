Estland


   CAPTION: Estland
   Eesti Vabariik


        Wapen van Estland
   Vlag Wapen
   Nasionale leuse: geen
   Volkslied: Mu isamaa, mu õnn ja rõõm
   Ligging van Estland
   Hoofstad         Tallinn
                    59°26′N 24°45′E
   Grootste stad    Tallinn
   Amptelike tale   Esties
   Regering
   President
   Eerste Minister
                    Demokratiese Republiek
                    Toomas Hendrik Ilves
                    Andrus Ansip
   Onafhanklikheid
   Onafhanklikheid
   - Verklaar
   - Erken
   - Beset deur USSR
   Onafhanklikheid
   - Herverklaar
                    Van Keiserlike Rusland
                    24 Februarie 1918
                    2 Februarie 1920
                    16 Junie 1940
                    Van Sowjet Unie
                    20 Augustus 1991
   Oppervlakte
    - Totaal

    - Water (%)
                    1_E10 45 226 km^2  (129ste)
   Bevolking
    - 2005 skatting
    - Digtheid
                    1 332 893 (148ste)
                    29,8 / km^2 (??)
   BBP (KKP)
    - Totaal
    - Per capita    2004 skatting

                    VSA $ 19,23 bn (112de)
                    66ste
   Geldeenheid      Estiese kroon (EEK)
   Tydsone
    - Somertyd      EET (UTC+2)
                    EEST (UTC+3)
   Internet-TLD     .ee
   Skakelkode       +372

   Estland is ‘n land in Noordoos-Europa, wat in die weste begrens word
   deur die Oossee, in die noorde deur die Finse Golf, in die ooste deur
   Rusland en in die suide deur Letland.

   Estland is eeue lank deur Europese moondhede soos die Duitse Orde,
   Denemarke, Swede, Pole, Rusland en die Sowjetunie oorheers en het - ná
   'n kortstondige periode as 'n onafhanklike staat tussen die twee
   wêreldoorloë - saam met die ander twee Baltiese lande, Letland en
   Litaue in 1991 onafhanklikheid bereik. Estland het op 1 Mei 2004
   aangesluit by die Europese Unie. Dit is die mees noordelike en die
   kleinste van die drie Baltiese lande. Inwoners praat oorwegend Esties
   wat nou verwant is aan Fins en - in teenstelling met die ampstale van
   Letland en Litaue - deel uitmaak van die Fins-Oegriese taalgroep.
   Kaart van Estland.
   Kaart van Estland.

   Inhoud

        * 1 Geskiedenis
        * 2 Politiek
        * 3 Geografie
        * 4 Bevolking
        * 5 Bestuur
        * 6 Eksterne skakels
        * 7 Sien ook

[wysig] Geskiedenis

   Die Este het hulle reeds meer as 2 000 jaar gelede in die huidige
   Estland gevestig. Die eerste historiese bron oor die volk dateer uit
   die 1ste eeu n.C., toe die Romeinse geskiedkundige na die bewoners van
   die gebied as Aesti verwys het.
   Estland, 814.
   Estland, 814.

   Die gebied van die heidense Estiese stamme is in die 13de eeu deur 'n
   koalisie van Denemarke en die Duitse Orde verower. Die Dene het in 1219
   die nuwe hoofstad Reval (tans Tallinn) gestig en die Westerse kultuur
   en Christelike godsdiens in Estland ingevoer. Die Dene, wat aanvanklik
   die noorde van Estland oorheers het, het hulle gebied in 1346 aan die
   Duitse Orde verkoop, wat voorheen die suide beheer het. Estland het tot
   by die Orde se ontbinding in 1561 onder die heerskappy van die Duitse
   ridders en koopmanne van die Hanse-bond gebly. Die landelike bevolking
   het onder die Duitse bewind in 'n toestand verkeer wat feitlik op
   lyfeienskap neergekom het.
   Lyfland in 1260
   Lyfland in 1260

   Noord-Estland is daarna deur Swede beset, en ná die Sweeds-Poolse
   Oorlog en 'n kortstondige besetting deur Pole het ook die suide volgens
   die Verdrag van Altmark in 1629 onder Sweedse bewind gekom. Die
   situasie van die Estiese boerebevolking het in hierdie periode ietwat
   verbeter.

   In 1710 is Lyfland, 'n Baltiese streek, wat oor dele van Letland en
   Estland gestrek het, deur die Russiese tsaar Pieter I verower. Hierdie
   besetting is in 1721 met die Verdrag van Nystad erken. Ondanks 'n
   aantal hervormings het die landelike Duitse adel die plattelandse
   Estiese bevolking tot by die Russiese Oktoberrewolusie in 1917
   oorheers, en ook die welvarende stedelike burgers was merendeels van
   Duitse afkoms.

   In die 19de eeu het Estland se industrialisering 'n aanvang geneem.
   Spoorweglyne is gebou, en Tallinn het tot 'n beduidende seehawe
   ontwikkel. Met die ekonomiese opswaai het ook Estland se nasionale
   bewussyn teen die middel van die 19de eeu geleidelik begin ontwikkel,
   maar 'n beleid van russifisering het tot politieke onluste en
   grootskaalse emigrasie, veral na Die Verenigde State en Kanada, gelei.
   Estland se belangrike rol in die Russiese Rewolusie van 1905 is deur
   die owerhede met bloedige onderdrukking beantwoord.

   Ná die Rewolusie van 1917 het Moskou 'n kommunistiese
   marionetteregering onder Jaan Anvelt probeer vestig, tog het sy gesag
   nie buite die hoofstad gestrek nie. Ná die Estiese
   onafhanklikheidsverklaring in Februarie 1918 is die land deur Duitse
   troepe beset. Met die Duitse kapitulasie in November 1918 en sy
   oorwinning oor die Rooi Leër, wat Estland destyds aangeval het, het
   Estland 'n onafhanklike demokratiese republiek geword, wat deur deur
   die Sowjetunie in die Vredesooreenkoms van Tartu in 1920 erken is.

   Die jare ná die onafhankliksheidsverklaring is deur politieke
   onstabiliteit gekenmerk, en tot by die jaar 1933 is Estland deur
   twintig kortstondige koalisieregerings geregeer. Daarna het 'n nuwe
   grondwet verreikende bevoegheid aan die staatspresident verleen. In
   1934 is politieke partye ontbind, en die land het onder die
   presidentskap van Konstantin Päts 'n outoritêre bewind gekry. Alhoewel
   'n nuwe demokratiese grondwet in 1938 burgerlike vryhede herstel het,
   het die Baltiese lande as gevolg van die Hitler-Stalin-verdrag van
   Augustus 1939 onder sterk Sowjet-invloed gekom. Die Sowjets het reeds
   in die volgende maand miltêre basisse in Estland begin vestig.
   Die huidige staatspresident, Toomas Hendrik Ilves
   Die huidige staatspresident, Toomas Hendrik Ilves

   In Junie 1940 is Estland deur Sowjet-troepe beset en ná 'n verkiesing
   in Julie as 'n Sowjet-republiek by die Sowjetunie ingelyf. In die
   eerste jaar is meer as 60 000 Este vermoor of gedeporteer. Tydens die
   Duitse aanval op die Sowjetunie het Estiese burgermagte aan die kant
   van die Duitse troepe in Junie 1941 teen die Rooi Leër geveg en die
   Nazi-bewind tot 1944 gesteun. Ander Ete het by die Rooi Leër aangesluit
   om teen die Duitsers te veg.

   Ná die Duitse besetting is Estland in 1944 deur Sowjet-troepe herower,
   en net soos in 1940 is duisende Este gedood of gedeporteer.
   Kollektivering van die landbou en nasionalisering van die nywerhede het
   in die laat 1940's begin, en die Estiese ekonomie is ondanks hewige
   weerstand by die Sowjet-stelsel ingelyf.

   Met die politieke liberalisasie in die Sowjetunie het die Estiese
   Sowjetraad die inlywing by die Sowjetunie in 1940 onwettig verklaar, en
   gedurende die staatsgreeppoging teen die Sowjetpresident Mikhail
   Gorbatsjev in 1991 het Estland sy onafhanklikheid van die Sowjetunie
   verklaar. 'n Nuwe grondwet het die lig gesien en is in 1992 ingestel.
   Lennart Meri is as die eerste president verkies, en met Mart Laar het
   'n voorstander van verreikende vryemarkhervormings die amp van eerste
   minister beklee. Die laaste Russiese troepe is in Augustus 1994
   onttrek.

   Die voormalige minister van buitelandse sake, Toomas Hendrik Ilves, is
   in September 2006 as opvolger van Arnold Rüütel, wat sedert 2001 as
   staatshoof gefungeer het, tot president verkies.

   Op 2 April 2004 het Estland by die Noord-Atlantiese Verdragsorganisasie
   (NAVO) en op 1 Mei 2004 by die Europese Unie aangesluit.

   Die verwydering van 'n monument ter ere van die Sowjet-leër het in
   April 2007 tot gewelddadige konfrontasies tussen die Estiese polisie en
   dronk Russiese jeugdiges gelei, waarin een van die Russe dood en
   tientalle polisiemanne en onrusstokers beseer is. Die monument word
   deur die Russiese minderheid as 'n simbool vir die Sowjetiese
   oorwinning oor Nazi-Duitsland beskou, maar versinnebeeld vir die
   Estiese bevolking eerder die brutale onderdrukking deur Sowjet-magte en
   is ná 'n Russiese militêre begraafplaas verskuif.

[wysig] Politiek

          Hoofartikel: Politiek van Estland

[wysig] Geografie

   Kaart van Estland
   Kaart van Estland
     * landsgrense: 561 km
     * kuslyn: 3794 km
     * omtrek landgrense: 2217 km
     * grootste riviere: Emajõgi, Pärnu, Narva

   Estland is ‘n oorwegend plat land, waar die noordkus egter op baie
   plekke styl uit die see oprys, en die suidooste heuwelagtig is. Hier
   vind ‘n mens dan ook die hoogste berg van Estland, Suur Munamägi (Groot
   Eierberg, 318m), wat net effens laer is as die hoogste punt in
   Nederland en in Suid-Afrika skaars as ‘n berg beskou sou word. Die
   oosgrens met Rusland word grotendeels gevorm deur die Peipusmeer (3.555
   km^2) en die Meer van Pskov, en in die noorde deur die Narva rivier.
   Slegs in die suide het Estland geen natuurlike grens nie.

   Wes en ten noorde van Estland lê honderde eilande, waarvan die oorgrote
   meerderheid onbewoon is en sommige deur die Sowjetunie as
   militêreterrein gebruik is. Die grootste eilande is Saaremaa en die
   digbeboste Hiiumaa, beide met ‘n herkenbaar eie karakter.

[wysig] Bevolking

   Die meerderheid van die inwoners van Estland is etniese Este (67,9%) en
   praat Estiese taal. As gevolg van die Sowjetunie se beleid van
   russifisering is daar 'n groot Russiessprekende minderheid van etniese
   Russe, wat veral in die hoofstad Tallinn en die nywerheidsentrums van
   Noordoos-Estland, veral in Narva, gekonsentreer is. Sowat tagtig
   persent van die de-facto-bevolking het Estiese burgerskap.

[wysig] Bestuur

   Estland maakonnad
   Estland maakonnad

   Estland is 'n parlementêre demokrasie, met ‘n president wat betreklik
   strek magte het. Die huidige president is Toomas Hendrik Ilves , wat in
   2006 Arnold Rüütel, opvolg. Die president word deur die parlement
   verkies vir ‘n termyn van vyf jaar. Die parlement (riigikogu) het een
   kamer met 101 setels. Dit word elke vier jaar verkies. Die huidige
   regering regeer sedert 2005 onder leiding van Andrus Ansip.

   Die land is opgedeel in provinsies (maakond, meervoud: maakonnad) en
   die in landgemeentes (distrikte?) (vald) of steden (linn) Die 15
   provinsies van Estland is:
   Harjumaa - Hiiumaa - Ida-Virumaa - Järvamaa - Jõgevamaa - Läänemaa -
   Lääne-Virumaa - Pärnumaa - Põlvamaa - Raplamaa - Saaremaa - Tartumaa -
   Valgamaa - Viljandimaa - Võrumaa
   Tallinn.
   Tallinn.

[wysig] Eksterne skakels

     * Die weer in Tallinn
     * Estland op Wikitravel
     * Estland Landgids
     * Estlandkaart
     * Estonia onLine - webwerf oor Estland
     * Estland Beelde met kaart
     * Estland Beelde
     * Estlandjeug
     * Estlandmodel
     * Estonica - van A tot Z oor Estland
     * Official State Website (eRiik) - in Engels
     * Webcam in Estland

[wysig] Sien ook

   Commons
   Multimedia oor hierdie onderwerp is te vinde op Wikimedia Commons onder
   die titel:
   Estonia


   Europese Unie (EU)             Vlag van die Europese Unie
   België | Bulgarye | Ciprus | Denemarke | Duitsland | Estland | Finland
   | Frankryk | Griekeland | Hongarye | Ierland | Italië | Letland |
   Litaue | Luxemburg | Malta | Nederland | Oostenryk |
   Pole | Portugal | Roemenië | Slowakye | Slowenië | Spanje | Swede |
   Tsjeggië | Verenigde Koninkryk

   Sjabloon:NAVO
   Kategorie: Estland

