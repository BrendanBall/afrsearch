Etanol


                                                       CAPTION: Eienskappe

                                                                  Algemeen
                                                               Naam Etanol

   Strukturele formule van Etanol

                                               Chemiese formule C[2]H[5]OH
                                              Molekulêre massa 46.069 ame
                                                        CAS nommer 64-17-5
                                                            VN nommer 1170

                                                               Fase gedrag
                                             Smeltpunt 158.8 K (-114.3°C)
                                                Kookpunt 351.5 K (78.4°C)
                                               Trippelpunt 159 K (-114°C)
                                              Kritieke punt 514 K (241°C)

                                                                    63 bar
                                ΔH^smelt (ook Stollingswarmte) 4.9 kJ/mol
                                                     ΔS^smelt 31 J/mol·K
                                                     ΔH^damp 38.56 kJ/mol
                                      Oplosbaarheid Oplosbaarheid in water

                                                     Suur-basis eienskappe
                                              pKa 15.9 (H^+ van -OH groep)
                                                         pH 7.0 (Neutraal)

                                                      Vloeistof eienskappe
                                           Δ[f]H^0[liquid] -277.38 kJ/mol
                                             S^0[vloeistof] 159.9 J/mol·K
                                                       C[p] 112.4 J/mol·K
                                                       Digtheid 789 gram/L

                                                            Gas eienskappe
                                               Δ[f]H^0[gas] -235.3 kJ/mol
                                                     S^0[gas] 283 J/mol·K
                                                       C[p] 65.21 J/mol·K

                                                                Veiligheid
        Akute uitwerking Naarheid, braking, CNS depressie. Lugwegfaling in
                                                          sommige gevalle.
                          Kroniese uitwerking Afhanklikheid. Lewersirrose.
                                                           Flitspunt 17°C
                                    Spontane ontstekingstemperatuur 425°C
                                                  Plofbare limiete 3.5-15%

                                                            Meer inligting
                                                   Eienskappe NIST WebBook
                                MVDS Databasis van Gevaarlike Chemikalieë

       Tensy anders vermeld is alle data vir standaardtemperatuur en -druk
                                                                toestande.
                                                   Vrywaring en verwysings

   Etiel alkohol, wat ook bekend staan as etanol of graanalkohol, is 'n
   vlambare, kleurlose chemiese verbinding en een van die alkohole wat
   dikwels in alkoholiese drankies gevind word. In die algemene spreektaal
   word daar dikwels eenvoudig daarna verwys as alkohol. Sy chemiese
   formule is C[2]H[5]OH.

   Inhoud

        * 1 Geskiedenis
        * 2 Vervaardiging
        * 3 Gebruike
        * 4 Gevare
        * 5 Sien ook
        * 6 Eksterne skakels

[wysig] Geskiedenis

   Etanol is al aan die mens bekend sedert die voorgeskiedenis as die
   aktiewe bestandeel van alkoholiese drank. Die skeiding daarvan om 'n
   relatiewe suiwer verbinding te verkry is waarskynlik die eerste keer
   deur Persiese alchemiste soos Geber (721-815) en Al-Razi (864-930)
   gedoen wat die kuns van distillasie ontwikkel het.

[wysig] Vervaardiging

   94% gedenatureerde etanol wat vir huishoudelike gebruik verkoop word
   94% gedenatureerde etanol wat vir huishoudelike gebruik verkoop word

   Etanol vir gebruik in alkoholiese drank word deur gisting vervaardig:
   Dit is 'n produk van die metabolisme van suiker in sekere gisspesies in
   die afwesigheid van suurstof. Daar word na die kweekproses van gis
   onder toestande gunstig vir die vervaardiging van alkohol as brouery
   verwys. Gis kan slegs groei as die alkoholkonsentrasie teenwoordig
   minder as 14% is. Die alkoholkonsentrasie kan egter verhoog word deur
   die distillasieproses.

   Vir 'n alkohol-water mengsel, bestaan daar 'n maksimum kookpunt
   aseotroop by 96% etanol en 4% water. Dit beteken dat fraksionele
   distillasie van etanol-water mengsels (van 96% of laer suiwerheid) nie
   'n suiwerheid van hoër as 96% etanol kan lewer nie. Daarom word etanol
   met 'n 95% etanol in waterinhoud dikwels as oplosmiddel verkoop.

   Om suiwer etanol te vervaardig word 'n klein hoeveelheid benseen
   bygevoeg en word die mengsel weer fraksioneel gedistilleer. Benseen
   vorm 'n tersiêre aseotroop met water en etanol om die laaste bietjie
   water te verwyder en 'n binêre aseotroop met etanol om die grootste
   hoeveelheid benseen te verwyder. Die oorblywende etanol is dan watervry
   vir prosesse waar dit 'n vereiste is. Etlike dpm benseen bly egter
   agter wat veroorsaak dat die verbruik daarvan deur mense kan lei tot
   kenmerkende lewerskade.

   Etanol vir industriële gebruik word dikwels vervaardig uit ru-olie
   bronee, dikwels deur die katalitiese hidrering van etileen met
   swaelsuur as die katalis. Die proses is goedkoper as die
   gistingsproses. Etanol vir industriële gebruik word normaalweg ongeskik
   vir menslike gebruik gemaak ("verderf") deur die insluiting van klein
   hoeveelhede chemikalieë wat of toksies (soos metanol) of onaangenaam is
   (soos denatonium), wat gewoonlik die toepaslike belasting of
   voorraadbeheermeganismes in die betrokke lande vermy. Gedenatureerde
   alkohol het die VN-nommer UN 1987 en etanol wat "gedenatureer" word
   deur dit giftig te maak se nommer is VN 1986.

[wysig] Gebruike

   Etanol word gebruik as brandstof (dikwels gemeng met petrol) en in 'n
   wye verskeidenheid industriële prosesse. Etanol word ook in
   vriesweermiddels gebruik vanweë sy lae vriespunt.

   Dit los maklik op in water in alle verhoudings met 'n klein
   vermindering in volume wanneer die twee gemeng word. Suiwer etanol en
   95% etanol is self goeie oplosmiddels wat ietwat minder polêr is as
   water en word gebruik in reukwater, verwe en tinkture. Ander
   verhoudings van etanol met water of ander oplosmiddels kan ook gebruik
   word as oplosmiddels. Alkoholiese drankies het 'n groot verskeidenheid
   smake vanweë die verskillende verbindings wat tydens die brouproses
   opgelos word.

   'n Oplossing van 70-85% etanol word dikwels as ontsmettingsmiddel
   gebruik. Dit maak organismes dood deur hulle proteïene te beskadig en
   deur hul lipiede op te los en is doeltreffend teen die meeste bakterieë
   en swamme asook baie virusse, maar is oneffektief teen bakteriële
   spore. Alkoholiese drankies kan as gevolg van hierdie
   ontsmettingseienskappe vir lang tye gestoor word.

   Die hidroksielgroep op die etanolmolekule is 'n uiters swak suur, maar
   wanneer dit met 'n alkali-metaal of 'n baie sterk basis behandel word,
   word 'n H^+-ioon verwyder om 'n etoksied-ioon te vorm, C[2]H[5]O^-.

[wysig] Gevare

     * Etanol en sy mengsels met water met 'n konsentrasie van groter as
       50% is vlambaar en word maklik ontsteek.

     * Alhoewel alkohol nie hoogs toksies is nie, kan oormatige
       etanolverbruik noodlottig wees as die bloed-alkoholvlak 0.4%
       bereik. 'n Bloedvlak van 0.5% of meer is dikwels noodlottig. Vlakke
       van 0.1% of selfs meer kan vergiftiging teweeg bring en mens kan
       tipies sy bewussyn by 'n vlak van 0.3-0.4% verloor. Die wetlike
       beperking vir bestuurders is tipies 0.08-0.1% in die meeste lande.

[wysig] Sien ook

     * alkoholbrandstof
     * alkoholiese drank
     * biodiesel
     * Gedenatureerde alkohol
     * metanol
     * propielalkohol

[wysig] Eksterne skakels

     * Alkohol in Arabiese bronne (Geber geen melding word van Al-Razi
       gemaak nie).

   Vir woordeboekinligting, sien die bladsy etanol op WikiWoordeboek
   Kategorieë: Chemiese stowwe • Alkohol • Organiese verbindings •
   Oplosmiddels

