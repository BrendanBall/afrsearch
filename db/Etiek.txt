Etiek


   Etiek is die studie van morele waardes en gebruike uit 'n filosofiese
   oogpunt. Die konsepte van wat reg en verkeerd is, goed en kwaad is, en
   wat verantwoordelikheid beteken, word hierdeur ondersoek.

   Die studie van etiek kan in verskillende perspektiewe verdeel word.

   Inhoud

        * 1 Meta-etiek
        * 2 Normatiewe etiek
        * 3 Beskrywende etiek
        * 4 Toegepasde etiek

[wysig] Meta-etiek

   Die studie van die konsep van etiek. Die onstaan van die konsep van
   etiek word in die bybelverhaal simbolies na verwys as die eet van die
   boom van goed en kwaad, waarna die onskuldige aard van die mens se
   bestaan vervang is met 'n bestaan waar reg en verkeerd betekenis gekry
   het.

   Ons kan spekuleer dat die menslike spesies in die verre verlede geen
   sin van etiek gehad het nie. Om egter in groeperings saam te leef tot
   mekaar se voordeel en oorlewing, word daar egter sekere vereistes en
   reels van gedrag benodig.

   Vir mekaar se beskerming is dit nodig dat samewerking vereis word.
   Hierdie samewerking om bv aanvalle deur wilde diere te oorkom, sou
   sodoende groepe in staat stel om meer suksesvol voor te plant. Dit volg
   dat hierdie patroon van gedrag oor tyd versterk sou word en dat persone
   wat nie hierdie gedrag openbaar het nie, uitgeskuif sou word na die
   periferie van die sosiale opset. So kon daar mettertyd 'n konsep
   ontwikkel het, dat samehorigheid (Engels: kinship) reg is en die
   alternatief verkeerd is.

   Op soorgeyke wyse kan ons selfs by ander primate sien dat individue wat
   nie resiprook optree nie, uit die groep verstoot word. Vergelyk
   bobbejane wat mekaar help met die vang van vlooie en ander vel
   infestasies. 'n Indiwidu wat nie wil deelneem aan hierdie gedrag nie,
   sal met verloop van tyd minder aandag van sy mede bobbejane kry
   aangesien hulle nie voordeel trek uit die sy gedrag nie. Iemand wat wel
   graag terug help sal automaties meer male gehelp word. Diegene wat
   weier sal in 'n sin afgekeur word en dit sal as verkeerde gedrag beskou
   word.

[wysig] Normatiewe etiek

   Die studie van die norme wat gebruik behoort te word, in ons konsep van
   goed en kwaad. Die gevolge van ons dade (konsekwensies) word ontleed en
   geweeg op die basis van of die somtotaal van gevolge die wÃªreld 'n
   beter plek maak (meer vreugde vir almal), of slegter (meer pyn in
   totaal). Een van die vraagstukke wat volg, is of intensie (bedoeling)
   of gevolge (uitwerking) meer belangrik is.

[wysig] Beskrywende etiek

   Hier word die werklike keuses wat gemaak is in praktyk, bestudeer en
   beskryf. Die werk van Lawrence Kohlberg jeens die stadiums van morele
   ontwikkeling van die mens is hier insiggewend.

[wysig] Toegepasde etiek

   Hier word die praktiese implikasies van teoretiese etiek aangewend om
   vraagstukke in ons daaglikse bestaan te beantwoord. So kry ons bv
   mediese etiek, omgewings etiek, politiese etiek, finansiele etiek,
   geregtelike etiek ens.
   Hierdie filosofie-verwante artikel is 'n saadjie. Voel vry om Wikipedia
   te help deur dit uit te brei.
   Kategorie: Filosofie saadjies

