Eugene Marais


   Eugène Marais – redakteur, skrywer, digter, juris en natuurkenner
   Eugène Marais – redakteur, skrywer, digter, juris en natuurkenner

   Eugène Nielen Marais (1871-1936) was 'n skrywer in Engels en Afrikaans
   en was verantwoordelik vir die klassieke Afrikaanse gedig "Winternag"
   wat allerweë beskou word as dié eerste letterkundig betekenisvolle
   Afrikaanse gedig. Vanweë die politieke tydgees is daar in baie oorde
   gepoog om Eugène Marais as ware Afrikaner te skets en is daar skynbaar
   doelbewus gepoog om minder klem op sy werke in Engels te plaas.

   Inhoud

        * 1 Lewe
        * 2 Werke deur Eugène Marais
        * 3 Winternag, die gedig
        * 4 Verwysings
        * 5 Eksterne skakels

[wysig] Lewe

   Eugène Marais is in Pretoria gebore op 9 Januarie 1871 in die destydse
   Zuid-Afrikaansche Republiek. Interessant genoeg was sy ouers skynbaar
   beide Engelsprekend. Hy was die jongste van 13 kinders. Op 19 jarige
   ouderdom word hy die redakteur van Land en Volk, die enigste koerant
   wat President Paul Kruger se bewind teengestaan het. Op die ouderdom
   van 20 word hy die mede-eienaar van die koerant Land en Volk en kort
   daarna die alleeneienaar daarvan.

   Sy vrou Aletta is in 1895 dood tydens die geboorte van hul babaseun.
   Marais het in 1897 by die Inner Temple in Londen begin studeer waar hy
   'n graad in regsgeleerdheid vyf jaar later verwerf het. Hy het in 1902
   deur Oos Afrika na Suid-Afrika teruggekeer om in die Tweede
   Vryheidsoorlog te veg, maar met sy aankoms het die oorlog reeds
   geeïndig. Daarna het hy 'n ruk lank in Pretoria vertoef voordat hy die
   koerant Land en Volk verkoop en in 1907 na die Waterberge verhuis het.

   Eugène Marais het 'n besondere belangstelling in die Engelse literêre
   werke, die natuurwetenskappe (onder andere bobbejane, termiete, slange
   en spinnekoppe) en sielkunde gehad en het tydens sy verblyf in Londen
   ook tot 'n mate 'n kennis oor geneeskunde opgedoen. Dit sou hom later
   handig te pas kom en het hy tydens sy verblyf op die plaas Rietfontein
   in die Waterberge as die 'wonderdokter' bekend gestaan.

   Hy het op 21 jarige ouderdom begin om morfien, die hoof aktiewe
   komponent van opium, te gebruik en sy lewe is gekenmerk deur 'n verbete
   stryd teen verslawing. Op die 29 Maart 1936 het hy selfmoord gepleeg
   deur homself met 'n haelgeweer te Pelindaba om die lewe te bring.

[wysig] Werke deur Eugène Marais

   (Lys nie volledig – soek nog na inligting oor publikasiedatums)
     * Burgers van die Berge (1938)
     * Die Huis van Vier Winde
     * Die Leeus van Magoeba en Ander Verhale (1934)
     * Die Siel van die Mier (reeks artikels wat in die Huisgenoot verskyn
       het tussen 1925 en 1926)
     * Die Siel van die Mier (boek) (1934)
     * Dwaalstories (Geskryf 1921, gebundel in 1927)
     * Laramie, die Wonderwerker
     * Mabalêl
     * My Friends the Baboons
     * 'n Paradys van Weleer: en Ander Geskrifte
     * Nag: Drama in Vier Bedrywe (1937)
     * Natuurkundige en Wetenskaplike Studies (1928)
     * Spore in die Sand en Ander Vertellings
     * The Road to Waterberg and Other Essays
     * The Soul of the Ape (In 1919 voltooi, maar eers in 1969
       gepubliseer)
     * "Waar die Blomme Geur": Toneelspel vir Kinders in Een Bedryf (1933)
     * Versamelde Gedigte (1933)

[wysig] Winternag, die gedig

   Hier volg die woorde van die bekende Winternag-gedig wat beskou word as
   dié eerste letterkundig betekenisvolle Afrikaanse gedig:

          O koud is die windjie
          en skraal,
          en blink in die doflig
          en kaal,
          so wyd as die Heer se genade,
          lê die velde in sterlig en skade.
          En hoog in die rande,
          versprei in die brande,
          is die grassaad aan roere
          soos winkende hande.

          O treurig die wysie
          op die ooswind se maat,
          Soos die lied van ‘n meisie
          In haar liefde verlaat.
          In elk’ grashalm se vou
          blink ‘n druppel van dou,
          en spoedig verbleek dit
          tot ryp in die kou!

[wysig] Verwysings

     * Rousseau, Leon. 2005. Die Groot Verlange: Die Verhaal van Eugène N.
       Marais. Pretoria: Protea Boekhuis.

[wysig] Eksterne skakels

     * Verhandeling deur Sandra Swart by die Universiteit van Stellenbosch
       se webwerf
     * Sunday Times artikel van 2000
     * Artikel in Engelse Wikipedia oor die Inner Temple waar Marais
       studeer het
     * Marais: 'n Versameling van sy gedigte

   Kategorie: Afrikaanse digters

