Eurasiese Plaat


      Die Eurasiese Plaat word in groen aangedui

      Die Eurasiese Plaat word in groen aangedui

   Die Eurasiese Plaat is en van die grootste tektoniese of
   kontinentaalplate van die Aarde. Sy bevat byna die hele vasteland van
   Europa en Asië, met uitsondering van die Indiese subkontinent en die
   Verre Ooste van Rusland. Die Eurasiese Plaat dra ook Indonesië, die
   Filippyne, die suide van Japan en 'n deel van Ysland, asook die
   oostelike helfte van die Noord-Atlantiese Oseaan en groot dele van die
   Noordelike of Arktiese See.

   Die Eurasiese Plaat grens kloksgewys aan die Noord-Amerikaanse Plaat,
   die Filippynse Plaat, die Australiese Plaat, die Indiese Plaat, die
   Arabiese Plaat en die Afrikaanse Plaat. Moontlik bestaan daar in die
   oorgangsgebiede tussen die groot plate 'n aantal kleiner plate;
   hiervoor is egter nog geen wetenskaplike bewys gelewer nie.
   Kategorie: Geologie

