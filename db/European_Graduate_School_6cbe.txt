European Graduate School


   Die European Graduate School (EGS) bied M.A.- en Ph.D.-grade aan
   werkende kunstenaars, akademiese en aktiewe deelnemers van "kreatiewe"
   professies wat bereid is om die nuutste kuns en filosofieteorieë aan te
   pak. Die media- en kommunikasieprogram fokus op intensiewe ontmoetinge
   met vooraanstaande kunstenaars en denkers tydens 'n jaarlikse
   drieweek-somersessie in Saas-Fee, Valais, Switserland. Dit behels ook
   opsionele aanlyn besprekings gelei deur senior studente en fakulteit as
   voorbereiding vir die latere ontmoetings in Saas-Fee.

   EGS is gestig onder inspirasie van Black Mountain College, waar
   vooraanstaande kunstenaars en kritici deur diskussie kunsopvoeding
   gelewer het. Die onderrigmedium is Engels.

   Inhoud

        * 1 Geskiedenis
        * 2 Fakulteit
        * 3 Interskool Verbindinge
        * 4 Sien ook
        * 5 Notas
        * 6 Eksterne skakels

[wysig] Geskiedenis

   EGS is gestig in 1994 deur die nie-winsgewende organisasie "European
   Foundation of Interdisciplinary Studies" met die doel om voortgesette
   onderrig te verskaf aan professionele individue. Dit bied nagraadse
   onderrig in twee departemente: media- en kommunikasiestudies (sedert
   1998) en kunsterapie sedert 1994.

   Die Duitse naam vir die universiteit is Europäische Universität für
   Interdisziplinäre Studien ("European University for Interdisciplinary
   Studies"). Dit word erken deur die Switserse staat van Valais om grade
   toe te ken (alle tradisionele universiteite in Switserland is
   staatsgebaseerd). 'n Staatsverteenwoordiger is deel van die
   presidensiële direksie. Federale erkenning in Switserland is 'n
   komplekse proses wat vanaf 2005 vereis word. Dit is deel van die
   wydverspreide Switserse Universiteithervorming geteiken op die groter
   instellings, die enigstes wat tot dusver die proses voltooi het. Die
   EGS het sover die eerste stap voltooi.

[wysig] Fakulteit

   Die dekaan van die Meesters in Kuns (M.A) en Doktorsgraad (Ph.D)
   programme in Media en Kommunikasie, Wolfgang Schirmacher is die
   permanente fakulteit terwyl besoekende fakulteit lede tipies tydens die
   drie weke somer sessies intensiewe seminare van 1 tot 3 dae aanbied.
   Kunstenaars en filosowe wat al verskeie seminare aangebied het sluit in
   die regisseur Peter Greenaway, filosoof Jacques Derrida (in Parys),
   kultuur teoretici Jean Baudrillard ^[1], filosoof van vormloosheid
   Yve-Alain Bois ^[2], trip hop musikant en filosoof DJ Spooky, nuwe
   media spesialis Sandy Stone^[3], cyborg filosoof Donna Haraway,
   konfessionele kunstenaar Tracey Emin, Heidegger teoretici Christopher
   Fynsk, regisseur John Waters^[4], kuns kritici en filosoof Jean-Luc
   Nancy, regisseur Atom Egoyan, dekonstruktivis Avital Ronell ^[5], en
   filosoof Alain Badiou.

   Slowaakse kultuurteoretikus en gereelde lektor by EGS, Slavoj Žižek
   beskryf sy betrokkenheid by EGS in 'n onderhoud met 'n Switserse
   tydskrif Die Weltwoche as volg:

          Da gibt es eine internationale Sommerschule, die European
          Graduate School. Sie ist für Businessleute, die für ihre
          Weiterbildung jährlich nur ein paar Wochen Zeit haben. Sie gehen
          da zwei oder drei Saisons hin, bezahlen und kriegen einen
          schnellen Abschluss, ihren Magister oder den Doktor. Interessant
          an dieser Schule ist die Palette der Dozenten – es sind
          einigermassen bekannte Philosophen und Künstler aus der ganzen
          Welt. Die Filmer Peter Greenaway und Volker Schlöndorff oder die
          Philosophen Giorgio Agamben, Alain Badiou und ich. Wir drei sind
          befreundet. Wir treffen uns dort jedes Jahr, sind engagiert für
          drei Wochen, ich kann meine Frau mitnehmen, habe jeden Morgen
          neunzig Minuten Vorlesung und bin dann frei.^[6]

   Vertaling:

          Daar is 'n internasionale somerskool, die European Graduate
          School. Dit is vir besigheidsmense wat slegs 'n paar weke per
          jaar het vir hulle deurlopende opleiding. Hulle gaan daarheen
          vir twee of drie seisoene, betaal en kry 'n vinnige
          kwalifikasie, hulle magister- of doktorsgrade. Wat interessant
          is by hierdie skool, is die verskeidenheid dosente – daar is
          redelik bekende filosowe en kunstenaars vanuit die hele wêreld,
          soos die filmmakers Peter Greenaway en Volker Schlöndorff en die
          filosowe Giorgio Agamben, Alain Badiou en ek. Ons drie is
          bevriend. Ons ontmoet daar elke jaar en is besig vir drie weke,
          en ek kan my vrou saamneem. Elke oggend het ek 'n lesing van 90
          minute en daarna is ek los.

   Studente bring tyd deur saam met fakulteitlede vanaf ontbyt tot
   laataand op die dae wat die seminare aangebied word.

[wysig] Interskool Verbindinge

   EGS het koöperatiewe ooreenkomste met die Graduate School of Music and
   Theater, Hamburg sowel as Endicott College in Beverly, Mass. en die
   California Institute of Integral Studies in San Francisco.

   EGS is ook betrokke by 'n internasionale samewerkingsooreenkoms met
   Beit Berl College en Resling publiseerders vir die vertaling van die
   boek "Stupidity" deur Prof. Avital Ronel (gepubliseer in Engels deur
   die Universiteit van Illinois Pers in 2002). Beit Berl beskryf hulself
   as die "grootste akademiese kollege in Israel"

[wysig] Sien ook

     * Mediastudies
     * Nuwe media
     * Filmstudies

[wysig] Notas

     * European Graduate School
     * Beit Berl Collaboration

    1. ^ Southern Atlantic Quarterly, Notes on Contributors, 2002
    2. ^ THE INTUITIVE CYBORG, by HANS-JOACHIM RUFF-STAHL, 2005
    3. ^ University of Texas at Austin, New Media Initiative - People
    4. ^ Florida Film Festival, A Conversation with John Waters, 2006
    5. ^ Blackout, by Joan Grossman, 2003
    6. ^ Weltwoche 45/05, Interview mit einem schnellen Brüter, by Albert
       Kuhn, 2005

[wysig] Eksterne skakels

     * Student webwerf
     * Een student se ervaring van EGS
     * EGS at gradschools.com
     * Bruce Sterling se 2006 Somer Seminaar notas
     * Po-mo dream team: studying under the "stars". Artikel van joernalis
       wat later 'n EGS student geword het.

   Kategorie: Switserse Universiteite

