Europese Unie


   Die vlag van die Europese Unie
   Die vlag van die Europese Unie
   Die ligging van die Europese Unie
   Die ligging van die Europese Unie
   Die Europese parlamentsgebou in Straatsburg
   Die Europese parlamentsgebou in Straatsburg
   Die binnekant van die Europese parlamentsgebou
   Die binnekant van die Europese parlamentsgebou

   Die Europese Unie (EU) is 'n internasionale organisasie van 27 Europese
   state met politiese, ekonomiese en juridiese samewerkingsooreenkomste.
   Die EU is in 1992 gestig deur die Verdrag van die Europese Unie (ook
   bekend as die Verdrag van Maastricht) en is die de facto opvolger van
   die ses-ledige Europese Ekonomiese Gemeenskap wat in 1957 gestig is.

   Die EU is die grootste ekonomiese eenheid en een van die grootste
   politieke eenhede in die wêreld met 493 miljoen inwoners en 'n nominale
   BBP (Bruto binnelandse produk) van €11.5 ($15.0) triljoen in 2006.^[1]
   Die Unie is ook 'n enkelmark^[2] met 'n gemeenskaplike
   handelsooreenkoms, 'n gemeenskaplike landboukundige en vissery
   ooreenkoms en 'n streeksooreenkoms om armoedige streke by te staan.^[3]
   Die EU het ook die Euro as gemeenskaplike geldeenheid voorgestel, wat
   deur 15 lede aanvaar is.

   Belangrike EU-instellings en -liggame bevat die Europese Kommissie, die
   Raad van die Europese Unie, die Europese Raad, die Europese Sentrale
   Bank, die Europese Hof van Justisie en die Europese Parlament. Burgers
   van EU-lidmaatstate is ook burgers van die Europese Unie. Dit beteken
   dat hulle in ander lidstate kan werk, woon, reis en belê, alhoewel daar
   sommige beperkings is rakende nuwe lede. Paspoortbeheer en doeane by
   die grense van die meeste lidstate is deur die Schengen-ooreenkoms tot
   niet gemaak.^[4]

   Die hoofstad van die Europese Unie is Brussel in België.
   Lede van die Europese Unie
   Lede van die Europese Unie

[wysig] Deelstate van die Europese Unie

   Jaar Geskiedenis van die lidmaatskap van die EU No.
   1957 België, Frankryk, Wes-Duitsland^a

        Italië, Luxemburg, Nederland
                                                   6
   1973 Denemarke,^b Ierland, Verenigde Koninkryk  9
   1981 Griekeland                                 10
   1986 Portugal, Spanje                           12
   1995 Oostenryk, Finland, Swede                  15
   2004 Ciprus, Tsjeggië, Estland
        Hongarye, Letland, Litaue, Malta
        Pole, Slowakye, Slowenië                   25
   2007 Bulgarye, Roemenië                         27

   ^a Op 3 Oktober, 1990, het die deelstate of Länder van die voormalige
   Oos-Duitsland tot die voormalige Wes-Duitsland toegetree en outomaties
   deel van die EU geword.
   ^b Groenland het in 1979 autonoom van Denemarke geword en die Europese
   Gemeenskap in 1985 verlaat, na aanleiding van 'n klein referendum.

[wysig] Verwysings

    1. ^ BPP, Eurostat (Besoek op 17 Maart, 2007)
    2. ^ EUROPA: Activities of the European Union: Internal Market. [1]
    3. ^ EU and US Perspectives on China’s Compliance with Transparency,
       SSRN, deur Paolo Farah. Besoek op 25 Januarie, 2007.
    4. ^ Sien asb. Abolition of internal borders and creation of a single
       EU external frontier, Europa. (Laaste besoek 24 Januarie, 2007)

   Commons
   Multimedia oor hierdie onderwerp is te vinde op Wikimedia Commons onder
   die titel:
   European Union
   Kategorieë: Europa • Internasionale organisasies

