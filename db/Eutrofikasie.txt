Eutrofikasie


   Eutrofikasie verwys na die stadige toename in die konsentrasie van
   fosfor, stikstof en ander plantvoedingstowwe. Dit kan natuurlik
   voorkom, maar dit gebeur ál meer en meer weens menslike aktiwiteite.
   Die toename in fosfor en stikstof lei tot groot biologiese aktiwiteit
   en hoë konsentrasies plankton. Eutrofikasie veroorsaak dat water groen
   en troebel raak en dat die volume van water verklein weens die ophoping
   van organiese materiaal. Eutrofiese mere sal natuurlikerwys 75g - 250g
   koolstof per vierkante meter per jaar produseer, terwyl mere wat
   eutrofikasie weens menslike aktiwiteite ondergaan 75g - 750g koolsotf
   per vierkante meter per jaar kan ondersteun. In Suider-Afrika is daar
   baie damme wat eutrofies raak. 'n Voorbeeld is die Karibameer in
   Zimbabwe, waar 'n dik, groen alg, bekend as die Kariba-alg, dikwels die
   oppervlak bedek. Die suurstofkonsentrasie in die onderste water is só
   laag dat die visse begin vrek.

   Dit is nie slegs varswatergebiede wat eutrofikasie ondergaan nie, maar
   ook kusgebiede kan deur dié proses getref word. Op 'n globale skaal is
   die inset van organiese materiaal deur riviere na die oseane vandag
   twee keer soveel as in prehistoriese tye, en die byvoeging van stikstof
   en fosfor lei ook tot eutrofikasie van mariene stelsels.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorie: Saadjies

