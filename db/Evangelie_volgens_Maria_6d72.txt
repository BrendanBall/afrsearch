Evangelie volgens Maria


   Maria Magdalena. Haar rol as Jesus se eerste vroulike apostel en
   opvolger, asook spirituele leier van die vroeë, nie-seksistiese
   Christendom is eeue lank ontken
   Maria Magdalena. Haar rol as Jesus se eerste vroulike apostel en
   opvolger, asook spirituele leier van die vroeë, nie-seksistiese
   Christendom is eeue lank ontken

   Die Evangelie van Maria, wat soms ook die Evangelie van Maria Magdalena
   genoem word, maak deel uit van die sogenaamde apokriewe skrifte van die
   Nuwe Testament. Die teks, wat omtrent 160 ontstaan het, is in die
   Koptiese Kodeks Berolinensis gevind en toon sterk Gnostiese invloede.
   Dit was moontlik Maria Magdalena wat haar naam aan hierdie evangelie
   gegee het. In die teks kom egter net die naam "Maria" voor.

   Inhoud

        * 1 Ontdekking
        * 2 Implikasies
        * 3 Bronne en verdere leesstof
        * 4 Eksterne skakels

[wysig] Ontdekking

   Die Evangelie van Maria is in 1896 in 'n 5de eeuse papirus-kodeks
   (Papyrus Berolinensis 8502, soms ook Akhmin-kodeks genoem) ontdek. Die
   Duitse geleerde Carl Reinhardt het die kodeks in Kaïro gekoop.

[wysig] Implikasies

   Volgens Karen L. King, Winn-professor in Kerkgeskiedenis by die
   Harvard-universiteit se Divinity School, gee die Evangelie van Maria 'n
   indruk van 'n Christelike stroming wat vir byna vyftien honderd jaar
   verlore gegaan het.

   Die evangelie bied 'n radikale interpretasie van Jesus van Nasaret se
   leerstellings en beskryf hulle as 'n pad na spirituele kennis, verwerp
   die konsep van lyding en dood as 'n pad na die ewige lewe; stel
   duidelik dat die uitbeelding van Maria Magdalena as 'n prostituut 'n
   foutiewe teologiese leerstelling was (wat in 1969 deur die Vatikaan
   amptelik herroep is); bevat die oudste en mees oortuigende pleidooi en
   legitimasie vir vroulike leierskap van alle bekende vroeë Christelike
   tekste; lewer duidelike kritiek op illegitieme leierskap en bied 'n
   utopiese visie van spirituele volmaaktheid; bevraagteken romantiese
   sienswyses ten opsigte van die eendrag en eenstemmigheid van die eerste
   Christene; en maak dit duidelik dat die grondslag van die kerk se gesag
   bevraagteken moet word.

   Volgens professor King weerspieël die konfrontasie tussen Maria en
   Petrus, wat ook deur die Evangelie van Thomas, Pistis Sophia en die
   Koptiese Evangelie van die Egiptenare beskryf word, die spannings in
   die 2de eeuse Christendom. Petrus en Andreas neem hier ortodokse
   standpunte in wat die geldigheid van esoteriese openbaring en die gesag
   van vroue om te leer ontken.

[wysig] Bronne en verdere leesstof

     * Klaus Berger, Christiane Nord: Das Neue Testament und
       frühchristliche Schriften. Insel, Frankfurt am Main 1999, ISBN
       3-458-16970-9; S. 1305-1309
     * King, Karen L.: The Gospel of Mary of Magdala: Jesus and the first
       woman apostle. Polebridge Press, Santa Rosa 2003
     * Jean-Yves Leloup: Das Evangelium der Maria. Ansata, München 2005,
       ISBN 3-7787-7262-7

[wysig] Eksterne skakels

     * The Gospel of Mary, webwerf met 'n Engelse weergawe van die
       Evangelie van Maria
     * Das Evangelium nach Maria Magdalena. Duitse weergawe van die teks

   Kategorie: Christendom

