Ewenaar


   'n Kaart van die wêreld wat die ewenaar in rooi wys.
   'n Kaart van die wêreld wat die ewenaar in rooi wys.
   In toeriste-areas word die ewenaar gewoonlik aan beide kante van die
   pad gemerk.
   In toeriste-areas word die ewenaar gewoonlik aan beide kante van die
   pad gemerk.

   Die ewenaar is 'n denkbeeldige lyn op die aardoppervlak wat ewe ver van
   die Noordpool en Suidpool is. Die ewenaar verdeel die aarde in 'n
   Noordelike halfrond en 'n Suidelike halfrond.

   Die ewenaar dien ook as verwysing: die breedtegraad van die ewenaar is,
   volgens definisie, nul (0) en word gebruik om die geografiese breedtes
   van ander liggings aan te gee. Die lengte van die ewenaar is ongeveer
   40km 075,0 km.

   Die spoed as gevolg van die wenteling van die aarde om sy eie as, is
   die vinnigste by die ewenaar, ongeveer 1670 km/h. By die pole is
   hierdie spoed die stadigste, 0 km/h. Die wind waai egter nie harder of
   vinniger by die ewenaar nie, aangesien die atmosfeer van die aarde net
   so vinnig saamdraai.

   Die son is twee keer per jaar in 'n posisie regoor die eweneaar.
   Gebiede wat op die ewenaar lê is ook baie warm en het nie
   onderskeidelike seisoene soos gebiede meer Noord of Suid nie, alhoewel
   daar wel onderskei tussen droë en nat tydperke gemaak word. Die krag
   van die son is op sy sterkste by die ewenaar.

   Die presiese ligging van die ewenaar is vir die eerste keer in die 18de
   eeu bepaal deur 'n Franse ekspedisie onder leiding van Charles Marie de
   La Condamine. Hy wou met die ekspidisie bewys dat die aarde by die pole
   afgeplat is.

   Dae en nagte is by die ewenaar ewe lank, in kontras met ander gebiede,
   waar die nag in die winter langer as die dag is, en weer korter as die
   dag is in die somer. 'n Persoon wat op die ewenaar staan sal ook opmerk
   dat die son (en ander sterre in die hemel) in 'n perfekte halwe sirkel
   deur die lug beweeg (dit is nie die geval in ander gebiede nie).

[wysig] Lande op die ewenaar

   Die ewenaar beweeg deur die land en/of die water van 13 lande.
     * São Tomé en Principe – die ewenaar loop deur Ilhéu das Rolas, 'n
       klein eilandjie in hierdie argipel
     * Gaboen
     * Republiek van die Kongo
     * Demokratiese Republiek van die Kongo
     * Oeganda – insluitende in 'n paar eilande in die Victoria-meer
     * Kenia
     * Somalië
     * Maldive – die ewenaar mis elke eiland en gaan reg tussen Gaafu
       Dhaalu Atol en Gnaviyani Atol deur
     * Indonesië – oorkruis baie eilande, waaronder Sumatra, Borneo,
       Sulawesi, and Halmahera
     * Kiribati – die ewenaar mis elke eiland en gaan reg tussen die
       Aranuka en Nonouti atolle deur in die Gilbert eilande
     * Ecuador (Spaans vir "ewenaar") – insluitende Isabela-eiland en die
       Galápagos-Eilande
     * Kolombië
     * Brasilië – insluitende 'n paar eilande in die mond van die
       Amazone-rivier en deur Macapá, die hoofstad van die Amapá-staat.

   Kategorie: Aardrykskunde

