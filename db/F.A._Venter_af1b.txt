F.A. Venter


   Francois Alwyn Venter (27 November 1916 - 1997) was 'n Afrikaanse
   skrywer gedurende die 20ste eeu in Suid-Afrika. Hy was gebore op
   Hopetown en sy ouers het in die distrik Britstown geboer. Hy leer
   aanvanklik in plaasskole, daarna aan die Sekondêre Skool Strydenburg,
   en matrikuleer in 1934 aan die Hoërskool Hopetown. Hy studeer aan die
   Universiteit van Stellenbosch en begin in 1938 'n joernalistieke
   loopbaan wat vyf-en-twintig jaar sou duur, in Kaapstad, Pretoria,
   Windhoek en Johannesburg.

   In 1960 gaan boer hy in die distrik Kenhardt naby Vanwyksvlei, waarheen
   sy ouers in die dertigerjare verhuis het. In 1967 word hy weens
   gesondheidsredes genoodsaak om die Noordweste te verlaat en gaan woon
   hy in Strand met die gedagte om voltyds te skryf. In 1970 word hy weer
   boer, dié keer wingerdboer by Vredendal in die Olifantsriviervallei,
   maar in 1976 moet hy, weer eens om gesondheidsredes, die boerdery
   finaal laat vaar en gaan vestig die Venters hulle in die Strand.

   Die Hertzogprys vir prosa is in 1976 aan Venter toegeken vir sy werke
   Swart pelgrim en Geknelde land. Vir Kambrokindhet hy in 1982 die
   ruitertrofee van die Suid-Afrikaanse Federasie van Rapportryerskorpse
   ontvang. In 1981 het die Universiteit van Port Elizabeth die eregraad
   D. Litt aan hom toegeken as erkenning vir sy skryfwerk. In 1996 word
   die Andrew Murray Prys vir Literatuur aan Venter toegeken. Hy was ook
   lid van die Maatschappij der Nederlandse Letterkunde.

   F.A. Venter is oorlede in 1997.

[wysig] Boeke

     * Die geheim van die berg (jeug verhaal) (1944/1958)
     * Gebondenes (1949)
     * Eenderse morge (1950)
     * Die drosters (1952)
     * Swart pilgrim
     * Die tollenaar (1954)
     * Man van Ciréne (1957)
     * Geknelde land (1960)
     * Offerland (1963)
     * Werfjoernal. (1965)
     * Wit oemfaan (jeug verhaal)
     * Gelofte land (1966)
     * Bedoelde land (1968)
     * Die rentmeesters (1969)
     * Water (afgevaardig deur die Ministerie van Water) (1970)
     * Die middag voel na warm as (1974)
     * Kambro-kind (1979)

   Kategorie: Afrikaanse skrywers

