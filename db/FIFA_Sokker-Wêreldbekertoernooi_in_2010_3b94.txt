FIFA Sokker-Wêreldbekertoernooi in 2010


   Die 19de FIFA Sokker-Wêreldbekertoernooi in 2010 sal volgens die
   besluit, wat deur die FIFA se Uitvoerende Komitee op 15 Mei 2004 in
   Zürich geneem is, in Suid-Afrika plaasvind. Dit is die eerste keer dat
   'n Afrikaland die kans kry om hierdie tweede grootste sportfees ter
   wêreld te organiseer.

   Inhoud

        * 1 Die toekenning van die toernooi
        * 2 Gasheerstede in Suid-Afrika
        * 3 Organisasie
        * 4 Infrastruktuur
        * 5 Probleme
        * 6 Eksterne skakels

[wysig] Die toekenning van die toernooi

   Volgens die FIFA se rotasiestelsel is vir die
   Sokker-Wêreldbekertoernooi in 2010 slegs aansoeke van Afrikalande
   aanvaar, en naas Suid-Afrika het ook Egipte en Marokko vir die toernooi
   gebie. 'n Gemeenskaplike bod van Libië en Tunisië is deur die FIFA nie
   goedgekeur nie. Libië het onder meer duidelik gemaak dat 'n deelname
   van Israel nie aanvaar sou word nie. Volgens 'n verklaring van die FIFA
   is Libië se infrastruktuur heeltemaal ontoereikend vir 'n
   wêreldbekertoernooi. Nigerië het sy bod al vroeër teruggetrek.
   Suid-Afrika het al in die eerste ronde van die stemming met veertien
   stemme teenoor Marokko se tien klaar gewen. Egipte het geen stem gekry
   nie.

[wysig] Gasheerstede in Suid-Afrika

   Die Loftus Versfeld-stadion in Pretoria
   Die Loftus Versfeld-stadion in Pretoria
   Die FNB-stadion in Johannesburg
   Die FNB-stadion in Johannesburg

   Die organiseerders het in 2005 'n lys van elf stede en dertien stadions
   vrygestel, waarvan uiteindelik tien vir die toernooi gekies sou word:
   Bloemfontein, Durban, Johannesburg (twee stadions), Kaapstad,
   Kimberley, Nelspruit, Orkney, Pietersburg (Polokwane), Port Elizabeth,
   Pretoria (twee stadions) en Rustenburg.

   Op 17 Maart 2006 het die FIFA die amptelike lys van gasheerstede en
   stadions bekend gestel:

        Stad                    Stadion                Sitplekke
    Bloemfontein            Vrystaatstadion             40 000
      Kaapstad    African Renaissance-stadion (beplan)  68 000
       Durban     King Senzangakhona-stadion (beplan)   80,000
    Johannesburg              Soccer City               94 700
    Johannesburg           Ellispark-stadion            70 000
     Nelspruit         Mbombela-stadion (beplan)        45 000
     Polokwane            Peter Mokaba-stadion          40 000
   Port Elizabeth Nelson Mandela Bay-stadion (beplan)   50 000
      Pretoria          Loftus Versfeld-stadion         52 000
     Rustenburg          Royal Bafokeng-stadion         40 000

   Die eindwedstryd van die Wêreldbekertoernooi sal in die FNB-Stadion in
   Johannesburg, wat ook as Soccer City bekend staan, plaasvind. Dit is 'n
   suiwer sokkerstadion en bied tans sitplekke vir sowat 80 000
   toeskouers. Die stadion sal voor die toernooi gemoderniseer en van 'n
   dak voorsien word. Sy kapasiteit sal tot 95 000 sitplekke vergroot
   word.

[wysig] Organisasie

   'n Groep van inspekteurs van die FIFA het in hul verslaggewing bevestig
   dat die standaard van Suid-Afrika se vervoerstelsel, telekommunikasie,
   hotelle en medisie fasiliteite op 'n baie hoë peil en dus goed toegerus
   is vir die toernooi. Nogtans word die veiligheidsituasie in die land as
   'n groot probleem beskou. Die FIFA vertrou egter daarop dat die
   Suid-Afrikaanse regering oor die middele en die kundigheid beskik om as
   gasheer van die toernooi te kan optree.

   Die toernooi word in Suid-Afrika as 'n kans gesien om die proses van
   demokratisering en etniese versoening te bevorder. Volgens Suid-Afrika
   se bod sal die totale beleggings in verband met die toernooi 825
   miljoen VSA-dollar beloop. Die organisasiekomitee het beraam dat die
   inkomste in verband met kaartjieverkope 467 miljoen € sal wees.
   Plaaslike borge se bydraes sal 47 miljoen beloop.

   Die pryse vir kaartjies sal tussen 20 en 1083 VSA-dollar beloop, tog is
   die groep van inspekteure van mening dat die kaartjieverkope hersien
   sal moet word, aangesien toegangsgelde vir plaaslike sokkerwedstryde
   gewoonlik tussen twee en tien dollar beloop.

[wysig] Infrastruktuur

   Die internasionale lughawens in Johannesburg, Kaapstad en Durban sal
   voor die wêreldbekertoernooi vergroot word om die groot aantal
   passasiers te kan hanteer. Daar is altesame tien lughawens, wat geskik
   is vir groot passasiervliegtuie. 'n Nuwe spoorlyn, die Gautrein, sal
   treinpassasiers tussen Pretoria en Johannesburg vervoer. Ook die
   bestaande spoorwegnet van meer as 20 000 word gemoderniseer.

[wysig] Probleme

   Volgens die verslae van die FIFA se inspekteurs is Suid-Afrika se
   vervoer- en telekommunikasiestelsel, hotelbedryf en mediese fasiliteite
   voldoende toegerus. Die veiligheidssituasie in die land word egter as
   sorgwekkend beskou, alhoewel die Suid-Afrikaanse regering volgens die
   FIFA oor die nodige middele en kennis beskik om die toernooi sonder
   probleme te kan organiseer.

   In die winter van 2006 was die boubedrywighede by die vier nuwe
   stadions en die modernisering van die bestaande geriewe egter nog nie
   begin nie. Persberigte, waarvolgens die FIFA reeds oorweeg om die
   toernooi na 'n ander land te verskuif, berug volgens die organisasie op
   vals gerugte.

[wysig] Eksterne skakels

     * Die amptelike webwerf van FIFA vir die Sokker-Wêreldbekertoernooi
       in 2010
     * Suid-Afrika 2010 - Amptelike webwerf

   Kategorieë: Sokker • Suid-Afrika

