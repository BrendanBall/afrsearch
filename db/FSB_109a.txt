FSB


   Die FSB (voormalige KGB) is die binnelandse intelligensiediens van
   Rusland. FSB staan vir Federale Veiligheidsdiens van die Russiese
   Federasie (Федеральная Служба Безопасности Российской Федерации:
   Federalnaja Sloezjba Bezopasnosti Rossijskoi Federatsii). Die diens
   beveg onder meer korrupsie, terrorisme en georganiseerde misdaad.
   FSB-embleem
   FSB-embleem

   Die FSB is in 1995 gestig as opvolger van die FSK, wat weer op sy beurt
   die KGB in 1991 vervang het. In 1995 het die FSB ook groter bevoegdhede
   gekry, wat hom byna net soveel mag gee as wat die destydse KGB gehad
   het. Sy hoofkwartier is op Loebjanka-plein in Moskou, net soos dié van
   die KGB.

   Tussen Julie 1998 en Augustus 1999 was Wladimir Poetin, tot 7 Mei 2008
   president van die land, hoof van die FSB. Die huidige hoof is Nikolai
   Patroesjef.

   Die FSB oefen steeds ’n betekenisvolle invloed op die vinnig groeiende
   ekonomie van die Russiese Federasie uit, en ’n groot aantal hoof-
   uitvoerende beamptes van belangrike Russiese ondernemings is voormalige
   lede en medewerkers van die FSB.

   Inhoud

        * 1 Struktuur
        * 2 Werksaamhede
        * 3 Polemiek
        * 4 Van die Tsjeka tot die FSB
        * 5 Hoofde van die FSK en FSB
        * 6 Verwysings
        * 7 Verdere literatuur
        * 8 Eksterne skakels

[wysig] Struktuur

   Die FSB is in verskeie departemente ingedeel, onder meer:
     * Intelligensie
     * Anti-terrorisme
     * Strategiese beplanning
     * Menslike hulpbronne
     * Operasioneel

[wysig] Werksaamhede

   Die FSB is verantwoordelik vir die binnelandse sekuriteit van die
   Russiese staat, teenspioenasie en die stryd teen georganiseerde
   misdaad, terrorisme en onwettige dwelmhandel. Teenstanders beweer egter
   dat dit betrokke is by die onderdrukking van andersdenkendes, dat dit
   die hele bevolking probeer beheer en belangrike politieke
   aangeleenthede beïnvloed, nes die KGB in die verlede gedoen het. Om
   hierdie doelwitte te bereik, gebruik die FSB onder meer
   massa-monitering, disinformasie, propaganda deur die staatsbeheerde
   massamedia en die vervolging van politici van die opposisie en
   ondersoekende joernaliste.^[1]^[2]^[3]^[4]^[5]^[6]^[7]^[8]

[wysig] Polemiek

   Die FSB het die mag om enige huis of besigheid sonder ’n lasbrief binne
   te gaan as daar genoegsame rede is om te glo "dat ’n misdaad daar
   gepleeg is of gepleeg word".^[9]^[10]

   Menseregte-aktiviste het al beweer dat die FSB nie baie gretig is om sy
   KGB-mantel af te gooi nie en daar is ook al beweer dat dit sake teen
   vermeende andersdenkendes gefabriseer het en dreigemente gebruik om
   agente te werf.

   Baie Russiese opposisie-wetgewers en ondersoekende joernaliste het al
   in sluipmoordaanvalle gesterf terwyl hulle korrupsie en beweerde
   misdaad deur die FSB en staatsowerhede ondersoek het: Sergei
   Joesjenkof, Joeri Sjtsjekotsjichin, Galina Starowoitowa, Anna
   Politkovskaya, Alexander Litvinenko, Paul Klebnikof, Nadezjda
   Tsjaikowa, Nina Jefimowa en baie ander.^[11]^[12] Die voormalige
   KGB-offisier Oleg Gordijefski glo dat die moorde op die skrywers Joeri
   Sjtsjekotsjichin ("Slaves of KGB"^[13]) en Anna Politkovskaya asook
   Aleksander Litvinenko wys dat die FSB weer betrokke is by politieke
   sluipmoorde,^[14] wat in die verlede uitgevoer is deur die Dertiende
   Departement (KGB).^[15] Net voor sy dood het Alexander Litvinenko
   Wladimir Poetin daarvan beskuldig dat hy persoonlik opdrag gegee het
   vir die moord op Anna Politkovskaya.^[16]

[wysig] Van die Tsjeka tot die FSB

   Van 1917 af het die Sowjet- en Russiese geheime agentskappe verskeie
   name gehad:
   Datum Afrikaanse naam Russiese naam
   Desember 1917 Tsjeka, ook bekend as die Wetsjeka, Geheel-Russiese
   Spesiale Kommissie vir die Bevegting van Teenrewolusie en Sabotasie ЧК,
   ВЧК, Всероссийская Чрезвычайная Комиссия по Борьбе с Контрреволюцией и
   Саботажем (Wserossijskaja Tsjrezwitsjainaja Komissija po Borbe s
   Kontrrewoljoetsiei i Sabotazjem)
   Februarie 1922 Ingelyf by die NKWD (Volksadministrasie vir Binnelandse
   Sake) as GPOe, Politieke Staatsadministrasie ГПУ, Государственное
   Политическое Управление (Gosoedarstwennoje Polititsjeskoje
   Oeprawlenije)
   Julie 1923 OGPOe, Gesamentlike Politieke Staatsadministrasie ОГПУ,
   Объединённое Государственное Политическое Управление при СНК СССР
   (Obedinnjonnoje Gosoedarstwennoje Oeprawljennije pri SNK SSSR)
   Julie 1934 Ingelyf by NKWD as GOeGB, Hoofadministrasie vir
   Staatsveiligheid ГУГБ, Главное Управление Государственной Безопасности
   (Glawnoje Oeprawljenije Gosoedarstwennoi Bezopasnosti)
   Februarie 1941 NKGB, Volksadministrasie vir Staatsveiligheid НКГБ,
   Народный Комиссариат Государственной Безопасности (Narodni Komissariat
   Gosoedarstwennoi Bezopasnosti)
   Julie 1941 Heringelyf by die NKWD as GOeGB ГУГБ
   April 1943 NKGB НКГБ
   Maart 1946 MGB, Ministerie van Staatsveiligheid МГБ, Министерство
   Государственной Безопасности (Ministerstwo Gosoedarstwennoi
   Bezopasnosti)
   Maart 1953 MGB smelt saam met MWD (Departement van Binnelandse Sake) om
   ’n groter MWD te vorm МВД, Ministerstwo Внутренних Дел (Ministerstwo
   Wnoetrennich Del)
   Maart 1954 KGB, Komitee vir Staatsveiligheid КГБ, Комитет
   Государственной Безопасности (Komitet Gosoedarstwennoi Bezopasnosti)
   November 1991 FSK, Federale Teenintelligensiediens ФСК, Федеральная
   Служба Контрразведки (Federalnaja Sloezjba Kontrrazwedki)
   April 1995 FSB, Federale Veiligheidsdiens ФСБ, Федеральная Служба
   Безопасности (Federalnaja Sloezjba Bezopasnosti)

[wysig] Hoofde van die FSK en FSB

     * Wiktor Pawlowitsj Barannikof 1992 - 1993
     * Nikolai Michailowitsj Goloesjko 1993 - 1994
     * Sergei Wadimowitsj Stepasjin 1994 1998- 1995
     * Michail Iwanowitsj Barsoekof 1995 - 1996
     * Nikolai Dmitriewitsj Kowalef 1996 - 1998
     * Wladimir Poetin 1998 - 1999
     * Nikolai Platonowitsj Patroesjef sedert 1999

[wysig] Verwysings

          Hierdie artikel is merendeels vertaal vanaf die Engelse
          Wikipedia-artikel [2]

    1. ^ The Perils of Putinism, deur Arnold Beichman, Washington Times,
       11 Februarie 2007
    2. ^ Putinism on the March, deur George F. Will, Washington Post, 30
       November 2004
    3. ^ The Essence of Putinism: The Strengthening of the Privatized
       State, deur Dmitri Glinski Vassiliev, Sentrum vir Strategiese en
       Internasionale Studies, November 2000
    4. ^ What is ‘Putinism’?, deur Andranik Migranyan, Russia in Global
       affairs, 13 April 2004
    5. ^ Putinism: Highest Stage of Robber Capitalism, deur Andrei
       Piontkovsky, The Russia Journal, 7 Februarie 2000
    6. ^ Resensie van Andrei Pionkovsky se Another Look into Putin's Soul
       deur sy edele Rodric Braithwaite, Hoover Institute
    7. ^ Andrei Illarionov: Approaching Zimbabwe (Russian) - [1] –
       Gedeeltelik Engelse vertaling
    8. ^ Russia After the Presidential Election, deur Mark A. Smith
       Konflikstudies-navorsingsentrum
    9. ^ Aleksandr Platkovskiy, "Pod novoy vyveskoy vozrozhdayetsya staroe
       KGB," Izvestiya, 18 Maart 1995, pp. 1-2
   10. ^ "Russia, Keeps Getting Back," Economist, 15 April 1995, pp.
       51-52.
   11. ^ Amnesty International condemns the political murder of Russian
       human rights advocate Galina Starovoitova
   12. ^ Yushenkov: A Russian idealist
   13. ^ «Рабы ГБ. XX век. Религия предательства»
   14. ^ Бывший резидент КГБ Олег Гордиевский не сомневается в
       причастности к отравлению Литвиненко российских спецслужб -
       svobodanews.ru
   15. ^ *Christopher Andrew en Vasili Mitrokhin, The Mitrokhin Archive:
       The KGB in Europe and the West, Gardners Books (2000), ISBN
       0-14-028487-7
   16. ^ Alexander Litvinenko at the Frontline Club accusing Vladimir
       Putin of the assassination of journalist Anna Politkovskaya (In
       Russies en Engels)

[wysig] Verdere literatuur

     * Yuri Felshtinsky, Alexander Litvinenko en Geoffrey Andrews. Blowing
       up Russia : Terror from within. 2002. ISBN 1-56171-938-2
     * Yevgenia Albats en Catherine A. Fitzpatrick. The State Within a
       State: The KGB and Its Hold on Russia – Past, Present, and Future.
       1994. ISBN 0-374-52738-5.
     * David Satter. Darkness at Dawn: The Rise of the Russian Criminal
       State. Yale University Press. 2003. ISBN 0-300-09892-8.

[wysig] Eksterne skakels

     * Amptelike webtuiste van die FSB (in Russies)

   Kategorieë: Rusland • Intelligensiedienste

