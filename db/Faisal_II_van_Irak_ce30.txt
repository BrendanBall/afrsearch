Faisal II van Irak


   Hierdie artikel moet skoongemaak of andersins verbeter word.

   Hierdie artikel voldoen nie tans aan die hoë standaarde van kwaliteit
   waarna Wikipedia streef nie. Voel vry om self in te spring en
   verbeterings te maak, en verwyder hierdie kennisgewing ná die tyd. Vir
   meer hulp, sien die redigeringshulp. Daar is moontlik kommentaar in die
   artikel of op die besprekingsblad wat verbeter moet word.

   Faisal II. Arabies: فيصل ( 2 Mei 1935 - 14 Julie 1958) was van 1939 tot
   1958 die laaste Irakse koning. Hy was 'n kleinseun van die beroemde
   koning Faisal I.

   Faisal II bin Ghazi 1935-1959

   Koning van Irak

   Periode 1939-1958

   Voorganger Ghazi

   Opvolger Geen

   Vader Ghazi

   Moeder Aliyah bint Ali

   In 1939 volg hy sy vader koning Ghazi (1912-1939) op wat in 'n
   motorongeluk gesterf het.

   As 'n tiener het Faisal skoolgegaan by Harrow Skool in die Verenigde
   Koninkryk saam met sy neef die latere Koning Hussein van Jordanië. Die
   seuns was maats en het klaarblyklik selfs beplan om hulle twee
   koninkryke saam te laat smelt om die bedreiging van militante
   pan-Arabiese nasionalisme teen te staan.

   Tot met 2 Mei 1953 was Irak onder regentskap van Faisal se oom, Prins
   Abdullah (1913-1958). Selfs nadat hy meerjarig verklaar en ingehuldig
   is as koning van Irak bly die mag grootliks nog in die hande van Prins
   Abdullah.

   In April 1941 word 'n staatsgreep deur pro-nasionalistiese offisiere
   onder leiding van Rasjid Ali geloods. Die staatsgreep word gesteun deur
   die anti-semitiese en pro-nazistiese "Goue Vierkant"-organisasie. Die
   koning moes saam met sy moeder na Transjordanië vlug, maar kon na die
   onderdrukking van die staatsgreep met behulp van die Britte terugkeer.

   Op 1 Februarie 1958 het Irak se buurstaat Sirië by President Nasser se
   Egipte aangesluit om die Verenigde Arabiese Republiek te vorm. In
   reaksie hierop het die twee Hasjimitiese koninkryke hul eie posisie
   versterk deur 'n soortgelyke alliansie te vorm. Twee weke later op 14
   Februarie word die Arabiese Federasie van Irak en Jordanië gestig met
   Faisal, as die senior lid van die Hasjimitiese familie as die hoof van
   die staat.

   In Mei 1953 Op 14 Julie 1958 loods nasionalistiese soldate 'n
   staatsgreep. Die koninklike villa in Bagdad waar Faisal met die
   koninklike familie woon, word deur die opstandige soldate bestorm.
   Bykans die totale koninklike familie word in die tuin byeen gedwing en
   vermoor, insluitende koning Faisal. Die lyk van die gehate Abdul Illah
   word in triomf deur die strate gesleep en verbrand. Die omvang van die
   moorde op die koninklike familie het enige toekomstige terugkeer van 'n
   monargie in Irak vir alle praktiese rede onmoontlik gemaak.
   Kategorieë: Wikipedia skoonmaak • Irakese konings

