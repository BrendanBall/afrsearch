Faliskies


   Faliskies, 'n uitgestorwe taal van die antieke Latium (Sentraal-Italië)
   behoort tot die Italiese groep van die Indo-Europese taalfamilie en
   vorm saam met die nou verwante Latyn die Latino-Faliskiese subgroep.

   Faliskies is deur die Faliskers-stam in die noordelike Latium gepraat
   en het in 36 kort inskripsies uit die 3de of 2de eeu v.C. bewaar gebly.
   Vir hierdie inskripsies is gebruik gemaak van 'n alfabet, wat uit die
   Etruskiese skrif ontwikkel en van regs na links geskryf is, alhoewel
   dit ook invloede van die Latynse alfabet toon.

   As 'n voorbeeld van 'n Faliskiese sin haal R.S. Conway in sy boek
   Italic Dialects (bladsy 312, b) woorde aan, wat rondom die kant van 'n
   beeld op 'n patera geskryf is en onder 'n glasuur lê, wat die egtheid
   van die dokument waarborg:

   foied vino pipafo, cra carefo

   Dieselfde sin sou in Latyn hodie vinum bibam, cras carebo wees ("vandag
   gaan ek wyn geniet, môre sal ek niks hê nie"). Die voorbeeld wys op 'n
   aantal besonderhede van die Faliskiese taal:
    1. Die medeklinker f, wat in die middel van Latynse woorde tot b
       verander is, het bewaar gebly.
    2. Die Indo-Europese klank gh aan die begin van 'n woord verskyn as f
       (byvoorbeeld in Faliskies foied teenoor Latyns hodie "vandag").
    3. Die medeklinkers dj is gepalataliseer tot 'n soort j-klank
       (vergelyk Faliskies foied teenoor Latyns hodie).
    4. Die eindletter s het voor sommige navolgende letters verdwyn
       (vergelyk Faliskies cra teenoor Latyns cras "môre").

   Ander besonderhede:
    1. Die labiovelare klanke het bewaar gebly (vergelyk Faliskies cuando
       en Latyns quando ("wanneer") teenoor Umbries pan(n~u)).
    2. 'n Aantal medeklinkers aan die einde van 'n woord word aan die
       eerste letter van die volgende woord geassimileer: pretod de
       zenatuo sententiad (Conway, bladsy 321) teenoor Latyns praetor de
       senatus sententia (zenatuo in plaas van senatuos is 'n argaïese
       genitief-vorm).

   Die Faliskiese taal het toenemend onder Latynse invloed gekom, maar is
   tenminste tot by die jaar 150 v.C. nog gepraat.

[wysig] Verwysings

     * R. S. Conway, The Italic Dialects (2 boekdele). Cambridge:
       Cambridge University Press 1897, herdrukte uitgawe 1967

                                Italiese tale
            Italiese groep: Oskies | Umbries | Faliskies | Latyn
                                Romaanse tale
     Iberoromaans: Asturies | Galicies | Katalaans | Portugees | Spaans
   Galloromaans: Langues d'oil: Frans | Gallo | | Lorreins | | Normandies
       (Auregnais | Guernésiais | Jèrriais | Sercquiais) Pikardies |
                  Champenois | Wallonies | Anglo-Normandies
    Oksitaans: Aranees | Auvergnat | Gaskons | Languedokies | Limousin |
                                 Provensaals
                              Frankoprovensaals
                Retoromaans: Romansch | Ladinies | Friulaans
              Italoromaans: Dalmaties | Italiaans | Napolitaans
   Suid-Romaans: Korsikaans Sardies (Campidanies, Galluraans, Logudories,
                                 Sassaries)
   Balkanromaans: Aroemeens | Istro-Roemaans | Meglenoroemaans | Roemeens
                                  Romaanse
          Kunstale: Interlingua | Interlingue | Lingua Franca Nova

   Kategorie: Italiese taal

