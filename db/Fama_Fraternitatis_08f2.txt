Fama Fraternitatis


   Wikisource
   Die volledige teks van Fama Fraternitatis kan by die Afrikaanse
   Wikisource besigtig word, by Fama Fraternitatis.

   Inhoud

        * 1 Agtergrond
        * 2 Beskrywing
        * 3 Die bronne van die Orde van die Rosekruis
        * 4 Doelstellings van die Orde van die Rosekruis
        * 5 Outeurskap
        * 6 Skakels

[wysig] Agtergrond

   Die Fama Fraternitatis word beskou as een van die brondokumente van die
   oorspronklike Orde van die Rosekruis. Die notaris Haselmeer het die
   bestaan van die manuskrip so vroeg as in 1610 genotuleer, asook in 'n
   paragraaf in die Cassel uitgawe van 1614. Die dokument is in 1615
   gepubliseer saam met twee ander brondokumente van die Orde van die
   Rosekruis. Die dokument nooi mense uit om hulle by die broederskap te
   skaar. Baie mense het gereageer op die uitnodiging maar geen rekord is
   beskikbaar van enige mense wat wel deel geword het van so 'n
   broederskap nie.

[wysig] Beskrywing

   Alhoewel die Fama Fraternatis geskryf is asof dit histories gefundeer
   is, is die algemene beskouing dat die dokument eerder allegories is.
   Die dokument beskryf die lewe van die 'n mitiese persoon Christian
   Rosencreutz. Die dokument wei verder uit hoe die graf van Christian
   Rosencreutz herontdek is deur die stigters van die Orde van die
   Rosekruis.

   Daar word algemeen aanvaar dat Christian Rosencreutz nie 'n werklike
   persoon was nie maar eerder 'n simboliese persoon was wat die ideale
   van die Orde van die Rosekruisers verteenwoodig het.

   'n Interesante voorbeeld van die allergoriese aard van die dokument is
   die geboorte datum wat gegee word vir Christian Rosencreutz as 1378.
   Moderne Rosekruis organisasies trek hul mistisisme terug tot by die
   Egiptiese Farao Akhnathon wat volgens die orde in 1378 v.C. gebore is.

   Ander persone waarna verwys word in die dokument kan nie histories
   bevestig word nie aangesien net voorletters gebruik is om na die eeste
   lede van die orde te verwys.

[wysig] Die bronne van die Orde van die Rosekruis

   Die dokument gee heelwat inligting weer in terme van die oorsprong en
   filosofiese gedagtes van die Orde van die RoseKruisers. Die afleiding
   kan gemaak word uit al die dokumente en filosofiee waarna verwys word
   in die Fama Fraternitatis.
    1. Christendom as die basiese vertrekpunt (moontlik 'n protestante
       weergawe)
    2. Alchemie veral in terme van die verskeie verwysings wat gemaak is
       in die tweede dokument van die Rosekruisers nl. Confessio
       Fraternitatis
    3. Arabiese denke wat gelei het to die skryf van die boek N nadat die
       Broeder R.C. se kennismaking met Arabiere by Damcar. (Volgens
       bronne was die heelwaarskynlik die mistiese denkrigting van
       Soefisme)
    4. Kabbalah waarvam een van die oorspronklike broeders veral 'n kenner
       was.
    5. Denke van antieke Egipte aangesien Broeder R.C. ook deur Egipte
       gereis het.
    6. Die Tarot met verwysing na hul eie ROTA

[wysig] Doelstellings van die Orde van die Rosekruis

   Volgens die Fama Fraternitatis het die Orde van die Rosekruis die
   volgende doelstellings:
    1. Die gratis genesing van die siekes
    2. Om verteenwoordig te wees in alle lande sonder om hulself te laat
       uitstaan in die gemeenskap
    3. Om elke jaar binne 'n geestlike konteks saam te trek om hul
       broedeskap te herbeklemtoon
    4. Om voortdurend mekaar ingelig te hou van nuwe denkrigtings en
       wetenskaplike ontdekkings
    5. Om te verskeker dat die Orde bly voortbestaan deur seker te maak
       daar is bekwame volgelinge wat die geheime kan voortdra
    6. Om die leringe van die orde in geheimenis te bewaar ten einde die
       voortbestaan daarvan te verseker.

[wysig] Outeurskap

   Alhoewel die Fama Fraternitatis anoniem gepubliseer is word die
   outeurskap toegedig aan Francis Bacon. Johann Valentin Andrea het later
   in sy lewe beweer dat hy die Rosekruis dokumente as 'n grap geskryf
   het.

[wysig] Skakels

     * Die ware geskiedenis van die Orde van die Rosekruis

   Kategorie: Orde van die Rosekruis

