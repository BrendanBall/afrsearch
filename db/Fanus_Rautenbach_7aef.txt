Fanus Rautenbach


   Fanus Rautenbach, ook bekend as Umfaanus, is 'n bekende radioomroeper,
   skrywer en mediapersoonlikheid. Hy is op 23 September 1928 op
   Lichtenburg gebore.

   Inhoud

        * 1 Loopbaan as radioomroeper
        * 2 Boeke
        * 3 Ander bedrywighede
        * 4 Kwotasies
        * 5 Sien ook
        * 6 Verwysings

[wysig] Loopbaan as radioomroeper

   Rautenbach het vir 13 jaar elke dag "Flink uit die vere" by die
   destydse Afrikaanse Radiodiens aangebied en het ‘n ARTES-toekenning
   gekry vir "Die Hemelkinders", ‘n dokumentêre program oor kinders met
   Down-sindroom. Hy het ook verskeie ATKV-toekennings gekry vir sy bydrae
   tot Afrikaans.

   Rautenbach was ook die medeskrywer van die bekende radioverhaal "Staal
   Burger" saam met Daan Retief. Die storie was vanaf 1961 tot 1974
   uitgesaai.

   Rautenbach was 'n omroeper by radio RSG, Jacaranda 94.2 en ander
   radiostasies.

   In 2007 word Rautenbach met 27 000 stemme aangewys as radio RSG se
   radiolegende van die afgelope 70 jaar. ^[1]

[wysig] Boeke

   Van Rautenbach se boeke sluit in:
     * Lach Noch 'n Slach Saam Met Fanus Rautenbach, Tafelberg, ISBN
       0624028739 (0-624-02873-9)
     * Tiesj - Weerkaatsings Vanmelewe, ISBN 062029373X (0-620-29373-X)
     * Waar Die Son Lag, ISBN 0796400091 (0-7964-0009-1)

[wysig] Ander bedrywighede

   Die liedjie, Tweebuffelsmeteenskootmorsdoodgeskietfontein is deur
   Rautenbach geskryf. Anton Goosen, 'n Suid-Afrikaanse sanger, het die
   liedjie opgeneem.

   Rautenbach was ook die medeskrywer vir die rolprent You Must Be Joking!
   (1986) saam met Leon Schuster.

[wysig] Kwotasies

   Een van Rautenbach se staaltjies:

   "Ons moet almal eendag sterwe, maar elkeen sterf volgens sy beroep:
     * Reisigers gaan heen.
     * Parlementslede op die groen kussings gaan sag heen.
     * Die melkman en die pos- man kom om.
     * Jagters gaan bokveld toe.
     * Kokke steek lepel in die dak.
     * Die horlosiemaker se tyd het aangebreek.
     * Die valskermspringer ontval ons.
     * Die tuinier is van die gras af gemaak.
     * Die melkboer het die emmer geskop.
     * Die begrafnisondernemer sien sy gat.
     * Die dominee het die tydelike met die ewige verwissel.
     * Die ouderling is ontslape.
     * Die koerantman is direk hemel toe.
     * Die skeidsregter het sy laaste asem uitgeblaas.
     * Die dokter se hart het gaan staan.
     * Die elektrisiën se liggie is gedoof.
     * Die koster het die doods- klok hoor lui.
     * Die kleremaker se draad is geknip.
     * Die Springbok Rugby-afrigter kom tot rus.
     * Skoonmoeder - die duiwel het haar kom haal."

[wysig] Sien ook

     * Lys van bekende Suid-Afrikaners
     * Lys van prominente Afrikaners

[wysig] Verwysings

    1. ^ Afrikaans se legendariese woordwewer: Naomi Bruwer gesels met
       Fanus Rautenbach by litnet.co.za. Laaste besoek op 25 Mei 2008.

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Omroepers • Afrikaanse skrywers

