Faroëes


   Faroëes is 'n Noord-Germaanse of Skandinawiese taal met ongeveer 80 000
   sprekers in twee hoof groepe, omtrent 48 000 in Faroëreilande en
   omtrent 25 000 in Denemarke. Daar is ook omtrent 5000 sprekers in
   Ysland. Dit is een van die twee amptelike tale van die Faroëreilande
   (die ander is Deens).
   Sommige Faroëse isoglosse
   Sommige Faroëse isoglosse
   Faroëse Sleutelborduitleg
   Faroëse Sleutelborduitleg

   Faroëes behoort saam met Yslands en, die nou uitgestorwe, Norn taal tot
   die westelike of eiland-Skandinawiese tale wat van Oudnoors afstam. Dit
   is nie onderling verstaanbaar met die vasteland-Skandinawiese tale
   Noors, Sweeds en Deens nie.

   Faroëes word met die Latynse alfabet waartoe 'n aantal tekens toegevoeg
   is, geskryf: Á/á, Í/í, Ó/ó, Ú/ú, Ý/ý, Ð/ð (edd), Ø/ø en Æ/æ. Die
   letters c, q, w, x en z word nie gebruik nie. Die spesiale letter edh
   (ð) word op verskillende maniere uitgespreek. Meestal is dit stom.

   Die struktuur van Faroëes is baie soos die van Yslands. Enkele
   verskille is:
     * etimologiserende skryfwyse: die spelling van Faroërs wyk, in
       teenstelling met dié van Yslands, baie sterk af van die uitspraak.
       Die spelling is in 1846 deur V.U. Hammarshaimb vasgelê. Danksy die
       etimologiserende spelling kan Faroërs en Yslanders mekaar se taal
       sonder moeite lees.
     * dialekte: Yslands het nie juis dialekte nie, terwyl Faroëes 'n
       groot verskeidenheid van dialekte het.
     * fonologie: in Faroëes ontbreek die dentale frikatiewe (Engels th).
     * suiwerheid: Faroëes het net soos Yslands tradisioneel 'n sterk
       puristiese neiging, maar in Faroërs, met name in die spreektaal, is
       daar tog aanmerklik meer (Deense) leenwoorde opgeneem.

   Beraamde omvang van Oudnoors en verwante tale in die vroeë 10de eeu.
   Die rooi gebied dui die verspreiding van Oudwesnoors dialek aan; die
   oranje gebied Oudoosnoors, die pienk gebied Oud Gutnish en die groen
   gebied die omvang van ander Germaanse tale waarmee Oudnoors 'n mate van
   onderlinge verstaanbaarheid behou het
   Beraamde omvang van Oudnoors en verwante tale in die vroeë 10de eeu.
   Die rooi gebied dui die verspreiding van Oudwesnoors dialek aan; die
   oranje gebied Oudoosnoors, die pienk gebied Oud Gutnish en die groen
   gebied die omvang van ander Germaanse tale waarmee Oudnoors 'n mate van
   onderlinge verstaanbaarheid behou het

   .
   Wikipedia
   Sien gerus Wikipedia se uitgawe in Faroëes

   Vir woordeboekinligting, sien die bladsy Faroëes op WikiWoordeboek

   Indo-Europese tale: Germaanse tale
         Noord-Germaanse tale:
      Deens | Faroëes | Nynorsk en Bokmål (Noors) | Yslands | Sweeds
          Wes-Germaanse tale:
   Afrikaans | Duits | Engels | Fries | Jiddisj | Luxemburgs | Nederlands
                          | Nedersaksies | Skots
          Oos-Germaanse tale:
                      Boergondies | Goties | Vandaals

   Kategorieë: Natuurlike taal • Denemarke • Noord-Germaanse tale

