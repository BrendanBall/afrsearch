Federasietoring


   Vordering teen 18 Desember 2006
   Vordering teen 18 Desember 2006

   Die Federasietoring (Russies: Федерация; Federatsieja) is 'n
   wolkekrabber wat sedert 2004 in die Russiese hoofstad Moskou in die
   stadsdeel "Москва-Сити" Moskva-Siti gebou word. Die geboukompleks
   bestaan uit twee torings, waarvan die eerste 'n hoogte van 360 meter
   sal bereik (met antennemas 506 meter) en 93 verdiepings sal tel en die
   tweede 'n hoogte van 243 meter met 62 verdiepings. Die kompleks sal in
   2008 voltooi word sal dan die hoogste gebou in Europa wees. Dit sal
   byna 90 meter hoër as die Moskouse Triomfpaleis (ook bekend as die 8ste
   van die Sewe Susters) wees.

   Die argitekte van die gebou is die Russies gebore Duitser Sergei
   Tchoban en die Duitser Peter Paul Schweger. Die toring word deur die
   Miraks Groep opgerig.

   Die boukoste bedra sowat 390 miljoen Euro. Die Russiese bank VTB
   (voorheen Vnesjtorgbank) sal 30 verdiepings van die gebou gebruik. Die
   bank finansier 50% van die projek. 'n Groot deel van die gebou word ook
   vir die Grand Hyatt Moscow gereserveer. Die gebou sal verder in beide
   boonste verdiepings restaurants, 'n uitsigplatform en 'n gimnasium met
   'n swembad huisves.

[wysig] Eksterne skakels

     * amptelike webwerf

   Commons
   Multimedia oor hierdie onderwerp is te vinde op Wikimedia Commons onder
   die titel:
   Federation Tower
   Kategorieë: Moskou • Wolkekrabbers

