Felix Wankel


   1975 NSU Ro80
   1975 NSU Ro80

   Dr. Felix Heinrich Wankel (13 Augustus 1902–9 Oktober 1988) was die
   Duitse uitvinder van die Wankelenjin.

   Wankel is in Lahr, Duitsland gebore. Nadat sy moeder in die Eerste
   Wêreldoorlog 'n weduwee geword het, het Wankel geen
   universiteitsopleiding ontvang of self 'n ambagskap onderneem nie. Hy
   het egter daarin geslaag om homself tegniese onderwerpe te leer en het
   die idee van 'n rotasie-enjin in 1924 bedink. In die 1930's het hy 'n
   geskil met Adolf Hitler, en word vir 'n aantal maande deur die Nazi's
   gevange geneem. Tydens die Tweede Wêreldoorlog ontwikkel hy seëls en
   rotasiekleppe vir die Duitse lugmag en vloottorpedo's. Na die oorlog
   word hy vir 'n paar maande deur die Geallieerdes gevange geneem, sy
   laboratorium gesluit, sy werk gekonfiskeer, en word hy verhoed om
   verdere werk te doen. In 1951 begin hy die ontwikkeling van die enjin
   by NSU, wat in 1957 lei tot die eerste werkende prototipe. Sy ontwerp
   van 'n rotasieenjin is in 1959 en 1960 deur Curtiss Wright in New
   Jersey gelisensieer en verder verbeter voor Mazda die verbeterings in
   Japan gebruik het. Die enjin is suksesvol deur Mazda gebruik in
   verskeie generasies van hulle RX-reeks koepees.

   In later jare, is Wankel 'n eredoktorsgraad in Ingenieurswese
   (Dr.-Ing.) toegeken. Hy was bekend vir sy voorspraak vir diereregte en
   teenkanting teen die gebruik van diere in toetse. Felix Wankel sterf in
   1988 in Heidelberg nadat hy nooit 'n bestuurslisensie bekom het nie.

[wysig] Toekennings en erkenning

     * Eredoktorsgraad van die Technische Universität München 5 Desember
       1969.
     * Die Federasie van Duitse Ingenieurs se Goue Medalje, 1969.
     * Die Groot Federale Dienskruis, Duitsland se hoogste burgerlike eer,
       1970
     * Die Franklin-Medalje, Philadelphia, 1971.
     * Die Bavariese Diensmedaljie, 1973.
     * "Ere-burger" van Lahr,1981, en die titel Professor in 1987.
     * Ereburgerskap van Lindau (van die hand gewys)

[wysig] Sien ook

     * NSU Ro 80
     * Mazda RX-7
     * Mazda RX-8

[wysig] Eksterne skakels

     * Kort Biografie van Dr. Ing. Felix Heinrich Wankel (1902-1988)
     * Felix Wankel op Der Wankelmotor

   Kategorieë: Voertuigtegnologie • Duitse uitvinders

