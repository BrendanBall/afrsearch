Ferdinand Postma


   Ferdinand Postma (Aliwal-Noord, 15 Julie 1879 - Potchefstroom, 4
   November 1950) was die eerste rektor van die Potchefstroomse
   Universiteit vir Christelike Hoër Onderwys (afgekort PU vir CHO)
   (sedert 2004 is dit nou deel van die Noordwes-Universiteit.)

[wysig] Lewensskets

   Hy was die derde kind en tweede outste seun van Marthinus Postma en
   Elizabeth Wilhelmina Jossina Spiller. Die gesin het altesaam 11 kinders
   gehad, waarvan net 10 groot geword het. Hy was getroud met Margaretho
   Jacobs Coetsee.

   Nie lank na sy geboorte het sy ouers na Burgersdorp verhuis. Ferdinand
   Postma het sy eerste skooljare in 'n publieke skool van Burgersdorp en
   later in Middelburg by die Vrye Christelike Skool voltooi. In 1896
   slaag hy Matrulasie aan die Teologiese Skool, Burgersdorp. In 1898
   slaag hy die Intermediêre Eksamen van die Universiteit Kaap die Goeie
   Hoop. Hy was derde op die lys en hiermee behaal hy 'n beurs.

   Die Tweede Vryheidsoorlog breek egter sy studie. Hy vetrek na
   Transvaal, waar sy vader toe predikant in Johannesburg was. Hy sluit
   aan by die Heidelbergse kommando en neem deel aan die beleëring van
   Ladysmith, die bestorming van Platrand en die slag by Spioenkop. Weens
   siekte moet hy teryg na sy ouerhuis.

   Met behulp van Studiefondse wat die N.Z.A.-Vereeniging aan hom gegee
   het. Sit hy sy studies voort aan die Vrye Universiteit, Amsterdam,
   Nederland. Hier het hy homself ingeskryf om hom te bekwaam vir 'n
   bedienaar van die Woord. Hy het saam met 'n medestudent gestudeer
   naamlik J.D. du Tiot wat 'n groot invloed in sy lewe gahaad het. Maar
   later het hy van studie rigting verander na Klassieke Tale onderlyding
   van proffesor J. Woltjer. In 1903 behaal hy sy Litterarum Humaniorum
   Candidatus

   In Januarie 1905 keer hy terug na sy vaderland, waarvandaan 'n roep
   gekom het om op te tree as 'n professor in litterarum aan die
   Teologiese Skool. Vir hom was dit 'n swaar offer, omdat dit sy aard was
   om 'n saak volledig af te handel as hy daarmee begin het. Hy kon egter
   nie die dringende roepstem weerstaan nie.

   Die skool was intussen oorgeskuif uit Burgersdorp na Potchefstroom. Die
   aantal studente was maar min en hy moes heelwat vakke gedoseer het.

   In Julie 1905 is hy deur sy vader in Middelburg in die huwelik
   bevestig.

   Die verlange na die amp vam bedienaar van die Woord het sterk in hom
   opgevlam. Die gevolg is dat hy hom laat inskryf as 'n student aan die
   Teologiese Skool onder professor J.L Cachet. Op 6 Desember 1911 lê hy
   die kandidaatseksamen in die Teologie af.

[wysig] Bronne

     * 'n Lewenskets van Prof. Dr. F. Postma deur Ds. J. Postma ; 378.682
       Pos, Ferdinand Postma Biblioteek, Noordwes-Universiteit,
       Potchefstroomkampus
     * Verkennings in oorgang; ISSN 0023-270X.

   Kategorie: Suid-Afrikaanse militariste

