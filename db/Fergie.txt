Fergie


   Stacy Ann Ferguson, beter bekend as slegs Fergie, is 'n Amerikaanse
   sangeres, liedjieskryfster, aktrise en kletsrymer. Sy is op 27 Maart
   1975 in Hacienda Heights, Kalifornië, gebore. Daar het sy in 'n streng
   Katolieke huis grootgeword, maar het egter met bendelede in Hacienda
   Heights deurmekaar geraak. Sy het in die tagtigerjare in die TV-program
   Kids Incorporated verskyn. Sy was in die negentigs ook lid van die
   meisiegroep Wild Orchid. Hulle het twee albums uitgereik.

   In 2003 het sy as hoofsanger van die musiekgroep Black Eyed Peas (BEP)
   aangesluit. Sy het die plek van die sangeres Kim Hill ingeneem wat die
   groep in 2000 verlaat het. In dieselfde jaar van haar aansluiting tot
   die groep, was hul album Elephunk 'n groot sukses met treffers soos
   Where is the Love? saam met Justin Timberlake, Hey Mama en Let's Get
   Retarded (gewysig vir radio na Let's Get it Started). Hul tweede album
   Monkey Business in 2005, was ewe suksesvol met treffers soos My Humps
   en Pump It.

   Haar debuut-solo-album, The Dutchess, is in 2006 uitgereik. Hierop
   verskyn verskeie treffers wat nommer een op die trefferlyste behaal
   het, soos London Bridge, Fergalicious, Glamorous en Big Girls Don't
   Cry.

[wysig] Persoonlike lewe

   Uit teleurstelling omdat haar eerste meisiesmusiekgroep Wild Orchid
   misluk het, het Fergie glo aan metamfetamien verslaaf geraak. Sy het
   egter die verslawing te bowe gekom en in 'n onderhoud met die tydskrif
   Time in September 2006 het sy gesê: "Dit was die moeilikste verhouding
   wat ek nog moes verbreek."

   In die Februarie van 2007 het sy 'n verhouding met die akteur Josh
   Duhamel aangeknoop. Fergie het hom ontmoet toe sy in 2004 in 'n episode
   van die TV-reeks Las Vegas as haarself verskyn het.

[wysig] Bronne

     * Huisgenoot van 4 Oktober 2007

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Amerikaanse musici

