Fibonacci


   Leonardo van Pisa (geb. 1170 – † 1250), ook bekend as Leonardo Pisano,
   Leonardo Bonacci, Leonardo Fibonacci, was 'n Italiaanse wiskundige wat
   deur sommiges as die mees talentvolste wiskundige van die Middeleeue
   beskou word.^[1]

   Fibonacci is die veral bekend in die moderne tye vir:^[2]
     * Die verspreiding van die Hindoe-Arabiese syferstelsel in Europa,
       hoofsaaklik deur middel van die publikasie in die vroeë 13^de eeu
       van sy boek, Liber Abaci.
     * 'n Moderne reeks wat na hom vernoem is en bekend staan as die
       Fibonacci reeks wat hy nie ontdek het nie maar gebruik is as
       voorbeeld in die Liber Abaci.^[3]

   Inhoud

        * 1 Lewensloop
        * 2 Belangrike publikasies
        * 3 Liber Abaci
        * 4 Verwysings
        * 5 Bibliografie
        * 6 Eksterne skakels

[wysig] Lewensloop

   Leonardo is gebore Pisa. Sy pa Guglielmo het die bynaam Bonaccio gedra
   (wat "saggeaard" of "eenvoudig" beteken). Sy ma, Alessandra is oorlede
   toe hy nege jaar oud was. Leonardo is eers na sy dood die bynaam
   Fibonacci gegee (afkomstig van filius Bonacci, wat seun van Bonaccio
   beteken).^[4]

   Guglielmo het 'n handelspos bestuur (en volgens sekere bronne was hy
   die konsultant vir Pisa) in Bugia, 'n hawedorp ten ooste van Algiers in
   die Almohad dinastie se sultanaat in Noord-Afrika (nou Bejaia,
   Algerië). As 'n jong seun het Leonardo daarheen gereis om sy pa
   behulpsaam te wees. Dit is hier waar hy kennis gemaak het met die
   Hindoe-Arabiese syferstelsel.
   Standbeeld van Fibonacci. Camposanto, Pisa.
   Standbeeld van Fibonacci. Camposanto, Pisa.

   Nadat hy waargeneem het dat rekenkunde met Hindoesyfers eenvoudiger en
   meer doeltreffend was as met die Romeinse syfers, het Fibonacci regdeur
   die Middelandse see gebied gereis om onder leidende Arabiese
   wiskundiges van daardie tyd te studeer. Leonardo het rondom 1200 van sy
   reise teruggekeer. In 1202, op die ouderdom van 32 het hy dit wat hy
   geleer het in die Liber Abaci gepubliseer en daarmee die
   Hindoe-Arabiese syfers aan Europa bekendgestel.

   Leonardo het 'n gas van die Keiser Frederik II van die Heilige Roomse
   Ryk wat wiskunde en wetenskap geniet en ondersteun het. In 1240 het die
   Republiek van Pisa Leonardo vereer deur 'n salaris aan hom toe te
   staan.^[5]

   In die 19^de eeu is 'n standbeeld ter ere van Fibonacci in Pisa
   opgerig.^[6]

[wysig] Belangrike publikasies

     * Liber Abaci (1202), 'n boek oor berekeninge.
     * Practica Geometriae (1220), 'n samestelling oor meetkunde en
       driehoeksmeting.
     * Flos (1225), oplossings tot probleme gestel deur Johannes van
       Palermo
     * Liber quadratorum, Boek van vierkante, opgedra aan Keiser Frederik
       die Tweede.
     * Di minor guisa (oor handelsrekene; verlore)
     * Kommentaar op Boek X van Euclides se Elemente (verlore)

[wysig] Liber Abaci

   In hierdie werk stel Fibonacci die sogenaamde modus Indorum (metode van
   die Indiërs) bekend, vandag bekend as Hindoe-Arabiese syfers (Sigler
   2003; Grimm 1973). Die boek het die berekeninge met behulp van die 0-9
   syfers en 'n plekwaarde voorgestaan. Die boek het die praktiese belang
   van die nuwe syferstelsel aangetoon deur gebruik te maak van langdeling
   en Egiptiese breuke en dit toe te pas op boekhou, die omskakeling van
   gewigte en mates, die berekening van rente, die omskakel van geld en
   ander toepassings. Die boek het baie aansien geniet in geleerde kringe
   in Europa en 'n diepgaande invloed gehad op Europese gedagtestrominge
   gehad.

   Liber Abaci het ook verskeie probleme gestel en opgelos ten opsigte van
   die groei van 'n hipotetiese haasbevolking gebaseer op geidealiseerde
   aannames. Die oplossing, geslag na geslag, was 'n reeks getalle wat
   later bekend sou staan as die Fibonacci reeks. Die getalle reeks was
   ook aan Indiese wiskundiges bekend so vroeg as in die 6^de eeu, maar
   dit was Fibonacci se Liber Abaci wat dit aan die Weste bekend gestel
   het.

[wysig] Verwysings

    1. ^ Howard Eves. An Introduction to the History of Mathematics.
       Brooks Cole, 1990: ISBN 0-03-029558-0 (6de uitgawe), bl. 261.
    2. ^ Leonardo Pisano - bladsy 3: "Contributions to number theory".
       Encyclopædia Britannica Online, 2006. Nagegaan 18 September 2006.
    3. ^ Parmanand Singh. "Acharya Hemachandra and the (so called)
       Fibonacci Numbers". Math. Ed. Siwan , 20(1):28-30, 1986. ISSN
       0047-6269]
    4. ^ Die openingsrede van die Liber Abaci: "Incipit liber Abaci
       Compositus a leonardo filio Bonacij Pisano" , Afrikaans: "Hier
       begin die boek van Berekening Geskryf deur Leonardo seun van
       Bonaccio, van Pisa"
    5. ^ Sources in Recreational Mathematics: An Annotated Bibliography
       deur David Singmaster, 18 Maart 2004
    6. ^ Fibonacci se Standbeeld in Pisa

[wysig] Bibliografie

     * Goetzmann, William N. and Rouwenhorst, K.Geert, The Origins of
       Value: The Financial Innovations That Created Modern Capital
       Markets (2005, Oxford University Press Inc, USA), ISBN 0195175719.
     * Grimm, R. E., "The Autobiography of Leonardo Pisano", Fibonacci
       Quarterly, Vol. 11, No. 1, Februarie 1973, bl'e. 99-104.
     * A. F. Horadam, "Eight hundred years young," The Australian
       Mathematics Teacher 31 (1975) 123-134.

[wysig] Eksterne skakels

     * Goetzmann, William N., Fibonacci and the Financial Revolution (23
       Oktober 2003),Yale Bestuurskool se Internasionale Leerstoel vir
       Finansies, Working Paper No. 03-28 [1]
     * Charles Burnett, Leonard of Pisa (Fibonacci) and Arabic Arithmetic
       - the Medieval background to Fibonacci's work
     * Fibonacci at Convergence
     * O'Connor, John J and Robertson, Edmund F. "Leonardo Pisano
       Fibonacci – 1170 - 1250" in The MacTutor History of Mathematics
       archive. Universiteit van St Andrews se webwerf, Skotland, 1998.
     * Liber Abaci en sy Egiptiese breukmetodes

   Kategorie: Wiskundiges

