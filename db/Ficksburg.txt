Ficksburg


   Ficksburg is langs die Caledonrivier en gevolglik die grens tussen die
   Vrystaat en Lesotho geleë.

   Dié dorp is na Johan Izak Fick vernoem, wat 'n kommandant-generaal van
   die Vrystaatse magte tydens die oorloë teen die Basoetos in die 1860's.
   Ficksburg is, soos Wepener en Ladybrand, onmiddelik na die laaste
   oorlog teen die Basoetos in 1867 as 'n vesting van die Vrystaat in die
   verowerde Basoeto gebied gebou. Dié dorpe moes verset deur die Basoetos
   en strooptogte oor die grens verhoed.

   Ficksburg se hedendaagse bekendheid is as gevolg van sy kersiefees wat
   in November elke jaar gehou word. Byna die hele land se kersies word
   hier verbou, terwyl aspersies ook op groot skaal in die area verbou
   word.

[wysig] Bron

   BPJ Erasmus: Op Pad in Suid-Afrika. Jonathan Ball Uitgewers, 1995.
   Kategorieë: Vrystaat • Dorpe in Suid-Afrika

