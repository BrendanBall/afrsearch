Figueres


   Sant Pere
   Sant Pere
   Dalí Museum
   Dalí Museum

   Figueres (Kastiliaans: Figueras) is die hoofstad van die comarca
   (distrik) Alt Empordà, in die provinsie Girona, Katalonië, Spanje. Die
   dorp het ongeveer 35 000 inwoners en is 28 m bo seespieël.

   Die gebied waar Figueres vandag gelë is is reeds vir 3000 jare bewoon.
   200 voor Christus het die Grieke gekom, Rhodes en die Griekse ryk
   gevestig en die eerste, moderne beskawing in die gebied gevestig. 500
   jaar later het die Romeine die grondgebied verower, die paaie 'Via
   Dometica' en 'Via Augusta' aangelê en Figarias en Juncaria gestig. In
   1267 ken Koning Jaume Figueres gemeetestatus toe. Oor die loop van die
   jare ontwikkel die dorp tot die hoofstad van die Alt Empordà. Die Sant
   Pere kerk en sommige straatjies om die kerk dateer uit die middeleeue.
   In die 14de eeu is 'n paar belangrike strate onder bevel van Koning
   Pere gebou. Nadat die dorp in 1419 die reg verkry het om feeste te hou
   is die eerste 'Santa Creu' fees gehou. Dit het 'n opswaai in die
   ekonomie veroorsaak en en gelei tot sterker handelsbande met die dorpe
   van die Pireneë en het die status van Figueres verhoog. In die 19de eeu
   het Koning Alfons XII munisiplaiteitstatus aan Figueres toegeken en in
   1875 het die dorp stadsregte verkry. Yster, hout, leër,
   materiaalverwerking en chemiese nywerhede is tot die landbou en
   veeboerdery toegevoeg. ^[1]

   Gereelde invalle deur Franse troepe tydens die tweede helfte van die
   17de en die begin van die 18de eeu het die behoefte aan 'n militêre
   vesting wat die aanhoudende invalle in die grens gebied tussen Spanje
   en Frankryk kon weer laat ontstaan. Daar word dus in 1751, tydens die
   heerskappy van Koning Ferdinand VI van Spanje besluit om 'n militêre
   vesting langs die buitewyke van Figueres op te rig. Dit sou as La Real
   Plaza de Guerra de San Fernando bekend gestaan het en is deur die
   hoofkomandant van die ingeneieurskrops, Don Juan Martín Zermeño,
   ontwerp om huisvesting aan vyf infanterie bataljons en vyf berede
   afdelings te verskaf - 6 000 manskappe en 500 Perde. Bouwerk het in
   1753 'n aanvang geneem en tot in die begin van die 19de eeu geduur. Die
   vyfhoekige Castillo de San Fernando, soos dit vandag bekendstaan, troon
   vandag bo die dorp uit. Met 'n oppervlak van 32,5 Hektaar en
   ondergrondse watedropgaartenks van 9 miljoen liter is dit die tweede
   grootste militêre vesting in Europa. Die kasteel word omring deur 5 km
   se watergragte, 'n 3,2 km grens muur.^[2]

   Die dorp is die geboorteplek van die kunstenaar Salvador Dalí, en
   huisves die Teatre-Museu Gala Salvador Dalí, 'n groot museum wat deur
   Dalí selfg ontwerp is en baie besoekers lok. Dit is ook die
   geboorteplek van Narcís Monturiol i Estarriol, uitvinder van die eerste
   ontploffingsaangdrewe duikboot en anaërobies enjin.

   Die dorp is die tweelingstad van Perpignan (Pyrénées Orientales), net
   anderkant die Pireneë in Frankryk.

[wysig] Verwysings

    1. ^ Catalunya magazin, F I G U E R E S, Besoek op 16 Junie 2007
    2. ^ The castle of Sant Ferran, Besoek op 16 Junie 2007

     * Panareda Clopés, Josep Maria; Rios Calvet, Jaume; Rabella Vives,
       Josep Maria (1989). Guia de Catalunya, Barcelona:Caixa de
       Catalunya. ISBN 84-87135-01-3 (Spanish). ISBN 84-87135-02-1
       (Catalan).

[wysig] Eksterne skakels

     * Página no oficial. Información de Figueres y Directorio Comercial
     * Figueres
     * Virtuele toer van Figueres op Virtourist.com
     * Interactive map with street finder of Figueres

   Kategorie: Dorpe in Spanje

