Filata


   Italiaanse mozzarella, 'n tipiese filata-kaas
   Italiaanse mozzarella, 'n tipiese filata-kaas

   Die vakterm Filata (afgelei van Italiaans filare "uitmekaar trek")
   verwys na 'n spesiale kaasmaakmetode, wat oorspronklik in Italië
   ontwikkel is.

   Pasta-Filata-kaas word van wrongel gemaak, wat eers 'n tyd lank moet
   rus en daarna uit die wei geneem en met warm water (teen 80 °C) oorgiet
   word. Die massa word vervolgens geroer, geknie en uitmekaar getrek om
   'n sagte en vormbare deeg te verkry. Hiervan word klein stukkies
   afgesny en tot bolle gevorm. Nadat hulle in koue water afgekoel is,
   word die kaasbolletjies in pekel of wei geplaas. Hoe langer die kaas in
   die pekel lê, hoe meer word hy gesout.

   Die kaas word vars verkoop of verder verwerk (meestal gedroog of
   gerook).

   Tipiese filata-kaassoorte sluit byvoorbeeld in:
     * Bocconcini (oorsprong: Kanada)
     * Caciotta
     * Caciocavallo
     * Fior di Latte (oorsprong: Kanada)
     * Girellone, Girellone farcito
     * Mozzarella (oorsprong: Italië)
     * Buffelmelk-mozzarella (oorsprong: Italië)
     * Perette bianche, Perette affumicate, Perette filoncini (oorsprong:
       Sardinië (Italië))
     * Provolone (oorsprong: Italië, Kanada)
     * Ragusano
     * Scamorza (oorsprong: Italië)
     * Tenerella
     * Trecce (oorsprong: Kanada)

   Kategorie: Kaas

