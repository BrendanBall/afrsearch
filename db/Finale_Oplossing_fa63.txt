Finale Oplossing


   In 'n brief gedateer 26 Februarie, 1942, aan die Duitse diplomaat
   Martin Luther, volg Reinhard Heydrich hul besprekings by die Wannsee
   Konferensie op deur Luther te vra vir administratiewe hulp by die
   uitvoering van die "Endlösung der Judenfrage".
   In 'n brief gedateer 26 Februarie, 1942, aan die Duitse diplomaat
   Martin Luther, volg Reinhard Heydrich hul besprekings by die Wannsee
   Konferensie op deur Luther te vra vir administratiewe hulp by die
   uitvoering van die "Endlösung der Judenfrage".^[1]

   Die Finale Oplossing tot die Joodse Vraag (Duits: Die Endlösung der
   Judenfrage) verwys na die Nazi's se plan om vir die stelselmatige
   volksmoord van die Europese Joodse bevolking tydens die Tweede
   Wêreldoorlog. Die term was die eerste keer gebruik deur Adolf Eichmann,
   'n hoë Nazi-amptenaar wat toesig gehou het oor die volksmoordveldtog en
   gevang, vervolg en ter dood veroordeel deur die Israelse regering in
   1961-62. Die uitvoering van die Finale Oplossing het die dodelikste
   fase van die Sjoa tot gevolg gehad. Die uitdrukking weerspieël die
   Nazi-geloof dat die Joodse Europese bevolking hulself 'n "vraag" gestel
   het en 'n probleem was.

   Massamoorde van oor die 1 miljoen Jode het reeds plaasgevind voor die
   planne van die Finale Oplossing ter uitvoering gebring is in 1942, maar
   dit was slegs met dié besluit om die hele Joodse bevolking uit te wis
   dat verdelgingskampe gebou is en die industriële massamoord van die
   Jode in alle werklikheid begin het. Die besluit om die Jode van Europa
   stelselmatig uit te wis was gemaak teen die tyd van, of tydens, die
   Wannsee konferensie, wat in Berlyn plaasgevind het by die Wannsee Villa
   op 20 Januarie, 1942. Tydens die konferensie het daar 'n bespreking
   plaasgevind tussen 'n groep Nazi-amptenare om te besluit oor die
   "Finale Oplossing tot die Joodse Vraag.". Die rekords en notule van die
   vergadering was deur die Geallieerdes ontdek aan die einde van die
   oorlog en het as kosbare bewyse gedien tydens die Nuremberg Verhore.
   Teen die lente van 1942 het Operasie Reinhard begin met die
   stelselmatige uitmoring van die Jode, alhowel honderdeduisende reeds
   vermoor is in ander gevalle van Jodevervolging. In Heinrich Himmler se
   toespraak by die Posen Konferensie op 6 Oktober, 1943, het Himmler vir
   die eerste keer eksplisiet vir die versamelde leiers van die Reich, in
   onomwonder en brutale terms, verduidelik wat die "Finale Oplossing"
   eintlik na verwys.

[wysig] Notas

    1. ^ Sien die vertaling van die brief by die Memorial House of the
       Wannsee Conference se webwerf.

[wysig] Verwysings

     * Browning, Christopher R. The Origins of the Final Solution, William
       Heinemann, London, 2004.
     * Christian Gerlach. The Wannsee Conference, the Fate of German Jews,
       and Hitler's decision in principle to exterminate all European
       Jews, The Journal of Modern History. Chicago: Dec 1998.Vol.70, Iss.
       4; pg. 759, 54 pgs
     * Baumslag, Naomi. Murderous Medicine – Nazi Doctors, Human
       Experimentation, and Typhus, Praeger Publishers, (an imprint of
       Greenwood Publishing Group, Inc.), 2005. ISBN 0-275-98312-9

   Kategorie: Sjoa

