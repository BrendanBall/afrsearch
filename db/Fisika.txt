Fisika


   Fisika (vanaf Grieks, φυσικός (physikos), "Natuurlik", en φύσις
   (physis), "Natuur") is die wetenskap van die Natuur in die breedste
   sin. Fisici bestudeer die gedrag en eienskappe van materie in 'n wye
   verskeidenheid verbande, wat wissel van die sub-mikroskopiese partikels
   wat die boustene van alle gewone materie is (partikelfisika) tot die
   gedrag van die materiële Heelal as 'n geheel (kosmologie).

   Sommige van die eienskappe wat in fisika bestudeer word is geldig vir
   “alle” materiële stelsels, soos byvoorbeeld die behoud van energie.
   Sulke eienskappe word dikwels na verwys as die wette van fisika. Fisika
   word somtyds 'n “fundamentele wetenskap” genoem, aangesien elkeen van
   die ander natuurwetenskappe (biologie, chemie, geologie, ens.) te doen
   het met sekere tipe materiële stelsels wat die wette van fisika
   gehoorsaam. Chemie byvoorbeeld is die wetenskap van molekules en die
   chemikalieë wat hulle vorm. Die eienskappe van 'n chemikalie word
   bepaal deur die eienskappe van die onderliggende molekules wat akkuraat
   beskryf kan word deur velde van die fisika soos kwantum meganika,
   termodinamika en elektromagnetisme.

   Fisika is ook nou verwant aan wiskunde. Fisiese teorieë word amper
   altyd uitgedruk deur gebruik te maak van wiskundige vergelykings, en
   die wiskunde betrokke is oor die algemeen meer ingewikkeld as in die
   ander wetenskappe.

   Die verskil tussen fisika en wiskunde is dat fisika hom primêr bemoei
   met beskrywings van die materiële wêreld, waar wiskunde hoofsaaklik hom
   bemoei met die abstrakte patrone wat nie noodwendig daarop van
   toepassing is nie. Die onderskeid is egter nie altyd voor die hand
   liggend nie. Daar is 'n breë navorsingsveld wat tussen fisika en
   wetenskap wat bekend staan as wiskundige fisika wat hom toewy tot die
   ontwikkeling van wiskundige strukture van fisiese teorieë.

   Inhoud

        * 1 Oorsig van fisika navorsing
             + 1.1 Teoretiese en eksperimentele fisika
             + 1.2 Sentrale teorieë van fisika
             + 1.3 Hoofvelde van fisika
             + 1.4 Verwante velde
             + 1.5 Buitengewone teorieë
        * 2 Geskiedenis
             + 2.1 Toekomstige wendinge
        * 3 Skakels en verwysings
             + 3.1 Voorgestelde leeswerk
             + 3.2 Eksterne skakels
             + 3.3 Sien ook

[wysig] Oorsig van fisika navorsing

[wysig] Teoretiese en eksperimentele fisika

   Die kultuur van fisika navorsing verskil van die ander wetenskappe ten
   opsigte van die skeiding van teorie en eksperiment. Sedert die 20ste
   eeu, het die meeste indiwiduele fisici gespesialiseer in of teoretiese
   fisika of in eksperimentele fisika en weinig fisici was al suksesvol
   gewees in beide navorsingsvorme. In teenstelling daarmee was amper al
   die suksesvolle teoretici in biologie en chemie ook eksperimenteerders
   gewees.

   Rofweg gesproke is die doel van teoretici om teorieë te ontwikkel wat
   die bestaande eksperimentele resultate verduidelik en om toekomstige
   resultate te voorspel, terwyl eksperimenteerders eksperimente bedink en
   uitvoer om die teoriese voorspellings te toets. Alhoewel teorie en
   eksperiment apart ontwikkel word, is hulle sterk afhanklik van mekaar.
   Vooruitgang in fisika geskied dikwels wanneer eksperimenteerders
   ontdekkings maak wat nie deur die bestaande teorieë verduidelik kan
   word nie, en dus die formulering van nuwe teorieë noodsaak. In die
   afwesigheid van eksperimente, slaan teoretiese navorsing dikwels die
   verkeerde koers in; dit is van die kritiek wat dikwels op die M-teorie,
   'n gewilde teorie in hoë-energie fisika waarvoor nog geen praktiese
   eksperimentele toets voor bedink is nie, gelewer word.

[wysig] Sentrale teorieë van fisika

   Terwyl fisika hom bemoei met 'n uiters wye verskeidenheid stelsels is
   daar sekere teorieë wat van toepassing is op fisika in sy geheel en nie
   beperk is tot 'n enkele veld nie. Elkeen van die teorieë word basies as
   korrek aanvaar met 'n sekere domein waarvoor dit geldig is. Die teorie
   van klassieke meganika beskryf byvoorbeeld die beweging van voorwerpe
   akkuraat op voorwaarde dat hulle baie groter as atome is en teen 'n
   snelheid baie laer as die spoed van lig beweeg. Hierdie teorieë bly nog
   steeds velde waar aktiewe navorsing op gedoen word; 'n merkwaardige
   aspek van klassieke meganika bekend as chaos is byvoorbeeld in die
   20ste eeu ontdek, drie eeue na Isaac Newton dit geformuleer het. Weinig
   fisici verwag egter dat enige van die teorieë fundamenteel misleidend
   bewys gaan word en daarom word hulle as basis gebruik vir navorsing in
   meer gespesialiseerde onderwerpe en word dit algemeen van enige huidige
   fisikastudent ongeag sy spesialisgebied verwag om goed vertroud te wees
   met al die teorieë.
   Teorie Hoof vertakkinge Begrippe
   Klassieke meganika Newton se wette van beweging Lagrange meganika
   Hamiltoniese meganika Chaos teorie Vloeidinamika Kontinuum meganika
   Dimensie Ruimte Tyd Beweging Lengte Snelheid Massa Momentum Krag
   Energie Draaimomentum Wringkrag Behoudswet Harmoniese wisselaar Golf
   Werk Drywing
   Elektromagnetisme Elektrostatika Elektrisiteit Magnetisme Maxwell se
   vergelykings Elektriese lading Stroom Elektriese veld Magnetiese veld
   Elektromagnetiese veld Elektromagnetiese straling Magnetiese monopool
   Termodinamika en Statistiese meganika Warmte enjin Kinetiese teorie
   Boltzmann se konstante Entropie Vrye energie Warmte Verdelingsfunksie
   Temperatuur
   Kwantummeganika Padintegraal formulering Schrödingervergelyking
   Kwantumveldteorie Hamiltoniese Identiese partikels Planck se konstante
   Kwantumverstrikking Kwantum harmoniese wisselaar Golffunksie
   Nulpuntenergie
   Relatiwiteitsteorie Spesiale relatiwiteit Algemene relatiwiteit
   Gelykwaardigheidsbeginsel Vier-momentum Verwysingsraam Ruimtetyd Spoed
   van lig

[wysig] Hoofvelde van fisika

   Hedendaagse navorsing in fisika word verdeel in verskeie onderskeibare
   velde wat verskillende aspekte van die materiële wêreld bestudeer.
   Gekondenseerde materie fisika, deur die meeste ramings as die grootste
   enkele veld van fisika beskou, is bemoei met die studie van hoe die
   massale eienskappe van materie, soos die gewone vastestowwe en
   vloeistowwe wat ons in die alledaagse lewe teëkom, teweeg gebring word
   vanuit die eienskappe en interaksies van die atome waaruit dit opgebou
   is. Die veld van atoom, molekulêre en optiese fisika het te doen met
   die gedrag van indiwiduele atome en molekules en in die besondere wyses
   waarop hulle lig absorbeer en uitstraal. Die veld van partikelfisika
   ook bekend as "hoë-energie fisika" is bemoeid met die eienskappe van
   submikroskopiese partikels wat baie kleiner as atome is en sluit die
   elementêre partikels in waaruit alle ander onderdele van materie gebou
   is. Laastens is daar die veld van astrofisika wat die wette van die
   fisika toepas om sterrekundige verskynsels, wat wissel van die Son en
   ander voorwerpe in die sonnestelsel tot die heelal in sy geheel, te
   verklaar.
   Velde Vertakkinge Vernaamste teorieë Begrippe
   Astrofisika Kosmologie, Planetologie, Plasma fisika Grootknal Kosmiese
   uitsetting Algemene relatiwiteit Universele Swaartekragwet Swartgat
   Kosmiese agtergrondstraling Sterrestelsel Swaartekrag
   Swaartekragstraling Planeet Sonnestelsel Ster
   Atoom, molekulêre en optiese fisika Atoomfisika, Molekulêre fisika,
   Optika, Fotonika Kwantum optika Diffraksie Elektromagnetiese straling
   Laser Polarisering Spektraal lyn
   Partikelfisika Versnellerfisika, Kernfisika Standaardmodel Groot
   verenigde teorie Lus kwantumswaartekrag M-teorie Fundamentele krag
   (swaartekrag, elektromagnetisme, swak interaksie, sterk interaksie)
   Elementêre partikel Anti-materie Spin Spontane simmetrie verbreking
   Teorie van alles Vakuumenergie
   Gekondenseerde materie fisika Vastetoestand fisika, Materiaalfisika,
   Polimeerfisika BCS teorie Bloch golf Fermi gas Fermi vloeistof
   Vele-liggaam teorie Fases (gas, vloeistof, vastestof, Bose-Einstein
   kondensaat, supergeleier, supervloeier) Electriese geleiding Magnetisme
   Self-organisering Spin Spontane simmetrie verbreking

[wysig] Verwante velde

   Daar bestaan baie navorsingsgebiede waar fisika verweef is met ander
   dissiplines. Die verreikende veld van biofisika is toegewy tot die rol
   wat die fisiese beginsels speel in biologiese stelsels en die veld van
   kwantum chemie bestudeer hoe die kwantum meganika teorie aanleiding gee
   tot die chemiese gedrag van atome en molekules. Sommige van die
   vakgebiede word hieronder gelys.

   Akoestiek – Sterrekunde – Biofisika – Berekeningsfisika – Elektronika –
   Ingenieurswese – Geofisika – Materiaalkunde – Wiskundige fisika –
   Mediese fisika – Fisiese chemie – Fisika van berekening –
   Voertuigdinamika

[wysig] Buitengewone teorieë

   Koue fusie – Dinamiese swaartekragteorie – Liggewende eter - Orgoon
   energie – Gestadigde toestand teorie

[wysig] Geskiedenis

   Hoofartikel: Geskiedenis van fisika. Sien ook Beroemde fisici en
   Nobelprys vir Fisika.

   Sedert antieke tye het mense die gedrag van materie probeer verstaan:
   Hoekom voorwerpe wat nie ondersteun word grond toe val, hoekem
   verskillende materiale verskillende eienskappe het ensovoorts. Die aard
   van die heelal was ook 'n raaisel, soos die vorm van die Aarde en die
   gedrag van hemelliggame soos die Son en die Maan. Verskeie teorieë is
   voorgestel waarvan die meeste verkeerd was. Hierdie teorieë was
   grootliks filosofies gegrond en is nooit bevestig deur sistematies
   eksperimentele toetsing soos wat vandag gewild is nie. Daar was
   uitsonderings en daar bestaan anachronismes: die Griekse denker
   Archimedes het byvoorbeeld baie kwantitiewe beskrywings van meganika en
   hidrostatika korrek afgelei.

   Gedurende die vroeë 17de eeu was Galileo 'n baanbreker in die gebruik
   van eksperimente om fisiese teorieë te bevestig en wat die
   sleutelgedagte is van die wetenskaplike metode. Galileo het verskeie
   dinamika teorieë suksesvol geformuleer en getoets en in besonder die
   Wet van Traagheid. In 1687 publiseer Newton die Principia Mathematica
   waarin hy twee omvattende en suksesvolle teorieë uiteensit: Newton se
   bewegingswet waaruit die klassieke meganika voortspruit en Newton se
   swaartekragwet, wat die fundamentele krag beskryf. Beide teorieë het
   goed ooreengestem met eksperimente. Die Principia het ook verskeie
   teorieë oor vloeidinamika ingesluit. Klassieke meganika is uitvoerig
   uitgebrei deur Lagrange, Hamilton en andere wat nuwe formulerings,
   beginsels en resultate bedink het. Die swaartekragwet het die veld van
   astrofisika , wat die sterrekundige verskynsels beskryf deur van
   fisiese teorieëh gebruik te maak, begin.

   Vanaf die 18de eeu is termodinamika deur Boyle, Young en vele ander
   ontwikkel. In 1733 het Bernoulli statistiese argumente tesame met
   klassieke meganika gebruik om termodinamiese resultate af te lei en het
   sodoende die vakgebied van statistiese meganika begin. In 1798 het
   Thompson die omsetting van meganiese werk na warmte gedemonstreer en in
   1847 het Joule die wet oor die behoud van energie (in die vorm van
   warmte asook meganiese energie) geformuleer.

   Die gedrag van elektrisiteit en magnetisme is deur Faraday, Ohm, Ampère
   en ander bestudeer. In 1855 het Maxwell die twee verskynsels verenig in
   'n enkele teorie van elektromagnetisme soos beskryf deur Maxwell se
   vergelykings. 'n Voorspelling van die teorie was dat lig 'n
   elektromagnetiese golf is.

   In 1895 het Roentgen X-strale ontdek wat later getoon het om 'n
   hoë-frekwensie elekromagnetiese straling te wees. Radio-aktiwiteit is
   ontdek in 1896 deur Henri Becquerel en verder bestudeer deur Marie
   Curie, Pierre Curie en andere. Dit het die vakgebied van kernfisika
   begin.

   In 1897 het Thomson die elektron, die elementêre partikel wat
   elektriese stroom in stroombane dra, ontdek. In 1904 het hy die eerste
   model van die atoom, bekend as die pruimpoeding model, voorgestel. (Die
   bestaan van die atoom is al in 1808 deur Dalton voorgestel.

   In 1905 het Albert Einstein die teorie van spesiale relatiwiteit
   geformuleer wat ruimte en tyd tot 'n enkele entiteit , ruimtetyd,
   saamgesnoer het. Relatiwiteit skryf 'n anderse omskakeling tussen
   verwysingsraamwerke voor as die klassieke meganika; dit het die
   ontwikkelling van relatiwistiese meganika as vervanging vir klassieke
   meganika genoodsaak.

   In die bestek van (relatief) lae snelhede stem die twee teorieë ooreen.
   In 1915 het Einstein spesiale relatiwiteit uitgebrei om swaartekrag met
   die algemene relatiwiteitsteorie te verduidelik wat Newton se
   swaartekragwet vervang. In die bestek van lae massas en energieë stem
   die teorieë ooreen.

   In 1911 het Rutherford vanuit verstrooingseksperimente afgelei dat daar
   in atome 'n kompakte kern met positiewe gelaaide boustene genaamd
   protone bestaan. Neutrone, die neutrale boustene van die kern is deur
   Chadwick in 1932 ontdek.

   Aan die begin van 1900 het Planck, Einstein, Bohr en ander
   kwantumteorieë ontwikkel om verskeie afwykings in eksperimentele
   resultate te verduidelik deur die bekendstelling van diskrete
   energievlakke.

   In 1925 het Heisenberg en Schrödinger en Dirac in 1926, kwantum
   meganika geformuleer wat die voorafgaande kwantumteorieë verduidelik
   het. In kwantum meganika is die resultaat van fisiese metings inherent
   waarskynlikheidgebonde; die teorie beskryf die berekening van hierdie
   waarskynlikhede. Dit beskryf ook die gedrag van materie vir klein
   afstandskale.

   Kwantum meganika het ook die teoretiese gereedskap verskaf vir
   gekondenseerde materie fisika, wat die gedrag van vaste- en vloeistowwe
   bestudeer, insluitende verskynsels soos kristalstrukture ,
   halfgeleiding en supergeleiding. Die baanbrekers op die gebied van
   gekondenseerde materie fisika sluit Bloch in wat die kwantum meganiese
   beskrywing van die gedrag van elektrone in kristalstrukture in 1928
   geskep het.

   Gedurende die Tweede Wêreldoorlog is navorsing deur beide strydende
   partye gedoen op kernfisika met die doel om 'n atoombom te maak. Die
   Duitse poging, deur Heisenberg gelei, het nie geslaag nie, maar die
   Geallieerdes se Manhattan Projek het die doelwit bereik. In 1942 in
   Amerika het Fermi die eerste mensgemaakte kernkettingreaksie
   veroorsaak, en in 1945 is die wêreld se eerste atoombom ontplof by die
   Trinity terrein naby Alamogordo, Nieu-Meksiko.

   Kwantum veldteorie is geformuleer om kwantum meganika uit te brei om
   konsekwent te wees met spesiale relatiwiteit. Dit het sy moderne vorm
   bereik in die laat 1940s met werk wat deur Feynman, Schwinger,
   Tomonaga, en Dyson gedoen is. Hulle het die kwantum elektrodinamika
   teorie geformuleer wat elektromagnetiese interaksie beskryf.

   Kwantum veldteorie het die raamwerk daargestel vir moderne
   partikelfisika, wat die fundamentele kragte en elementêre partikels
   bestudeer. In 1954 het Yang en Mills 'n klas van ykingstoerieë
   ontwikkel, wat die raamwerk vir die Standaardmodel daargestel het. Die
   Standaardmodel wat in 1970 voltooi is beskryf amper al die elementêre
   partikels tot hede waargeneem suksesvol.

   Die Verenigde Volke het die jaar 2005 tot die Wêreld se Jaar van Fisika
   verklaar[1].

[wysig] Toekomstige wendinge

   Hoofartikel: onopgeloste probleme in fisika.

   Met ingang 2004 gaan navorsing in fisika op 'n wye front voort.

   In gekondenseerde materie fisika, is die grootste teoretiese vraagstuk
   die verduideliking van hoë-temperatuur supergeleiding. Sterk pogings,
   hoofsaaklik eksperimenteel, word aangewend om werkbare spintronika en
   kwantumrekenaars te maak.

   In partkelfisika het die eerste bewysstukke begin verskyn dat daar
   verskynsels is wat nie alleen deur die Standaardmodel verduidelik kan
   word nie. Die voorste hiervan is die aanduidings dat neutrinos 'n massa
   groter as nul het. Dit wil voorkom asof hierdie eksperimentele
   resultate 'n ou vraagstuk, die neutrino van die son probleem, in
   sonfisika oplos. Die fisika van neutrinos met massa is tans 'n gebied
   waarop aktiewe teoretiese en eksperimentele navorsing gedoen word. In
   die komende jare word verwag dat partkelversnellers sal begin om
   energievlakke in die TeV te bereik, waarmee eksperimenteerders hoop om
   bewyse te vind vir die higgs boson en supersimmetriese partikels.

   Teoretiese pogings om kwantum meganika en algemene relatiwiteit te
   verenig in 'n enkele teorie van kwantum swaartekrag, 'n poging wat al
   meer as 'n halwe eeu duur, het nog geen vrugte afgewerp nie. Die
   leidende kandidate is huidiglik die M-teorie en lus kwantumswaartekrag.

   Baie sterrekundige verskynsels moet nog verklaar word, insluitende die
   bestaan van ultra-hoë energie kosmiese straling en die afwykende
   rotasietempo van sterrestelsels. Teorieë wat voorgestel is om hierdie
   probleme op te los sluit in dubbele spesiale relatiwiteit, aangepaste
   Newtoniese dinamika, en die bestaan van donker materie. Verder is baie
   van die kosmologiese voorspellings van die laaste aantal dekades weerlê
   deur bewyse dat die uitsetting van die heelal besig is om te versnel.

   In hul haas om hoë-energie, kwantum en sterrekunndige fisika probleme
   op te los is alledaagse fisika agterweë gelaat. Ingewikkelde probleme
   wat wil voorkom asof hulle deur die slim toepassing van dinamika en
   meganika opgelos kan word, bly nog steeds grootliks onaangespreek.
   Voorbeelde hiervan is die vorming van sandhope, die vorm van
   waterdruppels, die meganisme van oppervlakspanning katastrofes en die
   self-sortering in heterogene versamelings wat geskud word.

[wysig] Skakels en verwysings

[wysig] Voorgestelde leeswerk

     * Feynman, The Character of Physical Law, Random House (Modern
       Library), 1994, hardcover, 192 pages, ISBN 0679601279
     * Feynman, Leighton, Sands, The Feynman Lectures on Physics,
       Addison-Wesley 1970, 3 volumes, paperback, ISBN 0201021153.
       Hardeband gedenkuitgawe, 1989, ISBN 0201500647
     * Landau, et. al., Course of Theoretical Physics,
       Butterworth-Heinemann, 1976, 10 volumes, sagteband, ISBN 0750628960
     * Walker, The Flying Circus of Physics, Wiley, 1977, sagteband, 312
       pages, ISBN 047102984X

[wysig] Eksterne skakels

     * sci.physics Die Usenet algemene fisika nuusgroep.
     * Usenet Fisika GV. 'n GV saamgestel deur sci.physics en ander fisika
       nuusgroepe.
     * World of Physics. 'n Aanlyn engelse ensiklopediese woordeboek van
       fisika.
     * HyperPhysics. 'n Aanlyn "ontdekkingsrys" vir fisika.
     * Die Nobelprys vir Fisika 1901-2000. Webwerf vir die Nobelprys vir
       Fisika.
     * Physics.org. Webportaal deur die Institute of Physics bestuur.
     * AIP.org Webwerf van die American Institute of Physics.

[wysig] Sien ook

     * Lys van fisika onderwerpe

   Kategorie: Fisika

