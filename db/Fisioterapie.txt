Fisioterapie


   Fisioterapie is 'n geneeskundige beroep wat gemoeid is met die
   voorkoming en bestuur van bewegingsafwykings wat die gevolg is van
   siektes en beserings tydens 'n mens se leeftyd. Fisioterapie word
   gewoonlik deur óf deur 'n gekwalifiseerde fisioterapeut toegepas óf 'n
   fisioterapeutiese assistent onder leiding van 'n fisioterapeut.^[1]

[wysig] Moderne fisioterapie

   Moderne fisioterapie is in Londen in 1896 ontwikkel, waar daar geglo is
   dat pasiënte op 'n gereelde basis beweeg moes word om te verseker dat
   spierfunksie en beweeglikheid behoue bly. Hierdie groep
   belangstellendes het vinnig gegroei en in 1920 het 'n Vereniging vir
   Fisioterapie in die Verenigde Koninkryk tot stand gekom. Soortgelyke
   organisasies het ook elders tot stand gekom.

   Die sorg en rehabilitasie van groot getalle mense wat ledemate verloor
   het as gevolg van die Wêreldoorloë vroeg in die twintigste eeu asook
   die sorg vir pasiënte wat gely het aan siektes soos polio het die
   ontwikkeling van fisioterapie wêreldwyd versnel. Een van die vroeëre
   voorstanders van die dissipline was Suster Elizabeth Kenny, 'n
   Australiese verpleegster wat 'n beduinde impak gehad het op die
   behandeling van polio in die 1930's en 1940's.

[wysig] Fisioterapie en Wetenskap

   Vir dekades lank was die beoefening van fisioterapie sterk gekritiseer
   vir sy gebrekkige onderliggende navorsing.^[2] Laat in die 1990's het
   Engelse en Australiese fisioterapeute in 'n meningspeiling laat blyk
   dat minder as vyf persent (5%) van hulle gereeld wetenskaplike
   literatuur bestudeer het om hulle te lei in die uitvoering van hulle
   take in die praktyk.^[3]

   Ten spyte van die positiewe houding jeens bewysgebaseerde praktyk^[4]
   het baie fisioterapeute steeds behandelingstegnieke benut wat min
   wetenskaplike steun geniet het.^[3]^[5]^[6]^[7]^[8]

[wysig] Verwysings

    1. ^ Discovering Physical Therapy. What is physical therapy,
       Amerikaanse Fisioterapie Vereniging, nagegaan op 27 Januarie 2008
    2. ^ P. Turner, Evidence based practice and physiotherapy in the
       1990's, Physiotherapy Theory and Practice, volume = 17
    3. ^ ^3,0 ^3,1 P. Turner, Physiotherapists' reasons for selection of
       treatment techniques: A cross-national survey, Physiotherapy Theory
       and Practice, volume = 15, bl'e 235-246
    4. ^ Evidence-Based Practice: Beliefs, Attitudes, Knowledge, and
       Behaviors of Physical Therapists, Physical Therapy, 2003-09, U.
       Diane Jette, Kimberley Bacon, Cheryl Batty et. al, volume=83,
       uitgawe 9, bl'e 786-805, [1], nagegaan op 2007-12-21
    5. ^ R. Bohannon, Clinicians' use of research findings, Physical
       Therapy, volume 66, bl'e 45-50
    6. ^ D. Newham, PracticalResearch, Physiotherapy, volume = 80,bl'e 337
       - 339
    7. ^ J. Rothstein, Caveat Emptor (Editorial), Physical Therapy, volume
       70, bl'e 278-279
    8. ^ J. Schreiber, A review of the literature on evidence-based
       practice in physical therapy, The Internet Journal of Allied Health
       Sciences and Practice, volume 3, uitgawe 4, Oktober 2005, [2],
       nagegaan op 12/1/07

   Kategorieë: Gesondheid • Wetenskap

