Fjodor I van Rusland


                                                                  Fjodor I
                                                Tsaar van die hele Rusland

   Tsaar Fjodor I van Rusland
   Tsaar Fjodor I van Rusland

                            Gebore                             31 Mei 1557
                           Oorlede                        17 Januarie 1598
                        Vorstehuis                                 Rjoerik
                            Regeer                             1584 – 1598
                           Gekroon                             31 Mei 1584
                        Volle naam                       Fjodor Iwanowitsj
                            Bynaam                    Fjodor die Klokluier
                        Voorganger                   Iwan die Verskriklike
                          Opvolger                          Boris Godoenof
                          Eggenote Irina (Aleksandra) Fjodorowna Godoenowa
                             Vader                   Iwan die Verskriklike
                            Moeder Anastasia Romanowna Zacharina-Joerijewa
                                                          {{{Voetnotas}}}

   Fjodor I Iwanowitsj (Russies: Фёдор I Иоаннович) (31 Mei 1557 – 17
   Januarie 1598) was van 1584 tot 1598 tsaar, die laaste heerser van
   Rusland se Huis van Rjoerik. Dié seun van Iwan die Verskriklike is ook
   "Fjodor die Klokluier" genoem vanweë sy gewoonte om deur die land te
   reis en kerke se klokke te lui.

   Fjodor, wat na bewering verstandelike gestrem was, het feitlik glad nie
   in die politiek belang gestel nie. Hy was vroom en het die meeste van
   sy tyd in gebed deurgebring. Hy het ’n land geërf wat verwoes was deur
   die buitensporighede van sy pa, Iwan die Verskriklike, en het die
   regering van die land oorgelaat aan sy swaer, Boris Godoenof.

   Hy trou in 1580 met Irina (Aleksandra) Fjodorowna Godoenowa, Boris se
   suster. Ná twaalf jaar van getroude lewe skenk Irina in 1592 die lewe
   aan ’n dogter, Fjodosia. Toe sy in 1594 op tweejarige ouderdom sterf,
   stort die tsaar geestelik ineen. Omdat hy geen ander kinders het nie,
   kom die eeue oue Rjoerik-dinastie met sy dood tot ’n einde en betree
   Rusland die Tyd van Beroeringe. Fjodor sterf in Moskou en word in die
   Kremlin begrawe.
   Tsare en keisers van Rusland

   Tsare Iwan IV (Iwan die Verskriklike) • Fjodor I • Boris Godoenof •
   Fjodor II • Vals Dmitri I • Vals Dmitri II • Wasili IV • Michail •
   Aleksei • Fjodor III • Iwan V saam met Pieter I
   Keisers Pieter I (Pieter die Grote) • Katharina I • Pieter II • Anna •
   Iwan VI • Elisabeth • Pieter III • Katharina II (Katharina die Grote) •
   Paul • Aleksander I • Nikolaas I • Aleksander II • Aleksander III •
   Nikolaas II
   Kategorieë: Russiese tsare • Huis van Rjoerik

