Fleur-de-lis


   Herasldiese fleur-de-lys
   Herasldiese fleur-de-lys

   Die fleur-de-lis (of fleur-de-lys; meervoud: fleurs-de-lis) is 'n
   gestileerde ontwerp van 'n iris of 'n lelie wat dekoratief en simbolies
   gebruik word.^[1]

   Hoewel dit op talle Europese wapenskilde verskyn het word dit histories
   veral geassosieer met die Franse monargie en hedendaags met die Spaanse
   monargie; die enigste oorblywende monarge van die Huis van Bourbon. Dit
   is 'n blywende simbool van Frankryk maar aangesien dit met die monargie
   geassosieer is, is dit nie amptelik deur een van die Franse Republieke
   aangeneem nie. In Spanje, wat 'n grondwetlike monargie is, word die
   simbool met die Koning Juan Carlos I en die Koninkryk van Spanje
   geassosieer. In Noord-Amerika, word die fleur-de-lis baie keer
   geassosieer met gebiede wat te vore deur Frankryk gekoloniseer is soos
   Quebec en Louisiana en met die Franssprekendes in ander Kanadese
   provinsies. Dit is ook die embleem van die Switserse Munisipaliteit
   Schlieren, Zürich.

   Die simbool word baie keer gebruik op 'n kompas om Noord aan te dui, 'n
   tradisie wat deur Flavio Gioja begin is.

   Inhoud

        * 1 Vroegste Gebruik
        * 2 Koninklike simbool en heraldies gebruik
             + 2.1 Koning Clovis I
             + 2.2 Van Frankiese tot Franse konings
             + 2.3 Ander Europese monarge en heersers
             + 2.4 Noord-Amerika
             + 2.5 Suid-Afrika
        * 3 Moderne gebruik
        * 4 Verwysings

[wysig] Vroegste Gebruik

   Die letterlike vertaling van die Franse term Fleur-de-lis is "blom van
   lelie" en daar word algemeen aanvaar dat dit 'n gestileerde vorm van
   die spesie Iris pseudacorus is. Dekoratiewe ornamente wat soos die
   fleur-de-lis lyk het in die kunswerke van die vroegste beskawings
   voorgekom. Voorbeelde van vroeë gebruik sluit in Mesopotaanse
   silinders, Egiptiese reliëfs, Mycenean pottebakkery, Sassanid
   tekstiele, Galliese muntstukke, Mameluk muntstukke, Indonesian klere,
   Japannese embleme en Dogon totems.^[2] Galliese muntstukke vertoon
   egter die vroegste ontwerpe wat soos die moderne fleurs-de-lis lyk.^[3]

   Dit is oor die eeue heen konsekwent as 'n koninklike embleem gebruik.
   Verskillende kulture het dit egter op verskillende maniere
   geïnterpreteer.

[wysig] Koninklike simbool en heraldies gebruik

   15de eeuse skildery met 'n engel wat die fleurs-de-lis aan Clovis stuur
   15de eeuse skildery met 'n engel wat die fleurs-de-lis aan Clovis stuur

[wysig] Koning Clovis I

   Volgens legende het die Franse monargie vir die eerste keer die
   fleur-de-lis vir hulle koninklike wapenskild gekies as 'n simbool van
   reinheid na die bekering van Frankiese Koning Clovis I tot die Christen
   geloof in 493.^[4] Die verhaal neem verskeie vorms aan waarvan baie
   verband hou met Clovis se bekering en ondersteun die aanspraak wat die
   gesalfde Konings van Frankryk maak dat hulle outoriteit direk van God
   kom sonder mediasie deur die Keiser of die Pous.

   Sommige weergawes van die legende versterk die mistiek van die
   koninklikes deur 'n fles olie te beskryf wat van die hemel af gestuur
   is, moontlik gedra deur 'n duif na Sint Remigius, om Clovis as koning
   te salf en heilig te maak.^[5] In 'n ander weergawe het die lelie by
   Clovis se doop as 'n geskenk van 'n verskyning van die Maagd Maria, wat
   baie keer met die blom verbind word, verskyn.^[6] Clovis se
   Boergondiese vrou, Clothilda, wat later Sint Clothilda sou word, speel
   gewoonlik 'n betekenisvolle rol in die legendes. Sowel as haar aandeel
   in die aanmoediging tot haar man se bekeringhelp haar teenwoordigheid
   die belangrikheid van Boergondië se ondersteuning vir die monarg
   benadruk.^[7]

   'n Verhaal wat minder klem plaas op Christenskap en die divine right
   van die Franse konings vertel hoe Clovis 'n blom in sy helm geplaas het
   net voor sy oorwinning in die Slag van Vouillé wat daartoe gelei het
   dat hy die fleur-de-lis as 'n koninklike simbool gekies het.^[8]

[wysig] Van Frankiese tot Franse konings

   Die wapenskild van Edward III
   Die wapenskild van Edward III
   Franse wapenskild voor 1376
   Franse wapenskild voor 1376
   Vlag van die Koninkryk van Frankryk voor die Franse Revolusie en
   kortstondig na die Bourbon Restorasie
   Vlag van die Koninkryk van Frankryk voor die Franse Revolusie en
   kortstondig na die Bourbon Restorasie
   Franse wapen na 1376
   Franse wapen na 1376

   Deur die verbintenis met Clovis het die fleur-de-lis die simbool van al
   die Christen Frankiese konings geword. Van die was Karel die Groete die
   bekendste. In die 14de eeu het Franse skrywers beweer dat die monargie
   van Frankryk, wat uit die Koninkryk van die Wes-Franke ontwikkel het,
   sy oorsprong kon teruggespoor na die goddelike wapenskild wat deur
   Clovis ontvang is.^[verwysing benodig] Die legende het gewild gebly
   selfs toe skeptisisme in die 17de eeu posgevat het.^[verwysing benodig]
   Moderne navorsing het ook bevestig dat die fleur-de-lis 'n
   godsdienstige simbool was voor dit 'n ware heraldiese simbool was.^[9]
   Soos ware lelies is die fleur-de-lis met die Maagd Maria geassosieer.
   In die 12de eeu het Lodewyk VI en Lodewyk VII begin om die embleem te
   gebruik, by voorbeeld op septers, om so hulle heerskappy met die
   simbool van heiligheid te verbind. Lodewyk VII het beveel dat die
   fleur-de-lis in die klere van sy seun Filip se kroning in 1179 gebruik
   word.^[10] Die oudste visuele getuienis van duidelik heraldiese gebruik
   dateer uit 1211: 'n Seël wat die toekomstige Lodewyk VIII en dat sy
   skild met die "blomme" bestrooi moes word.^[11] Tot die laat 14de eeu
   was die Franse koninklike wapenskild Azure semé-de-lys Or ('n blou
   skild besaai met klein goue fleurs-de-lis), maar Karel V van Frankryk
   het die ontwerp verander van fleur-de-lis wat oor die hele skild
   versprei was na 'n groep van drie in ongeveer 1376. Hierdie twee skilde
   staan in heraldiese taal as onderskeidelik France Ancient en France
   Modern bekend.

   Tydens die bewind van Koning Lodewyk IX (Sint Louis of Lodewyk) is daar
   gesê dat die drie blomblare van die fleur-de-lis geloof, wysheid en
   chivalry verteenwoordig het, en dat dit 'n teken van godelike guns is
   wat op Frankryk bestow is.^[12] In die volgende eeu, die 14de, is die
   tradisie van die drievoudige simbolisme in Franryk gevestig van waar
   dit na ander plekke versprei het.

   In 1328 het Koning Edward III van Engeland 'n aanspraak op die Franse
   troon geërf, en in ongeveer 1340 het hy dienooreenkomstig die France
   Ancient met die wapen van die Koninkryk van Engeland gekwartileer (waar
   'n wapen georden word as gevolg van oorerwing deur die skild in
   kwartiere te deel). Nadat die konings van Frankryk die France Modern,
   aangeneem het, het die konings van Engeland hulle geimitade van
   ongeveer 1411.^[13] Die monarge van Engeland (en later van Groot
   Brittanje) het aangehou om die Franse wapen te quarter tot 1801, toe
   George III formeel sy aanspraak op die Franse troon laat vaar het.
   Koning Karel VII het Johanna van Arkel se familie op 29 Desember 1429
   veredel met 'n oorerflike simboliese denominasie. Die Chamber of
   Accounts in Frankryk het die familie se adellike betiteling op 20
   Januarie 1430 aangeteken. Die stap het die familie toegelaat om hulle
   van na du Lys te verander.

   France Modern het die Franse royal standard gebly, en was met 'n wit
   agtergrond die Franse nasionale vlag tot teen die Franse Revolusie toe
   dit vervang is met die driekleur wat vandag in Frankryk gebruik word.
   Die fleur-de-lis is in 1814 weer op die Franse vlag gebruik, maar is
   weereends vervang na die revolusie teen Karel X van Frankryk in 1830.
   Aand ei einde vanb die Franse Tweede Ryk is die Franse troon aan
   Hendrik, Graaf van Chambord aangebied. Hy wou egter net instem as die
   Franse die driekleur sou opsê en die wit vlag met fleurs-de-lis sou
   terugbring.^[14]^[verwysing benodig] Sy voorwaarde is verwerp en
   Frankryk het weer 'n republiek geword.

   France Modern het ook op die wapenskild van provinsie Île-de-France
   verskyn en is byvoorbeeld op die uniforms van die plaaslike gendarmerie
   gebruik.

[wysig] Ander Europese monarge en heersers

   Fleur-de-lis in die wapen van Pous Paulus VI
   Fleur-de-lis in die wapen van Pous Paulus VI
   Skotse koninklike wapenskild
   Skotse koninklike wapenskild

   Fleurs-de-lis het prominent in die Kroonjuwele van Engeland en Skotland
   vertoon. In Engelse heraldiek word dit op verskillende manier gebruik
   en dit kan die cadency merk van die sesde seun wees. Die tressure
   flory-counterflory (geleliede binnesoom wat verwys na 'n geblomde rand)
   is reeds sedert James I van Skotland 'n belangrike deel van die Skotse
   koninklike wapen en vlag.

     The treasured fleur-de-luce he claims
     To wreathe his shield, since royal James

          –Sir Walter Scott, The Lay of the Last Minstrel^[15]

   Fleur-de-lis van Florence
   Fleur-de-lis van Florence

   In Florentynse fleurs-de-lis word die meeldrade altyd tussen die
   blomblare vertoon. Die heraldiese wapenfiguur staan baie keer as die
   Florentynse lelie bekend om dit te onderskei van die gewone ontwerp. As
   'n embleem van die stad word dit aangetref in ikone van die biskop
   Zenobius.^[16] Die geldeenheid van Florence, die fiorino, is daarmee
   versier en dit het die voorkoms van die Hongaarse forint en ander
   florins bïnvloed. Elder in Italië is fleurs-de-lis vir sommige pouslike
   krone en wapens, Farnese Hertoë van Parma, en deur sommige doges van
   Venesië.
   Fleur-de-lis van Bosnië
   Fleur-de-lis van Bosnië

   Die fleur-de-lis was ook die simbool van Kotromanic, 'n heersende huis
   in middeleeuse Bosnië na bewering ter erkenning van die Angevin, waar
   die blom gesien word as 'n Lilium bosniacum. Dit is ook tussen 1992 en
   1998 op die vlag van Bosnië en Herzegovina gebruik. Vandag is die
   fleur-de-lis 'n nasionale simbool van die Bosniaks, een van die drie
   Bosniese etniese groepe (die ander twee is die Serwe en Kroate).
   Nasionale simbool van die Bosniërs
   Nasionale simbool van die Bosniërs

   Ander lande wat die simbool heraldies gebruik sluit in Serwië en Spanje
   ter erkenning van die Bourbons.

   Die heraldiese fleur-de-lis is wydverspreid: onder die talle stede wat
   dit as simbool gebruik is daar sommige waarvan die naam ook 'n verband
   met die woord lelie het, byvoorbeeld, Lille, Frankryk en Liljendahl,
   Finland. Dit word in heraldiese taal sprekende wapen (Engelse: canting
   arms) genoem. Dit is ook wydverspreid as dinastiese embleem gebruik:
   nie net vir adellike families nie, maar ook byvoorbeeld deur die
   Fuggers, 'n middeleeuse bankfamilie.

[wysig] Noord-Amerika

   Vlag van Quebec
   Vlag van Quebec
   Vlag van Acadiana
   Vlag van Acadiana

   Fleurs-de-lis het die [[Atlantiese Oseean saam met die Europeërs wat na
   die nuwe wêreld getrek het gereis, veral saam met die Franse setlaars,
   en dit word nou gebruik in die vlae van Quebec, Nova Scotia, Detroit en
   elders. Die Acadiana streek en verskeie stede in suidelike Louisiana,
   soos Lafayette, New Orleans en Baton Rouge, gebruik ook die
   fleur-de-lis. So ook gebruik verskeie plekke waarvan die naam afkomstig
   is van een van die Franse Konings; onder hulle is Koning Lodewyk
   (Louis) na wie Louisville, Kentucky en St. Louis, Missouri, waar die
   drieblaar blom ook die samekoms van drie riviere (die Mississippi,
   Missouri en Illinois) simboliseer, vernoem is.

   Fleurs-de-lis word in die wapens van verskeie Amerikaanse militêre
   eenhede gebruik. Dit simboliseer gewoonlik deelname aan die Eerste- of
   Tweede Wêreldoorlog. In 'n paar gevalle verwys dit ook na deelname in
   die Amerikaanse burgeroorlog.^[17]

[wysig] Suid-Afrika

   In Suid-Afrika is die fleur-de-lis gebruik in die wapen van die Colonie
   Kaap de Goede Hoop om die Franse Hugenote wat hulle onder die
   Nederlandse bewind aan die Kaap gevestig het te simboliseer.^[18] Die
   wapen is later ook vir die Kaapprovinsie in die Unie van Suid-Afrika en
   in die Republiek van Suid-Afrika voor 1994 gebruik.^[19]

   Dorpe in Suid-Afrika wat die fleur-de-lis op hulle wapen gebruik het
   sluit in Bethulie waar die wapen bestaan uit "skone maagd en die oop
   Bybel en drie Fleurs-de-lis" en die Oudfranse leuse "Garde la Foy" wat
   beteken "bewaar die geloof". Die beeld van die fleur-de-lis verwys na
   die Franse verband met die oorsprong van die sendingstasie waaruit die
   dorp later ontstaan het.^[20] In Kimberley se wapen is die Britse Union
   Jack gekombineer met elemente van die Kaapkolonie se wapen wat
   fleurs-de-lis ingesluit het. Die wapen word nie meer gebruik nie.^[21]
   In 1921 het die Kimberleyse mynmagnaat Sir Ernest Oppenheimer die
   fleurs-de-lis van die dorp geleen vir sy eie wapenskild. Later het hy
   die vestiging van die Vrystaatse dorp Welkom ondersteun en om hom te
   vereer daarvoor het die Welkom munisipaliteit fleurs-de-lis in die dorp
   se wapen wat in 1965 geregistreer is ingesluit.^[22] Die fleur-de-lis
   het ook voorgekom in die wapen van die Streekraad van Swellendam wat
   afgelei is van die wapen van die 18de eeuse goewerneur Hendrik
   Swellengrebel wat die distrik gestig het.^[23]

   Fleurs-de-lis verskyn ook in die "familie wapens"^[24] van bekende
   Afrikaanse families soos Bosman^[25], Malan^[26], Labuschagne^[27],
   Reitz^[26], Van der Walt^[28] en Viljoen^[29]. 'n Besonder interessante
   geval is die van die afgetrede hoofregter van Kaap, Sir Jan Truter, wat
   in 1821 die eerste Suid-Afrikaner was om tot ridder geslaan te word
   (Engels: knighted) en wat deur die College of Arms (CoA 1837) 'n wapen
   toegeken is. Dié het bestaan uit 'n blou skild met 'n goue fleur-de-lis
   tussen drie silwer bokkoppe. Ook die Engels gebore Herbert Penny, wat
   in 1890 in die Kaap aangekom het ses goue fleurs-de-lis op 'n rooi veld
   in sy wapenskild gehad. Sy seun het die wapen het die wapen in
   Suid-Afrika laat registreer en dit is sedertdien ooreerf aan klein- en
   agterkleinkinders.^[26] Deur die insluiting van die Hugenote kruis het
   Suid-Afrika se voormalige Staatspresident FW de Klerk se wapen ook
   fleurs-de-lis ingesluit.^[26]

   Die simbool word ook deur skole soos Hoërskool Parrow,^[30] Hoërskool
   Labori^[31] in die Paarl, Hugenote Hoërskool^[32] en Die Laerskool Hugo
   Rust in Wellington, en St Albans primêre skool gebruik. In
   KwaZoeloe-Natal verskyn dit op die wapen van die hoërskool Hilton
   College.^[33] Dit verskyn ook op die wapen van die Wellington
   Tennisklub.

   'n Fleur-de-lis is ook al in militêre verband in Suid-Afrika gebruik
   soos byvoorbeeld in die wapen van die Reitz Kommando.^[34] Die
   Swellendam Kommando het uit 'n skild met 'n goue fleur-de-lis bestaan
   en is geleen van die dorp se wapen.^[35]

   Die gebruik van vier fleurs-de-lis afgewissel met vier pêrels om 'n
   heraldiese kroon te vorm is 'n Suid-Afrikaanse innovasie. Fleurs-de-lis
   is ook al met akkers en proteas gekombineer om krone te vorm.^[36] In
   die Hugenote kruis, 'n 17de eeuse protestante simbool, word 'n Maltese
   kruis, of soms 'n cross moline met fleurs-de-lis in die hoeke en 'n
   duif wat neerdaal gekombineer. Die element word soms in Suid-Afrika
   gebruik om Franse Hugenote afstamming aan te dui en is in die wapen van
   die voormalige Wellington munisipaliteit gebruik het.^[37]

[wysig] Moderne gebruik

   Vandag word die fleur-de-lis in 'n wye reeks omstandighede as 'n
   dekoratiewe element gebruik. Dit word in juweliersware as 'n
   ontwerpselement gebruik in hangertjies, ringe juweelkrone en
   juweledosies. Dit vind ook toepassing in tekstielontwerpe, tasse en
   handsakke, muurpapier, matte, gerookte glas vensters en lampskerms, en
   selfs tatoeëermerke. Die vorm leen hom ook goed tot gebruik in
   gietystervorms vir heinings hekke en ander traliewerk. Die heining van
   Buckingham Paleis is byvoorbeeld daarmee versier en in New Orleans kan
   talle ou Franse heining gesien word wat met fleur-de-lis element pryk.

[wysig] Verwysings

    1. ^ Michel Pastoureau, Heraldry: its origins and meaning translated
       by Francisca Garvie (Thames and Hudson 1997), ISBN 0-500-30074-7,
       p.98
    2. ^ "The use for ornamental or symbolic purposes of the stylised
       flower usually called fleur de lis is common to all eras and all
       civilizations. It is an essentially graphic theme found on
       Mesopotamian cylinders, Egyptian bas-reliefs, Mycenean potteries,
       Sassanid textiles, Gaulish coins, Mameluk coins, Indonesian
       clothes, Japanese emblems and Dogon totems. The many writers who
       have discussed the topic agree that it has little to do graphically
       with the lily, but disagree on whether it derives from the iris,
       the broom, the lotus or the furze, or whether it represents a
       trident, an arrowhead, a double axe, or even a dove or a pigeon. It
       is in our opinion a problem of little importance. The essential
       point is that it is a very stylised figure, probably a flower, that
       has been used as an ornament or an emblem by almost all
       civilizations of the old and new worlds." -- Michel Pastoureau
       (2006) Traité d'Héraldique, "Treatise on Heraldry", translated by
       François R. Velde
    3. ^ Michel Pastoureau, Heraldry: its origins and meaning p.99
    4. ^ Lewis, Philippa & Darley, Gillian (1986) Dictionary of Ornament
    5. ^ Ralph E. Giesey, Models of Rulership in French Royal Ceremonial
       in Rites of Power: Symbolism, Ritual, and Politics Since the Middle
       Ages ed. Wilentz (Princeton 1985) p43
    6. ^ A.C. Fox-Davies, A Complete Guide to Heraldry (London 1909) p273
    7. ^ British Library commentary on the legend presented in the Bedford
       Book of Hours.
    8. ^ François R. Velde
    9. ^ Michel Pastoureau, Heraldry: its origins and meaning p.99-100
   10. ^ Fox-Davies, A Complete Guide to Heraldry p274
   11. ^ Michel Pastoureau, Heraldry: its origins and meaning p.100
   12. ^ Chronicles of Guillaume de Nangis aangehaal in Nouvelle
       collection des mémoires pour servir a l'histoire de France (1839)]
   13. ^ Fox-Davies
   14. ^ Pierre Goubert, The Course of French History, translator Maarten
       Ultee, (Routledge 1991) p.267
   15. ^ Sir Walter Scott (1833) The Complete Works of Sir Walter Scott,
       Volume 1 of 7, Canto Fourth, VIII, NY: Conner and Cooke
   16. ^ Hall, James (1974). Dictionary of Subjects & Symbols in Art.
       Harper & Row. ISBN 0-06-433316-7. p.124.
   17. ^ A comprehensive guide to the authorized unit insignia from the
       American Revolution through the Persian Gulf War deur Barry Jason,
       Stein, Peter Joseph Capelotti, Gepubliseer 1993, Univ of South
       Carolina Press, 461 bladsye, ISBN 0872499634
   18. ^ armoria patriae, Colonie Kaap de Goede Hoop, Besoek op 30
       Desember 2007
   19. ^ armoria patriae, Kaaprovinsie, Besoek op 30 Desember 2007
   20. ^ Maiores, Volume 2007 No 1 Februarie 2007,
   21. ^ South African Heraldy Website, Cities and Towns: Pre-2000, Besoek
       op 31 Desember 2007
   22. ^ South African Heraldy Website, Derivative Arms, Besoek op 31
       Desember 2007
   23. ^ South African Heraldy Website, Other Authorities: Pre-2000,
       Besoek op 31 Desember 2007
   24. ^ Let daarop dat familiewapens streng gesproke nie in Suid-Afrika
       bestaan nie aangesien elke lid van 'n familie sy wapen as individu
       dra, of as die oorspronklike wapendraer of as die persoon wat dit
       erf. In praktyk is dit egter baie keer 'n onderskeiding wat geen
       verskil maak nie, veral in die geval van ouer Afrikaner families.
       Sien meer by Overview: Family/Personal Heraldry,
       http://www.geocities.com/heraldrysa/f-gafnba.htm en FAMILIEWAPENS
       BESTAAN NIE, UIT EN GEDAAN. DIS ONWETTIG.
   25. ^ BOSMAN Familie Genealogie, Besoek op 30 Desember 2007
   26. ^ ^26,0 ^26,1 ^26,2 ^26,3 South African Heraldy Website, Personal
       Arms: 1652-1795, Besoek op 31 Desember 2007
   27. ^ The Labuschagne Family, Coats of Arms, Besoek op 30 Desember 2007
   28. ^ van der Walt Familiebond, Familiewapen/Coat of Arms, Besoek op 31
       Desember 2007
   29. ^ VILJOEN FAMILIE, Die Hugenotekruis, Besoek op 31 Desember 2007
   30. ^ Hoërskool Parrow, GESKIEDENIS - Wapen en Leuse, Besoek op 31
       Desember 2007
   31. ^ Hoërskool Labori, GESKIEDKUNDIGE ONTWIKKELING, Besoek op 31
       Desember 2007
   32. ^ Hugenote Hoërskool, Skooldrag, Besoek op 31 Desember 2007
   33. ^ South African Heraldy Website, College and School Arms, Besoek op
       31 Desember 2007
   34. ^ Southern African Militeria, Army Badges - South Africa S.A. Arm
       Flashes/Patches, Cloth, Besoek op 31 Desember 2007
   35. ^ South African Heraldy Website, Army Unit Arms, Besoek op 31
       Desember 2007
   36. ^ South African Heraldy Website, South African Heraldic Innovations
       & Crowns and Coronets, Besoek op 31 Desember 2007
   37. ^ South African Heraldy Website, Crosses, Besoek op 31 Desember
       2007

   Kategorie: Artikels met stellings wat verwysings ontbreek

