Florentine Rost van Tonningen


   Florentine Sophie (Florrie) Rost van Tonningen-Heubel (geb. Amsterdam,
   14 November 1914 – ovl.Waasmunster, 24 Maart 2007) was die eggenote van
   Meinoud Rost van Tonningen, 'n prominente figuur in die Nasionaal
   Sosialistiese Beweging ( NSB ). En omdat sy na die Tweede Wereldoorlog
   en die dood van haar man, die ideaal van nasionaal sosialisme bly
   ondersteun en uitgedra het, was sy bekend as die Swart Weduwee.

   Inhoud

        * 1 Jeugjare
        * 2 Huwelik met Rost van Tonningen
        * 3 Argief
        * 4 Die swart weduwee
        * 5 Trivia
        * 6 Skakel
        * 7 Literatuur

[wysig] Jeugjare

   Florentine Heubel is in Amsterdam gebore as dogter van Gustav Adolph
   Heubel; 'n Bankier by die firma Jan Kol en Kie ('n Subsidie van die
   Utrecht Bank Vlaer en Kol ) en Cornelie van Haren Noman, afstammeling
   uit 'n patrisieërsgeslag. ( Belangrike familieregister van families wat
   drie generasies na mekaar uitstaande diens aan Nederland gelewer het.)

   Die gesin bestaan uit vier kinders , naas Florrie is die dogter Annie
   (gebore 1906 ) en seuns Dolf (1904) en Wim (1910). Florrie Heubel word
   op Hilversum groot, waar die gesin hoog in aansien was.

   Toe die nog jonge Juliana van Nederland 'n besoek aan Hilversum aflê,
   word Florentine Heubel tesame met haar broer Wim gevra om 'n potjie
   tennis teen die Prinses te speel.

   In die dertigs word Florrie en Wim Heubel aktief in die Jeugstorm; die
   jeugbeweging van die NSB (Nasionale-Sosilistiese Beweging). Sy studeer
   in dié tydperk biologie aan die Universiteit Utrecht en ontwikkel 'n
   besondere belangstelling in dieresielkunde.

   Gedurend die somer van 1936 bly Heubel in Berlyn om verder te studeer ,
   daar beland sy onder die invloed van Adolf Hitler en die kameraadskap,
   dissipline en geesdriftige insette van die Nazi beweging. 'n Jaar later
   reis sy en haar broer Wim na Nederlandse-Indië, waar haar oudste broer
   Dolf as landbou-ingenieur werk.

   Terug in Nederland verlaat sy die NSB omdat sy van mening was dat die
   rassehigiëne nie konsekwent genoeg in die party nagestreef word nie en
   sy voel ook dat die partyleier Anton Mussert nie haar bekommernisse
   deel nie. Halfpad deur 1939 ontmoet sy via haar broer vir Meinoud Rost
   van Tonningen, op daardie stadium alreeds 'n belangrike man in die NSB.

   Tydens die Duitse inval in Nederland op 10 Mei 1940 bevind Heubel
   haarself in Berlyn. Daar reken sy toe dat die Duitsers net 'n deurgang
   wil hê om by die Engelses uit te kom aangesien dit vir haar voorgekom
   het asof Chamberlain nie geweet het of hy ‘ vir ’ of ‘ teen’ die
   Duitsers was; en gelyk het asof hy dus op altwee hierdie perde wou wed.

[wysig] Huwelik met Rost van Tonningen

   Op 21 Desember 1940, die dag van die Wintersonstilstand treë Heubel in
   die huwelik met Meinoud Rost van Tonningen.

   Op versoek van die troupaar het Heinrich Himmler, die Duitse
   Reichsführer - SS, toestemming verleen en die genealogie-staat
   goedgekeur waarmee dié huwelik dan as die eerste SS-huwelik in
   Nederland geregistreer kon word.

   Die gesin Rost van Tonningen-Heubel word geseën met drie seuns,
   Grimbert (1941), Ebbe (1943) en Herre (1945). Haar kinders sou in die
   1980’s openlik afstand doen van die politieke standpunt van hulle
   moeder. Die jongste word gebore op 28 April 1945 die selfde dag dat
   haar broer Wim Heubel al vegtend saam met die SS-divisie ‘Landstorm
   Nederland’ in die Elst buurt sneuwel. Florentine bly op daardie tydstip
   met haar kinders op Terschelling. Kort daarna sou sy via Cuxhaven na
   Goslar in Duitsland vlug waar haar ouers gebly het en die familie
   Heubel al jare eiendom gehad het. Haar eggenoot Meinoud word op 8 Mei
   deur die Kanadese geallierde magte gevange geneem.

   Kort na die oorlog kom Meinoud Rost van Tonningen om in die gevangenis
   van Scheveningen , waar hy in aanhouding sit in afwagting van die
   prosessering van sy gevangenskap. Hy sou blykbaar oor die handreëling
   van 'n trap gespring het. Rost van Tonningen-Heubel het daarna altyd
   gestry dat haar man nie selfmoord gepleeg het nie, maar volgens haar
   siening is hy vermoor.

   Verskeie medegevangenisse wat ooggetuies was se verklarings sou haar
   standpunt ondersteun. Die motief sou dan wees dat haar man, as
   president van Die Nedelandse Bank te veel geweet het van
   ‘swartgeld-transaksies’ deur prominente persone.

   Ter ondersteuning vir haar pleit in die televisie uitsending ‘ Die
   Swart Skaap ‘ het ’n RIOD-medewerker A.J van der Leeuw gepraat van ‘die
   selfmoord’ van Rost van Tonningen , wat sou inhou dat hy, terwyl hy in
   gevangenskap was wel gedryf is tot selfmoord.

[wysig] Argief

   In haar boek Op zoek naar mijn Huwelijksring beskuldig Rost van
   Tonningen-Heubel vir Prins Bernard – verantwoordelike vir Binnelandse
   Strydkragte - as hoofskuldige te wees vir die dood van haar man. Die
   privaat argief van die egpaar sou hiervan die bewyse lewer. Hierdie
   argief is alleenlik beskikbaar via haar vertroueling en argivaris
   F.J.A.M van der Helm wat haar vanaf 1980 bygestaan het met bewaring en
   beheer daarvan. In 1997 het hy die familie Rost van Tonningen
   genealogies uiteengesit en doen opnames in die Nederlandse Patrisiaat.
   Saam met die argief het hy ook kort voor haar dood haar seldsame 67
   jaar oue trouring ontvang. Die ring is gedurend 1940 te Berlyn by haar
   huweliksdag deur Adolf Hitler gesoen en vanaf daardie gebeurtenis het
   sy dit as heilig beskou.

[wysig] Die swart weduwee

   Na die dood van haar man bly Rost van Tonningen-Heubel aktief in
   verskillende uiters regse bewegings. Aanvanklik leef sy in armoede en
   was sy soos soveel voormalige nasionale-sosialiste onder kuratorskap
   geplaas.

   Haar kurator, Anton Leo de Block, griffier van die Eerste Kamer plaas
   die drie seuns van Rost van Tonningen-Heubel onder toesien van haar
   swaer Nico , wat in diens was van Koningin Juliana. Haar een seun
   Grimbert sou later sy moeder verlaat en by die familie Fenter van
   Vlissingen intrek.

   In 1952 veruil sy haar woning aan die Haagse Frankenslag vir 'n villa
   in Velp. Die villa kon sy deur middel van 'n driehoekse uitruiling in
   die hande kry. Die villa se naam was “ Ben Trovato ”. In hierdie naam
   sien mevrou Rost van Tonningen 'n teken van 'n hoër hand, omdat die
   eerste twee letters van haar man se familienaam daarin voorkom. ( ROst
   VAn TOnningen ).

   Ondertussen het sy haar eie bedryf begin; Verina BV wat handel in
   verwarmers en warmings apparaat, daarby het sy ook patentreg gehad op
   die droëmeul. In 1968 verskyn sy in die dukumentêre program Portret van
   Anton Mussert van regisseur Paul Verhoeven. Dit is dan die eerste keer
   dat sy in die openbaar aan die woord kan kom. Die huis van die weduwee;
   waar vanaf die jare seventigs geslote byeenkomste van eensgesindes
   plaasgevind het. word meermaal sonder resultaat, deur die polisie
   besoek. Brandstigters het ook etlike keer probeer om haar huis aan die
   brand te steek. ‘Polisie besoeke, gebreekte vensters en brandstigting
   was die orde van die dag’ skryf sy in haar boek Op zoek naar mijn
   huwelijksring. Meermaal word sy veroordeel weens die verspreiding van
   Nazi lektuur en vir die reël van nasionale-sosialistiese byeenkomste.
   Sy behou lewenslange kontak met heelwat nasionale en internasionale
   hoofde, soos die Franse hoogleraar Robert Faurisson, Prof. David
   Irving, Gudrun Burwitz-Himmler (dogter van Heinrich Himmler), Ilse
   Pröhl vrou van Rudolf Hess, Erich Priebke, Thies Christophersen, Leon
   Degrelle, Ernst Zündel, Generaal Otto Ernst Remer, Udo Walendy, Horst
   Mahler; afgevaardiges van die Vlaamse Blok en vele, vele ander. Vanaf
   1990 het sy uitgebreide kontak met die journalis Willem Oltmans gehad.

   Tot haar dood ontvang sy 'n geringe weduwee pensioen van die
   Nederlandse staat omdat haar man 'n parlementslid was.Toe dit in 1986
   bekend word, sorg dit vir 'n groot opskudding maar ondanks 'n
   verhoorsitting in die Tweede Kamer behou sy haar pensioen. Gedurend
   2000 verskyn die Swart Weduwee in die VARA televisieprogram ‘Die Swart
   Skaap’. In die uitsending was die 85 jarige weduwee in staat om
   haarself ten sterkste te verweer tot so `n mate dat VARA daaraan dink
   om die uitsending te skrap. Rost van Tonningen het gevorderde planne
   gehad om in 2000 van haar villa in Velp na 'n woonstel in Arnhem te
   trek, maar strafregtelike protes uit die buurt het haar weerhou om so
   te maak. Kort daarna verhuis sy na België na veilige ballingskap omrede
   die lewe in Nederland onmoontlik vir haar geraak het. Tot haar dood het
   sy die nasionale-sosialistiese sienswyse getrou nagestreef. Deur die
   ganse wereld word sy as VIP ontvang soos b.v by die Ulrichsbergtreffen
   in Oostenryk en die Europese Jeug Kongress in Thessaloniki. Waar sy
   ookal was het sy haar boodskap oorgedra en die jeug ge-inspireer. Haar
   kragte het meegegee en sy is op 92 jarige ouderdom op 24 Maart 2007 in
   haar woning in Munster oorlede.

   Op 30 Maart 2007 word Van Tonningen-Heubel deur haar beslote kring
   vriende begrawe in die begraafplaas Heiderust in Rheden..

   Reeds in 1996 het sy daar 'n graf gekoop en `n grafsteen laat maak met
   haar naam, geboortedatum en met die opskrif

   ‘ Die waarheid maak vry ’ daarop. Die presiese ligging is bekend en die
   graf is 'n trekpleister vir regse ekstremiste.

[wysig] Trivia

   Die roman De Ordening (1998) van Kees van Beijnum is gedeeltelik
   gebaseer op die lewe van Florrie Rost van Tonningen. Die boek word in
   2003 verfilm deur Pieter Kuijpers met Dora van der Groen as die weduwee
   en Angela Schijf as die jong student wat haar argief in orde hou . Kort
   voor die premier van die film verduidelik Rost van Tonningen dat sy
   niks van die boek of film af weet nie.

[wysig] Skakel

     * Consortium De Levensboom - Der Lebensbaum - Website van F.S Rost
       van Tonningen-Heubel is deur haarself onderhou tot haar dood.

[wysig] Literatuur

   Op Zoek naar mijn huwelijksring (1990) van F.S. Rost van Tonningen, De
   Krijger. Partikulier Argief F.S. Rost van Tonningen / F.J.A.M. van der
   Helm
   Kategorie: Mense

