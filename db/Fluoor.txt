Fluoor



                         suurstof – fluoor – neon

             F
            Cl


              Fluoor in die periodieke tabel

                                                  Volledige tabel

                                                                   General
                                         Naam, Simbool, Getal Fluoor, F, 9
                                                   Chemiese reeks Halogene
                                     Groep, Periode, Blok 17 (VIIA), 2 , p
                               Digtheid, Hardheid 1.696 kg/m^3 (273K), NVT
                               Voorkoms bleek geel gas met groenerige tint
                                                           Atoomeienskappe
                                                    Atoomgewig 18.9984 ame
                                             Atoomradius (ber.) 50 (42) pm
                                                    Kovalente radius 71 pm
                                               van der Waals radius 147 pm
                                        Elektronkonfigurasie [He]2s^2 2p^5
                                              e^− e per energievlak 2, 7
                               Oksidasietoestande (Oksied) -1 (sterk suur)
                                                   Kristalstruktuur kubies
                                                        Fisiese eienskappe
                                  Toestand van materie Gas (nie-magneties)
                                        Smeltpunt 53.53 K (−-219.62 °C)
                                         Kookpunt 85.03 K (−-188.12 °C)
                                    Molêre volume 11.20 ×10^−6 m^3/mol
                                           Verdampingswarmte 3.2698 kJ/mol
                                             Smeltingswarmte 0.2552 kJ/mol
                                                        Dampdruk Geen Data
                                                 Spoed van klank Geen Data
                                                                  Algemeen
                                  Elektronegatiwiteit 3.98 (Pauling skaal)
                                  Spesifieke warmtekapasiteit 824 J/(kg*K)
                                    Elektriese geleidingsvermoë Geen Data
                                 Termiese geleidingsvermoë 0.0279 W/(m*K)
                                  1^ste ionisasie potensiaal 1681.0 kJ/mol
                                   2^de ionisasie potensiaal 3374.2 kJ/mol
                                   3^de ionisasie potensiaal 6050.4 kJ/mol
                                   4^de ionisasie potensiaal 8407.7 kJ/mol
                                  5^th ionisasie potensiaal 11022.7 kJ/mol
                                  6^th ionisasie potensiaal 15164.1 kJ/mol
                                    7^th ionisasie potensiaal 17868 kJ/mol
                                  8^th ionisasie potensiaal 92038.1 kJ/mol
                                 9^th ionisasie potensiaal 106434.3 kJ/mol
                                                     Mees stabiele isotope

                                 iso   NV  halfleeftyd VM VE MeV    VP
                                 ^19F 100% F is 'n stabiel met 10 neutrone

                       SI eenhede & STD word gebruik tensy anders vermeld.

   Fluoor (Latyn: Fluere, wat om te vloei beteken), is 'n chemiese element
   in die periodieke tabel met die simbool F en atoomgetal van 9.

   Dit is 'n giftige bleek geel - groen, univalente halogene gas wat die
   mees chemies reaktiewe en elektronegatiewe elemente van almal is. In
   die suiwer vorm is dit hoogs gevaarlik en kan ernstige chemiese brande
   veroorsaak met velkontak.

   Inhoud

        * 1 Kenmerkende eienskappe
        * 2 Aanwendings
        * 3 Geskiedenis
        * 4 Verbindings
        * 5 Voorsorgmaatreëls
        * 6 Verwysings
        * 7 Eksterne skakels

[wysig] Kenmerkende eienskappe

   Suiwer fluoor is 'n korrosiewe bleek gelerige gas en is 'n kragtige
   oksideermiddel. Dit is die mees reaktiewe en elektronegatiewe element
   en vorm geredelik verbindings met die meeste ander elemente. Fluoor
   kombineer selfs met die edelgasse xenon en radon. Selfs in donker, koue
   toestande kan fluoor plofbaar met waterstof reageer. In 'n stroom
   fluoorgas brand glas, metale, water en ander stowwe met 'n helder vlam.
   Dit is veels te reaktief om in elementêre vorm in die natuur aangetref
   te word en dit toon 'n affiniteit vir die meeste elemente, veral
   silikon, wat beteken dat dit nie voorberei of in glashouers gestoor kan
   word nie. In vogtige lug reageer dit met die water om ewe gevaarlike
   fluoorsuur te vorm.

   In waterige oplossings, kom fluoor algemeen voor as die fluoried ioon
   F^-. Ander vorms is die fluoro-komplekse (soos [[[Fe]]F[4]]^-) of
   H[2]F^+

   Fluoriede is verbindings waar fluoor kombineer met 'n positief gelaaide
   molekule. Hulle bestaan dikwels uit ione. Fluoor verbindings met metale
   is van die mees stabiele soute wat bestaan.

[wysig] Aanwendings

   Fluoor word gebruik in die vervaardiging van lae wrywing plastieke soos
   Teflon en in halone soos Freon. Ander gebruike sluit in:
     * Fluoorsuur (chemiese vergelyking HF) word gebruik om glas in
       gloeilampe en soortgelyke produkte te ets.
     * Mono-atomiese Fluoor word gebruik vir plasma verassing in die
       vervaardiging van halfgeleiers.
     * Saam met sy verbindings word Fluoor gebruik in die verryking van
       uraan (vanaf die heksafloried) en in meer as 100 verskillende
       kommersiële flouro-chemikalieë, insluitend baie hoë-temperatuur
       plastieke.
     * Fluorochloro-koolwaterstowwe word op groot skaal gebruik vir
       lugversorging en verkoeling. Chlorofluorokoolstowwe is verbied vir
       hierdie aanwendings omdat daar vermoed word dat hulle 'n bydra
       lewer tot die vergroting van die ozoongat. Swaelheksafluoried is 'n
       uiters inerte (buitengewoon vir 'n fluoor verbinding) nie-toksiese
       gas. Hierdie klas verbindings is kragtige kweekhuis gasse.
     * Kaliumheksafluoroaluminaat, die sogenaamdie krioliet, word gebruik
       vir die elektrolise van aluminium.
     * Natrium fluoried is al gebruik as 'n insekdoder, veral teen
       kakkerlakke.
     * Ander fluoriede word dikwels by tandepasta bygevoeg en (ietwas
       omstrede) tot munisipale water om tandbederf te voorkom.
     * Dit is in die verlede gebruik om gesmelte metaal meer vloeibaar te
       maak, vandaar die naam.

   Sommige navorsers – insluitend V.S.A ruimtewetenskaplikes het
   elementêre fluoorgas ondersoek as 'n moontlike vuurpylbrandstof vanweë
   sy buitengewoon hoë spesifieke impuls. Eksperimente het egter misluk
   aangesien fluoor uiters moeilik is om te hanteer.

[wysig] Geskiedenis

   Fluoor (L fluere wat beteken vloei of fluks) in die vorm van vloeispaat
   (kalsiumfluoried) is in 1529 deur Georigius Agricola beskrywe vir
   gebruik as 'n smeltmiddel (mettalurgie) wat 'n stof is wat gebruik word
   om die smelt van metale te bevorder. In 1670 het Schwandhard ontdek dat
   glas geëts word wanneer dit aan vloeispaat, wat met suur behandel is,
   blootgestel word. Karl Scheele en baie ander latere navorsers, wat
   onder andere Humphry Davy, Gay-Lussac, Antoine Lavoisier en Louis
   Thenard insluit het met fluoorsuur geeksperimenteer wat maklik verkry
   kan word deur kalsiumfluoried (vloeispaat) met gekonsentreerde
   swaelsuur te behandel.

   Daar is uiteindelik tot die besef gekom dat fluoorsuur 'n voorheen
   onbekende element bevat het. Hierdie element kon vir baie jare nie
   geïsoleer word nie vanweë sy uiters hoë reaktiewiteit. Dit kan baie
   moeilik van sy verbindings geskei word en val dan onmiddelik enige
   oorblywende materiale aan. Fluoor is uiteindelik in 1886 deur Henri
   Moissan geïsoleer na byna 74 jaar se deurlopende inspanning. Die poging
   het verskeie navorsers hulle gesondheid of selfs hul lewens gekos. Dit
   het egter gesorg dat Moissan die Nobelprys vir chemie in 1906 gewen
   het.

   Die eerste kommersiële produksie van fluoor het nodig geword met die
   ontwikkeling van die atoombom deur die Manhattan projek in die Tweede
   Wêreldoorlog waar die verbinding uraanheksafluoried (UF[6]) gebruik is
   om die isotope van uraan U-235 en U-238 van mekaar te skei.

   Vandag gebruik beide die gasdiffusie proses en die gas sentrifuge
   proses (UF[6]) om verrykte uraan vir kernkragtoepassings te produseer.

[wysig] Verbindings

   Fluoor kan dikwels waterstof verplaas soos dit in organiese verbindings
   voorkom. Deur hierdie meganisme is dit moontlik vir fluoor om 'n baie
   groot aantal verbindings te vorm. Fluoor verbindings van die edelgasse
   is vir die eerste keer deur Howard Claassen, Henry Selig en John Malm
   in 1962 gesintetiseer – waarvan xenontetrafluoried die eerste was.
   Fluoriede van kripton en radon is ook al voorberei. Die element word
   ontgin vanuit flouriet, krioliet en fluoro-apatiet.

   Sien ook: Fluorokoolstof

[wysig] Voorsorgmaatreëls

   Beide Fluor en HF moet met groot sorg gehanteer word en enige kontak
   met die vel en oë moet vermy word.

   Beide elementêre fluoor en fluoried ione is hoogs toksies. Wanneer
   fluoor 'n vry element is het dit 'n karakteristieke skerp reuk wat
   bespeurbaar is teen konsentrasies so laag as 20 dpb. Die maksimum
   toelaatbare konsentrasie wat aanbeveel word vir 'n daaglikse
   tyd-geweegde 8 uur blootstelling is 1 dpm (laer as vir bv.
   waterstofsianied).

   Veilige hanteringsprosedures maak dit egter moontlik om vloeibare
   fluoor in tonnemate te vervoer.

[wysig] Verwysings

     * Los Alamos National Laboratory – Fluorine

[wysig] Eksterne skakels

     * WebElements.com – Fluorine
     * EnvironmentalChemistry.com – Fluorine
     * It's Elemental – Fluorine
     * Picture of liquid fluorine – chemie-master.de
     * Waterfluooridasie - geloof en waarheid (PowerPoint-leêr) (Engels:
       WATER FLUORIDATION: Myths vs reality)

   Kategorie: Chemiese elemente

