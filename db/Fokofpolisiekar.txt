Fokofpolisiekar


               Fokofpolisiekar
   Alias        Polisiekar
                Die Bende
   Oorsprong    Bellville (Suid-Afrika)
   Aktiewe jare 2003 - 2007
   Webwerf      http://www.fokofpolisiekar.co.za
   Last.fm      Fokofpolisiekar
   Lirieke      Fokofpolisiekar
   Huidige lede François Badenhorst
                Hunter Kennedy
                Jaco Venter
                Wynand Myburgh
                Johnny de Ridder

   Fokofpolisiekar (ook bekend as "Die Bende" of "Polisiekar") is 'n
   Afrikaanse punk rock musiekgroep van Bellville naby Kaapstad,
   Suid-Afrika. Die groep het in April 2003 ontstaan, aanvanklik as 'n
   grap, om die konserwatiewe Afrikaanse gemeenskap te skok.

   In 2003 (sonder dat hulle al ooit getoer het) het hulle, hulle eerste
   EP uitgegee, getiteld: As Jy Met Vuur Speel Sal Jy Brand. Die eerste
   enkelsnit, Hemel op die Platteland, het geskiedenis gemaak, toe dit die
   eerste Afrikaanse liedjie geword het om op die radiostasie 5FM se
   amptelike speellys gelys te word. Dit is opgevolg deur Lugsteuring,
   hulle eerste vollengte album, in 2004. Teen die tyd het die jong
   Afrikaanse publiek reeds aanklank gevind by die boodskap wat die groep
   uitdra en 2005 se Monoloog In Stereo, hul tweede EP, was 'n reuse
   sukses.

   In 2006 het Fokofpolisiekar beide "Brand Suid-Afrika", 'n enkelalbum,
   en "Swanesang", hul tweede vol lengte album, uitgereik. Beide is goed
   ontvang en het baie speeltyd op DStv se hoofsaaklik Afrikaanse
   musiekkanaal MK gekry.

   Inhoud

        * 1 Groep lede
        * 2 Omstredenheid
        * 3 Albums
        * 4 Sien ook
        * 5 Eksterne skakels

[wysig] Groep lede

     * François "van Coke" Badenhorst (hoofsanger)
     * Hunter Kennedy (sang en ritmekitaar)
     * Jaco "Snakehead" Venter (tromme)
     * Wynand Myburgh (baskitaar)
     * Johnny de Ridder (hoofkitaar)

[wysig] Omstredenheid

   Die groep was sedert hul onstaan in omstredenheid gedompel. Baie
   radio-stasies was aanvanklik skrikkerig om hul musiek te speel vanweë
   die vloekwoord in die groep se naam, daarom is hulle deur baie net
   "Polisiekar" gedoop.

   Dele van die Christelike gemeenskap was aangeslag oor hulle gebruik
   antigodsdientige lirieke, soos hierdie, van Hemel op die Platteland -
   "kan iemand dalk 'n god bel, en vir hom sê ons het hom nie meer nodig
   nie."

   Daar was ook groot oproering gewees toe een van die groep se lede,
   Wynand Myburgh, tydens 'n argument oor geloof, die woorde "fok god" op
   die beursie van 'n aanhanger geskryf het. Polisiekar is amper uit die
   Klein Karoo Nasionale Kunstefees geskop deur die land se kerkleiers wat
   gedreig het om hul sale te ontrek sou die groep daar optree.

   Nadat die Bende om verskoning gevra het is beslis dat hulle mag optree
   mits die woorde "fok god" in geen van hul liedjies gesing word nie.

[wysig] Albums

     * As Jy Met Vuur Speel Sal Jy Brand (EP, 2003)

         1. As Jy Met Vuur Speel Sal Jy Brand
         2. Maak Of Braak
         3. Verklaar
         4. Hemel Op Die Platteland
         5. Vernietig Jouself
         6. Tygerberg Vliegtuig
         7. Fokofpolisiekar (weggesteekte snit)

     * Lugsteuring
     * Monoloog in Stereo
     * Brand Suid Afrika
          + Tiener Aksie Einde
          + Brand Suid Afrika
          + Klipgooi Glashuis
          + Hemel op die platteland (Akoestiese Weergawe)
     * Swanesang
          + Morning Star, Durbanville
          + Heiden Heiland
          + Swanesang
          + Bel vir Middelvinger
          + Vasbeslote Korporasie (deel 1)
          + Prioritiseer
          + Vir altyd 07 November
          + Ek Skyn (Heilig)
          + Brand Suid-Afrika
          + Backstage (as daar een is)
          + Déjà Vu
          + Vasbeslote Korporasie (deel 2)

[wysig] Sien ook

     * Aking

[wysig] Eksterne skakels

     * Amptelike webwerf
     * Fokofpolisiekar Ondersteunerswerf
     * Fokofpolisiekar op Last.fm

   Kategorie: Fokofpolisiekar

