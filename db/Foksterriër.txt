Foksterriër


   'n Foksterriër met sy tipiese wakker gesigsuitdrukking.
   'n Foksterriër met sy tipiese wakker gesigsuitdrukking.

   Die naam Foksterriër verwys na 'n honderas wat oorspronklik in Engeland
   in die middel-19de eeu geteel is. Daar is hoofsaaklik twee soorte:
   steekhaar en gladdehaar, maar ander soorte soos Jack Russell-terriërs
   word ook erken.

   Inhoud

        * 1 Oorsprong
        * 2 Kleur
        * 3 Eksterne skakels
        * 4 Bronnelys

[wysig] Oorsprong

   Hierdie honderas is geteel om van hulp te wees met die Engelse tradisie
   van vosjagtery. Voordat hierdie hond geteel is, was alles gedaan teen
   die tyd wat die vos sy gat bereik het. Dit het die eienskappe van die
   hondsoort gedefinieer: die hond moes die stamina gehad het om saam met
   die jagtende hondesoorte te kon hardloop, moes klein genoeg wees om die
   vos in sy gat in te volg, en moes taai genoeg wees om die vos se
   desperate verdedigingsaanval teen te staan. Die eerste geregistreerde
   foksterriër, 'n hond genaamd Foiler, is ongeveer 1875-6 geregistreer.

[wysig] Kleur

   Geneties is die agtergrondkleur van die pels van die foksterriër
   ligbruin, of swart en bruin. Die wit kleur van die pels kom van ‘n
   kol-geen, wat die agtergrondskleurformasie teëstaan. Die twee allele
   ter sprake is sp vir lukrake kolle, maar met die kop meestal 'n soliede
   kleur, teenoor die sw wat die hele hond wit maak, behalwe miskien vir
   die ore en stukkies kleur rondom die oë. Die pigment van die neus,
   lippe, en pootkussings bly altyd swart.

[wysig] Eksterne skakels

     * The Fox Terriers - ‘n Artikel deur Norma Bennet Woolf

[wysig] Bronnelys

   Hierdie artikel is 'n gedeeltelike vertaling van die Engelse Wikipedia
   artikel Fox Terrier.
     * The Fox Terriers. AKC Featured Breed article.
     * Little, Clarence. Inheritance of Coat Color in Dogs.
     * Willis, Malcolm. Genetics of the Dog.

   Kategorie: Honde

