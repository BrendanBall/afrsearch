Fontana Pretoria


   Fontana Pretoria
   Fontana Pretoria

   Die Fontana Pretoria is 'n fontein in Palermo. Dit is in die 16de eeu
   op 'n nuwe plein wat daarvoor aangelê is, die Piazza Pretoria, opgerig.

   Die fontein is aanvanklik in opdrag van die Spaanse onderkoning van
   Napels Don Pedro Álvarez de Toledo vir sy Florentynse Villa in deur 'n
   aantal beeldhouers uit Florence geskep. Don Pedro het egter voor die
   voltooing van die werk in 1554 gesterf en sy seun het dit in 1573 aan
   die stad Palermo verkoop. In dieselfde jaar nog is die Palazzo Pretorio
   tussen die huidige stadsaal, Palazzo Pretorio, en die Dominikaanse kerk
   Santa Caterina uitgelê en die 644 onderdele van die fontein aanmekaar
   gesit.

   Die fontein het 'n omtrek van 133 meter en is 12 meter hoog. Dit het
   drie konsentriese poele en 'n fonteinpillaar in die middel. Daar is op
   vier plekke trappe oor die buitenste poele na die middelste poel. In
   die poele en op die traprelings staan en lê beelde van riviergodinne en
   nimfe. Aangesien dié oorwegend nakend is, is dit vir lank deur die
   bevolking verwerp en is tukke marmer keer op keer afgekap. Die fontien
   is aan die einde van die 20ste eeu volledig gerestoureer.
   Commons
   Multimedia oor hierdie onderwerp is te vinde op Wikimedia Commons onder
   die titel:
   Piazza Pretoria (Palermo)
   Kategorieë: Fonteine in Italië • Bouwerk in Palermo

