Ford Mustang


   1969 Ford Mustang
   1969 Ford Mustang

   Die Ford Mustang is 'n gewilde motorkar wat oorspronklik gebaseer is op
   die Ford Falcon. Die eerste produksie Ford Mustang, 'n wit afslaankap
   met swart bekleedsel, het van die produksielyn afgerol op 9 Maart 1964
   en was later aan die Amerikaanse publiek bekend gestel as 'n "1964
   1/2"-model, beide op die New York World's Fair op 17 April 1964 en op
   al drie Amerikaanse televisienetwerke op 19 April van daardie jaar deur
   die Ford Motormaatskappy (Engels: Ford Motor Company). Dit was die
   suksesvolste produkbekendstelling in die geskiedenis van die motorkar,
   en het amper pandemonium veroorsaak by al die Ford-handelaars regoor
   Noord-Amerika.

[wysig] Toekennings

   Dit is eers ontwikkel deur Ford se produksiebestuurder Lee Iacocca as
   'n tweesitplekmotor en later as 'n viersitplekmotor en ontwerp deur
   David Ash en Joseph Oros in Ford se Lincoln-Mercury afdeling se
   ontwerp-ateljees (hulle het die ontwerpkompetisie gewen in ’n
   kompetisie georganiseer deur Iacocca). Die basismodel Mustang, met 78kW
   (105 perdekrag), 2.8l (170 duim&sup3) sessilinder-enjin en
   driespoedratkas se verkoopsprys was VS$2 368. Die Mustang het 'n aantal
   motorindustrietoekennings ontvang reeds in die eerste jaar, insluitende
   "Motor Trend Motor van die jaar", pasaangeemotor vir die 1964
   Indianapolis 500 en die Tiffany ontwerptoekenning vir "uitstekende
   ontwerp," – die eerste motor wat so vereer is.

[wysig] Verwysings

   Hierdie artikel is 'n gedeeltelike vertaling van die Engelse Wikipedia
   artikel Ford Mustang.
     * 2005 Mustang draws inspiration from the 60's van die CanadianDriver
       Communications, Inc. (2004). Laaste besoek op 11 Januarie 2004.
     * Mustang 1965-73 Repair & Tune-Up Guide, Chilton Book Company,
       Radnor, Pennsylvania.

[wysig] Eksterne skakels

     * Ford Motormaatskappy
     * Henry Ford-museum
     * Mustang Klub van Amerika
     * Saleen Mustang conversions
     * Yellow Mustang Registry
     * 1969 Ford Mustang inligting
     * Classic Ford Mustangs

   Kategorie: Motorvoertuie

