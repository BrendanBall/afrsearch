Fosfor



                         silikon – fosfor – swael
             N
             P
            As


              Fosfor in die periodieke tabel

                                                  Volledige tabel

                                                                   General
                                        Naam, Simbool, Getal Fosfor, P, 15
                                                 Chemiese reeks Nie-metale
                                       Groep, Periode, Blok 15 (VA), 3 , p
                           Digtheid, Hardheid 1823 kg/m^3 , Geen Inligting
                                      Voorkoms kleurloos/rooi/silwerig wit
                                                           Atoomeienskappe
                                                  Atoomgewig 30.973761 ame
                                            Atoomradius (ber.) 100 (98) pm
                                                   Kovalente radius 106 pm
                                               Van der Waals radius 180 pm
                                       Elektron konfigurasie [Ne]3s^2 3p^3
                                           e^− e per energievlak 2, 8, 5
                         Oksidasietoestande (Oksied) ±3, 5, 4 (swak suur)
                                              Kristalstruktuur monoklinies
                                                        Fisiese eienskappe
                                            Toestand van materie Vastestof
                                             Smeltpunt 317.3 K (44.15 °C)
                                               Kookpunt 550 K (276.85 °C)
                                    Molêre volume 17.02 ×10^−6 m^3/mol
                                           Verdampingswarmte 12.129 kJ/mol
                                              Smeltingswarmte 0.657 kJ/mol
                                               Dampdruk 20.8 Pa teen 294 K
                                                 Spoed van klank Geen Data
                                                                  Algemeen
                                  Elektronegatiwiteit 2.19 (Pauling skaal)
                                  Spesifieke warmtekapasiteit 769 J/(kg*K)
                           Elektriese geleidingsvermoë 1.0 10^-9/(m·ohm)
                                  Termiese geleidingsvermoë 0.235 W/(m*K)
                                  1^ste ionisasie potentiaal 1011.8 kJ/mol
                                     2^de ionisasie potentiaal 1907 kJ/mol
                                   3^de ionisasie potentiaal 2914.1 kJ/mol
                                   4^de ionisasie potentiaal 4963.6 kJ/mol
                                   5^th ionisasie potentiaal 6273.9 kJ/mol
                                                     Mees stabiele isotope

                                  iso   NV  Langste t[½] is 25.34 d (P-33)
                                  ^31P 100% P is stabiel met 16 neutrone

                       SI eenhede & STD word gebruik tensy anders vermeld.

   Fosfor (Latyn: Phosforum), is die chemiese element in die periodieke
   tabel met die simbool P en atoomgetal van 15.

   Fosfor is 'n multivalente, nie-metaal van die stikstofgroep en word
   dikwels gevind in anorganiese fosfaatrotse asook in alle lewendige
   selle. Vanweë sy hoë reaktiwiteit, word dit nooit in die vrye
   onverbonde vorm in die natuur gevind nie. Dit straal 'n effense gloed
   uit wanneer dit aan suurstof blootgestel word en kom in verskillende
   allotropiese vorms voor. Fosfor is 'n noodsaaklike element vir alle
   lewendige organismes. Die belangrikste kommersiële gebruik van fosfor
   is vir die vervaardiging van kunsmis. Dit word ook gebruik in die maak
   van plofstowwe, vuurhoutjies, vuurwerke, pesdoders, tandepasta en
   skoonmaakmiddels.

   Inhoud

        * 1 Kenmerkende eienskappe
             + 1.1 Vorms
        * 2 Aanwendings
        * 3 Biologiese rol
        * 4 Geskiedenis
        * 5 Verspreiding
        * 6 Voorsorgmaatreëls
        * 7 Isotope
        * 8 Verwysings
        * 9 Eksterne skakels

[wysig] Kenmerkende eienskappe

   Fosfor vorm normaalweg 'n wasagtige wit vastestof wat met 'n
   kenmerkende slegte reuk. Suiwer vorms van die element is kleurloos en
   deursigtig. Hierdie nie-metaal is nie oplosbaar in water nie, maar is
   wel oplosbaar in koolstofdisulfied. Suiwer fosfor ontbrand spontaan in
   lug en vorm fosforpentoksied na ontbranding.

[wysig] Vorms

   Fosfor kom voor in vier allotropiese vorms: wit (of geel), rooi en
   swart (of donkerpers). Ander allotropiese vorme mag dalk ook bestaan.
   Die mees algemene vorms van fosfor is rooi- en wit fosfor, waarvan
   beide bestaan uit netwerke van tetrahdraal gerangskikte groepe van vier
   fosfor atome. Die tetrahedra van wit fosfor vorm afsonderlike groepe;
   terwyl die tetrahdra van rooi fosfor verbind is in kettings. Wit fosfor
   brand in kontak met lug en met blootstelling aan hitte of lig word dit
   omgeskakel na rooi fosfor.

   Fosfor bestaan ook in kineties en termodinamies stabiele vorms. Hulle
   word geskei deur 'n oorgangstemperatuur van -3.8 °C. Een staan bekend
   as die alfa vorm en die ander as beta. Rooi fosfor is relatief gesproke
   stabiel en sublimeer teen 'n dampdruk van 1 atm teen 170 °C maar brand
   wanneer dit aan skok of wrywing blootgestel word. 'n Swart fosfor
   allotroop bestaan wat 'n struktuur het soortgelyk aan die van grafiet –
   die atome word gerangskik in heksagonale lae en gelei elektriesiteit.

[wysig] Aanwendings

   Gekonsentreerde fosforsure wat soveel as 70% tot 75% P[2]O[5] kan bevat
   is baie belangrike grondstowwe vir die landboubedryf in die vorm van
   misstowwe. Die wêreldwye vraag na misstowwe het gelei tot grootskaalse
   produksie van fosfate (PO[4]^3-) in die tweede helfte van die 20ste
   eeu. Ander gebruike sluit in;
     * Fosfate word gebruik vir die maak van spesiale glassoorte wat
       gebruik word vir natriumlampe.
     * Been-as, kalsiumfosfaat, word gebruik in die vervaardiging van
       porselein en om mono-kalsiumfosfaat te maak wat as bakpoeier
       ingespan word.
     * Hierdie element is ook 'n belangrke komponent in die vervaardiging
       van staal, vir die maak van fosforbrons en vele verwante produkte.
     * Trinatriumfosfaat word ook dikwels gebruik in skoonmaakmiddels om
       water te versag en om pyp-/ketelbuiskorrosie te bekamp.
     * Wit fosfor word gebruik vir militêre toepassings soos Brandbomme,
       rookpotte en -bomme en in ligspoorkoeëls.
     * Rooi fosfor is noodsaaklik vir die vervaardiging van vuurhoutjies,
       fakkels en die berugte dwelm, metamfetamien (ook bekend as speed of
       ice).

[wysig] Biologiese rol

   Fosfor speel 'n sleutelrol in die lewensprosesse van die meeste
   lewensvorme. Anorganiese fosfate PO[4]^3- speel 'n groot rol in
   biologiese molekules soos DNA en RNA waar dit deel vorm van die
   strukturele fondament van hierdie molekules. Lewende selle gebruik ook
   fosfaat om sellulêre energie te vervoer via adenosientrifosfaat (ATP).
   Byna elke sellulêre proses wat energie gebruik verkry dit vanaf ATP.
   Fosfolipiede vorm die hoof strukturele komponent van alle selmembrane.
   Kalsiumfosfaatsoute word deur diere gebruik om hulle bene te versterk.

[wysig] Geskiedenis

   Fosfor (Grieks phosphoros beteken draer van lig wat dan ook die antieke
   naam vir die planeet Venus was) is deur die Duitse alchemis Hennig
   Brand in 1669 in uriene ontdek. Brand het gepoog om soute te verkry
   deur uriene te verdamp en in die proses het hy 'n wit materiaal verkry
   wat in die donker gegloei het en helder gebrand het. Sedertien word die
   term fosforessensie gebruik om alle stowwe wat in die donker gloei,
   sonder om te brand, te beskryf.

   Vroeëre vuurhoutjies het wit fosfor gebruik in hulle samestelling, wat
   gevaarlik was vanweë die giftigheid daarvan. Moorde, selfmoorde en
   vergiftigings was dikwels die gevolg van die gebruik daarvan ('n
   Apokriewe verhaaltjie vertel van 'n vrou wat haar man wou vergiftig
   deur wit fosfor in sy kos te gooi maar is toe uitgevang toe die stoom
   in die donker gloei!). Verder het die blootstelling aan die dampe
   werkers by vuurhoutjiefabrieke nekrose van die gebeentes in die kaak
   gegee. Toe rooi fosfor ontdek is met sy baie laer vlambaarheid en
   giftigheid, is dit ingespan as 'n veiliger alternatief vir vuurhoutjie
   vervaardiging.

[wysig] Verspreiding

   Vanweë sy reaktiwiteit tot lug en vele ander suurstofbevattende stowwe
   word fosfor nie in vrye vorm in die natuur gevind nie, maar kom dit wyd
   verspreid in baie minerale voor. Fosfaatrots, wat deels uit apatiet ('n
   onsuiwer trikalsiumfosfaat-mineraal) betaan is 'n belangrike
   kommersiële bron van hierdie element. Groot neerslae kan gevind word in
   Rusland, Morokko, Florida, Idaho, Tennessee, Utah en elders.

   Die wit allotroop kan vervaardig word deur verskeie metodes. In een
   proses word trikalsiumfosfaat, wat uit fosfaatrots verkry word, verhit
   in 'n elektriese- of brandstofoond in die teenwoordigheid van koolstof
   en silika. Elementêre fosfor word dan vrygestel in dampvorm en word dan
   onder fosforsuur gekondenseer.

[wysig] Voorsorgmaatreëls

   Hierdie is 'n buitengewoon giftige element met 'n gemiddelde dodelike
   dosis van 50 mg (wit fosfor word algemeen as die dodelike vorm beskou
   terwyl fosfaat en ortofosfaat noodsaaklike voedingstowwe is). Die wit
   fosfor allotroop moet te alle tye onder water geberg word vanweë sy
   uiters hoë reaktiwiteit tot suurstof in die atmosfeer. Dit moet slegs
   met tange hanteer word aangesien kontak met die vel kan lei tot
   ernstige brande. Kroniese wit fosfor vergiftiging van onbeskermde
   werkers lei tot nekrose van die kaak bekend as phossy-jaw. Inname van
   wit fosfor kan lei tot 'n mediese toestand wat bekend staan as Rokende
   Stoelgang Sindroom. Fluorofosfaatesters is van die dodelikste
   neurotoksiene bekend maar andersins is die meeste anorganiese fosfate
   relatief skadeloos. Fosfaat besoedeling vind plaas waar misstowwe of
   skoonmaakmiddels in die grond in dreineer.

   Wanneer die wit vorm aan sonlig blootgestel word of in sy eie damp tot
   250 °C verhit word, word dit omgeskakel na die rooi vorm, wat nie in
   lug fosforesseer nie. Die rooi allotroop ontbrand nie spontaan in lug
   nie en is nie so gevaarlik soos die wit vorm nie. Dit moet egter steeds
   versigtig hanteer word aangesien dit na wit fosfor kan omskakel onder
   sekere temperatuurtoestande en gee ook hoogs toksiese dampe af wat
   fosforoksiede bevat wanneer dit verhit word.

[wysig] Isotope

   Sommige algemene isotope van fosfor sluit in:
     * ^32P (radio-aktief). Fosfor-32 is 'n beta-straler (1.71 MeV) met 'n
       halfleeftyd van 14.3 dae. Dit word gereeld in biologiese
       laboratoriums gebruik, hoofsaaklik vir radio-etiket sporings.
     * ^33P (radio-aktief). Fosfor-33 is 'n beta-straler (0.25 MeV) met 'n
       halfleeftyd van 25.4 dae. Dit word gebruik in biologiese
       laboratoriums vir toepassings waar 'n laer beta-uitstraling
       voordelig is, soos byvoorbeeld, DNA ontleding.

[wysig] Verwysings

     * Los Alamos National Laboratory – Phosphorus

[wysig] Eksterne skakels

     * WebElements.com – Phosphorus
     * EnvironmentalChemistry.com – Phosphorus
     * http://www.ncbi.nlm.nih.gov/entrez/query.fcgi?cmd=Retrieve&db=PubMe
       d&list_uids=946251&dopt=Abstract; Entrez PubMed - Acute Yellow
       Phosphorus Poisoning]

   Kategorie: Chemiese elemente

