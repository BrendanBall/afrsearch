Foto na Dans


       Foto na Dans
   Alias     FND
   Oorsprong Suid-Afrika
   Genre(s)  Emo
             Pop punk
   Invloede  Muse
             Bloc Party
             Springbok Nude Girls
             Incubus
   Last.fm   Foto na Dans
   Lirieke   Foto na Dans

   Foto na Dans of FND is 'n Afrikaanse Suid-Afrikaanse musiekgroep wat
   gevorm is nadat vyf ouens dit gestig het slegs omdat hulle gevoel het
   hulle 'n behoefte het om musiek te maak.^[1] Dit het die groep omtrent
   sewe jaar geneem om lede vir die groep te vind wat na hul sin die regte
   kombinasie sou wees. Ál die lede was voorheen by verskeie projekte en
   musiekpogings betrokke, maar was ontevrede of leeggelaat voordat hulle
   by Foto na Dans aangesluit het.

   Die groep word deur groepe soos Muse, Bloc Party, Springbok Nude Girls
   en Incubus geïnspireer, maar erken dat hul musiek selde ten volle met
   enige musiekstyl vergelyk kan word.

   Foto na Dans is 'n projek wat streef daarna om die genot wat hulle uit
   musikale sintese put met almal wat belang stel te deel. Hulle noem
   hulself "'n Kulturele, musikale/multi-media reis wat oop is vir jou" en
   meld dat hulle 'n konsekwente visie het wat lui: "'n magdom
   klanke/visuele as simbool van ons gevoelens/idees/gedagtes".

   Die groep se debuutvideo, Huiwerig, het binne 'n paar weke die A-lys op
   MK89 gehaal. Nadat hul kortspeler in Januarie uitgereik is, het Foto na
   Dans se optredes begin opslae maak. Die video van Soldaatvolk was drie
   weke agtereenvolgens nommer een op MK89 se Top-tien.

   Inhoud

        * 1 Intervensie (2007)
        * 2 Diskografie
             + 2.1 EPs
             + 2.2 Studio Album
             + 2.3 Liedjies
        * 3 Eksterne skakels
        * 4 Verwysings

[wysig] Intervensie (2007)

   Foto na Dans het op 25 Junie begin om hul eerste vollengte
   ateljee-album, Intervensie, in B-Sharp Studios in Boksburg op te neem.
   Hulle was teen 22 Julie daarmee klaar. Die album bevat twaalf snitte en
   sal in September op die rakke wees. Vanaf 24 Junie het daar daagliks
   insetsels oor die verloop van die opname op www.fotonadans.co.za
   verskyn. Dit bevat dagboekinskrywings, foto's en 'n kykie agter die
   skerms. Foto na Dans sal teen die einde van September 2007 met die
   album begin toer. Aangesien die lede op universiteit studeer, sal dit
   beteken dat hulle verskeie van hul toetse sal misloop.

[wysig] Diskografie

[wysig] EPs

     * Foto Na Dans EP - Rhythm Records - Januarie 2007

[wysig] Studio Album

     * Intervensie - Rhythm Records - September 2007

[wysig] Liedjies

   Titel                            Album         Uitgewer
   "Huiwerig"                Foto Na Dans EP 2007 Rhythm Records
   "Soldaatvolk"             Foto Na Dans EP 2007 Rhythm Records
   "Vergeet Van My"            Intervensie 2007   Rhythm Records
   "Hou Jou Hande by Mekaar"   Intervensie2007    Rhythm Records

[wysig] Eksterne skakels

     * Foto na Dans se MySpace
     * Videoclip van 'n onderhoud en 'n regstreekse optrede - by
       News24.com. (en)

[wysig] Verwysings

    1. ^ Foto na Dans se MySpace

   ]]
   Kategorie: Suid-Afrikaanse musiekgroepe

