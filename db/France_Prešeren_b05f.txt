France Prešeren


   France Prešeren, 'n portret deur Božidar Jakac, 1940.
   France Prešeren, 'n portret deur Božidar Jakac, 1940.

   France Prešeren (3 Desember 1800 - 8 Februarie 1849) was 'n Sloweense
   digter. Sy energieke en emosionele, tog nie kraslik sentimentele,
   lirieke het hom die hoofverteenwoordiger gemaak van die Romantiek in
   Slowenië.

   France Prešeren word beskou as die leidende Sloweense digter met
   erkenning wat verder strek as nasionale vlak; hy word beskou as 'n
   uitmuntende Europese romantikus.

   Hy is in die Sloweense dorpie Vrba gebore, die kind van 'n plattelandse
   familie. Sy ma wou gehad het dat hy 'n predikant word, maar hy het
   nooit daardie veld betreë nie. Hy het eers filosofie en later regte
   studeer by die universiteit in Wene. Nadat hy sy Ph.D. in regte verwerf
   het, het hy 'n pos aanvaar as assistent in 'n regsfirma in die
   Oostenrykse provinsiale hoofstad Ljubljana (toe Laibach). Hy het nooit
   'n onafhanklike prokureur geword nie.

   Prešeren het gedig in sy vry tyd. Sy bekendste werk, Sonetni Venec ('n
   Ryker van Sonnette), is geïnspireer deur sy ongeluk in liefde met
   Julija Primic (ver-Duits as "Julia Primitz") en die dood van sy vriend,
   die digter Matija Čop (Matthias Tschop). Sonetni Venec is in 'n vreemde
   formaat geskryf: die laaste lyn van 'n sonnet word die eerste lyn van
   die volgende, dus word al veertien dié sonnette 'n aaneenlopende
   "ryker" van emosionele liriek; geen sonnet kan sonder die ander bestaan
   nie. Die eerste lyne van die veertien sonnette vorm 'n verdere sonnet,
   en die eerste letters van dié lyne vorm die woorde "Primicovi Julji"
   ("aan Julija Primic"). Die sewende stansa van Prešeren se gedig
   Zdravljica ( 'n Heildronk) het in 1991 die Sloweense volkslied geword.
   Sy gedigte is in versteie tale in vertaal, en hy het ook baie in Duits
   geskryf. Soms as sy gedigte vir die eerste keer in 'n koerant verskyn
   het, is dit in beide hul Sloweense en Duitse weergawes gepubliseer - 'n
   aanduiding van dié digter se talent.

   Hy het gesterf op 8 Februarie 1849 in Kranj, Slowenië. 8 Februarie word
   herdenk as Prešeren Dag en is die Sloweense Kulturele Herdenkingsdag.
   Prešeren verskyn ook op die Sloweense 1000 tolar-banknoot. Prešeren
   Plein in Ljubljana bevat 'n standbeeld van die digter wat 'n bas-reliëf
   van Julija aankyk - die is hoog op die muur van die gebou oorkant die
   plein.

   Sy naam word soms ver-Duits as "Franz Prescheren", veral in ou
   dokumente uit die tyd toe Slowenië regeer is deur Oostenryk.

[wysig] Eksterne skakels

     * Preseren.net - biografiese data, teks van meeste van sy gedigte in
       Sloweens, Engels en Duits.
     * Gedig in Engelse Wikibronne

   Kategorie: Sloweense digters

