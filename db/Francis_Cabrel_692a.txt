Francis Cabrel


         Francis Cabrel
   Geboorte      23 November 1953
                 Agen, Frankryk
   Beroep(e)     Sanger
                 Instrumentalis
                 Komponis
   Genre(s)      Volksmusiek
                 Blues
                 Country
                 Pop musiek
   Instrument(e) Kitaar
   Aktiewe jare  1974 - hede
   Invloede      Bob Dylan
                 Neill Young
                 Leonard Cohen
   Webwerf       franciscabrel.com
   Last.fm       Francis Cabrel
   Lirieke       Francis Cabrel

   Francis Cabrel is 'n Franse sanger. Hy is ook 'n liedjieskrywer en
   speel boonop kitaar. Hy is gebore in Agen in Frankryk op 23 November
   1953. Met sterk invloede van Bob Dylan het hy al verskeie albums
   vrygestel meestal onder die gebied van volksmusiek maar het ook al
   blues en country style gebruik. Baie van sy liedjies soos L'encre de
   tes yeux (Die ink van jou oë) en Petite Marie (Kleine Marie) het
   blywende gunstelinge geword in Franse musiek. Ander, soos C'était
   l'hiver (Dit was winter) wat handel oor die selfmoord van 'n jong
   meisie, is al gedek deur verskeie kunstenaars soos die Kanadese
   Isabelle Boulay.

   Tans is hy woonagtig in Astaffort wat na aan Agen geleë is. Hy is
   getroud en het twee dogters, Manon en Aurélie. Hy en sy vrou het ook 'n
   Vietnamese dogtertjie aangeneem in 2005.

   Inhoud

        * 1 Biografie
             + 1.1 1967
             + 1.2 1970
             + 1.3 1974
             + 1.4 1977
             + 1.5 1979
             + 1.6 1980
             + 1.7 1981
             + 1.8 1983
             + 1.9 1985
             + 1.10 1989
             + 1.11 1991
             + 1.12 1994
             + 1.13 1995 / 1997
             + 1.14 1998
             + 1.15 1999
             + 1.16 2000 / 2001
             + 1.17 2002
             + 1.18 2003 / 2004
             + 1.19 2005
             + 1.20 2007
        * 2 Verwysings

[wysig] Biografie

   Cabrel is gebore aan 'n beskeie familie. Sy pa het in 'n winkel wat
   koekies maak gewerk en was 'n kranige trekklavier aanhanger danksy sy
   vrou, wat 'n baie mooi stem gehad het. Sy ma het as kassier in 'n
   kafeteria gewerk. Hy het 'n sister, Martine, en 'n jonger broer,
   Philippe. Prospero Cabrel, sy oupa aan sy pa se kant, het in 1920 na
   Gascogne geïmmigreer vanaf Fruili in Italië met sy vrou en ses kinders.
   Cabrel se ma, Denise Nin, is gebore in Gascogne aan 'n Italiaanse
   familie wat ook heet vanaf Fruili. Die familie se oorspronlike naam,
   Cabrelli, is laat vaar in die 1700s.

[wysig] 1967

   As 'n skaam tiener van dertien jaar het hy Bob Dylan se "Like a Rolling
   Stone" vir die eerste keer oor die radio gehoor. Dit was 'n draaipunt
   in sy lewe en 'n bepalende faktor in sy loopbaan. Danksy 'n kitaar wat
   hyontvang as present een Kersfees vanaf sy oom Freddy het hy 'n
   teenmiddel gehad vir sy skugterheid. Hy het in latere jare gesê dat die
   kitaar hom meer interesant laat voorkom het vir ander mense. Teen die
   ouderdom van 16 het hy begin om die liedjies van Neill Young, Leonard
   Cohen en Dylan te sing. Hy het ook Engels geleer deur die lirieke te
   vertaal. Hy het gedurende die somermaande by dieselfde bakery gewerk as
   sy pa.

[wysig] 1970

   Op sewentienjarige ouderdom het hy verkeie folk rock musiekgroepe op
   die been probeer bring maar dit was nie geslaagd nie. Hy is per
   geleentheid geskors uit sy hoërskool in Agen oor sy swak disipliene.

   Teen ouderdom negentien het hy in 'n skoenwinkel werk gekry terwyl hy
   Sondae aande opgevoer het met 'n groep wat bekend gestaan het as "Ray
   Frank and Jazzmen", wat later hul naam verander het na "Les Gaulois"
   oor elke lid van die groep 'n snor gedra het. Inteendeel, op daardie
   tydstip het Cabrel die voorkoms van 'n hippie gehad met sy lang hare en
   snor. Die groep het verplig gevoel om al die treffers van die tyd te
   dek. Cabrel het nietemin die geleentheid gebruik om sy kitaarspel te
   verbeter en sy vrye tyd gebruik om nuwe liedjies te komponeer.

[wysig] 1974

   In 1974 het hy ingeskryf vir 'n kompetiesie wat deur Sud Radio, 'n
   groot plaaslike radiostasie, aangebied is. Vier honderd deelnemers het
   die een na die ander voor 'n paneel beoordelaars opgetree wat, onder
   andere, Daniel en Richard Seff ingesluit het. Hy het sy eie komposisie,
   "Petite Marie" wat opgedra is aan sy vrou Mariette, gesing. Hy is as
   die wenner aangewys en het sodoende 2000 Frank en 'n platekontrak by
   CBS losgeslaan.

[wysig] 1977

   Sy eerste album Les murs de poussière (ook bekend as Ma ville) is drie
   jaar laat uitgereik. "Petite Marie" is as 'n Maar Cabrel het gou
   agtergekom dat CBS verander het aan die aksent van sy singstem op de
   snit en dat dit met die uitdruk van sy ware persoonlikheid gebots het.
   Hierdie weergawe van die lied dra dus nie Cabrel se goedkeuring weg
   nie. Tydens CBS se "Nouvelle Chanson Française" (Nuwe Franse Lied)
   veldtog het hy vir Dave vir een maand geopen by die Paris Olympia.
   Gedurende hierdie maand het hy selgs sy drie liedjies gesing en direct
   per trein na die voorstad Plessis Robinson gereis waar hy tuis gegaan
   het by 'n goeie vriend. Dit was vir Cabrel 'n baie frustrerende tyd
   gewees al was dit sy bekendstelling aan die publiek en ook die begin
   van sy loopbaan. Hy het maar moeilik aangepas by die stadslewe.

[wysig] 1979

   Dit is veral vanaf die uitreiking van sy tweede album Les chemins de
   traverse dat sy loopbaan sterk spoed optel deurdat hierdie album meer
   as 400 000 eksemplare verkoop het binne enkele weke danksy die snit Je
   l'aime á mourir. Almal het hierdie rustige rympie geneurie in
   teenstelling met disko liedjies wat in hierdie tyd die rondtes gedoen
   het en het daartoe gelei dat die lied klassieke status bereik het onder
   die Franse. Cabrel se talent het onmiddelik die wye publiek se aandag
   gelok maar die ongevraagde faam het hom so effe verwar. Ten spyte
   hiervan het hy 'n ster geword en al die verpligtinge wat daarmee
   gepaard gaan het sy beskeie lewe heeltemal omver gewerp.

[wysig] 1980

   Sy derde album Fragile bevat 'n juweel van 'n snit L'encre de tes yeux
   (Die ink van jou oë). Hierdie snit word baie vinnig 'n groot success en
   bevestig die sensitiewe natuur van hierdie sanger. Met sy rock & roll
   nommer La Dame de Haute-Savoie voeg hy die elektriese kitaar by sy
   klank om sodoende nader aan die klank te kom van kunstenaars wat hy
   bewonder. Kunstenaars soos Little Feat, Jackson Browne en James Taylor.
   Met die minder intieme en akousties klank van sy vorige werk het La
   Dame de Haute-Savoie goeie aanvaarding van die publiek ontvang en is
   dit een van die uitstaande snitte in sy loopbaan.

[wysig] 1981

   Op hierdie tydstip is Cabrel verdeel tussen sy tuisdorp en sy
   Parys-lewe en stel hy Carte Postale (Poskaart) vry wat met akkuraatheid
   en deursigtigheid sy gemoedstoestand uitbeeld. Snitte soos Carte
   Postale, Chauffard (Padvark) en die uitmuntende Répondez-moi (Antwoord
   my) verteenwoordig die verskille tussen die nostalgie van die
   plattelandse lewe en die verwyt van die gajaagde stadslewe wat die
   verdeeldheid voorstel in die lewe wat gelei word deur 'n kunstenaar wie
   se lewe omver gewerp is deur sukses. Deur na hierdie album te luister
   ervaar mens die diep begeerte wat Cabrel het om terug te keer na 'n
   rustiger lewenstyl.

[wysig] 1983

   Die vrystelling van sy vyfde album Quelqu'un de l'intérieur (Iemand van
   binne) het 'n dubbele evolusie meegebring. Eerstens gewaar mens Cabrel
   sonder sy lang hare. Hiermee doen hy afstand van sy musketier voorkoms.
   Tweedens is daar 'n verandering in sy skryfstyl weg van die persoonlike
   en dus met 'n groter klem op die uiterlike wêreld. Maar die bekoorlike
   balades wat mens assosieer met Cabrel syfer steeds deur in snitte soos
   La fille qui m'accompagne (Die meise wat my vergesel) en Le temps s'en
   allait (Die tyd gaan verby).

[wysig] 1985

   Die nuwe album Photos de voyages (Reisfotos) volg in dieselfde trant as
   die vorige maar daar word merkbaar 'n sterker standpunt ingeneem deur
   Cabrel oor kwesies soos rasisme in Les gitans, apartheid in Soweto en
   derdewêreldse armhoede in Photos de voyages, iets wat ver verwyder is
   van sy vorige ligter musiek. Maar dit is die balade Il faudra leur dire
   (Dit gaan nodig wees om vir hulle te vertel) wat 'n weghol sukses is.
   Hierdie liedjie, geskryf rondom die tyd van sy dogter se doop, handel
   oor bloedkanker en word in die begin gesing deur die kinders van
   Astaffort. Hierdie album, wat met die hulp van die Chorale des Enfants
   d'Asnières (Die kinderkoor van Asnières) opgeneem is, het vir 'n aantal
   weke sy verskyning hoog in die top 50 gemaak.

[wysig] 1989

   As pa van 'n familie neem Cabrel 'n stadiger werkspas aan en skaaf hy
   langer aan sy liedjies wat nou die noemenswaardige aspekte van sy lewe
   verskans en dit nie vervang nie. As vrug van hierdie nuwe lewensuitkyk
   kom die album Sarbacane (Panfluit) tevoorskyn na bykans drie jaar se
   werk en dit is 'n oorweldigende sukses. Die album word deels opgeneem
   in die ateljee wat hy tuis ingerig het en vertoonwoordig 'n
   onmiskenbare volwassenheid in sy skryfstyl en komposisie. Die publiek
   is ook nie teleurgestel nie bewys 'n groot eer aan Cabrel deur oor die
   twee miljoen eksemplare te koop, sonder om die enkelsnitte Sarbacane
   wat hy opdra aan sy dogter of C'est ecrit (Dit staan geskryf) in ag te
   neem nie. Ten spyte van hierdie sukses noem Cabrel dat dit dalk sy
   laaste opname sou wees.

[wysig] 1991

   Na 'n aantal maande se toer en deelname aan verskeie humanitêre werke
   word die tripelalbum D'une ombre à l'autre (Van een skadu na die ander)
   vrygestel. Die boks bevat 43 snitte op 3 CDs waarvan die eerste deel
   (CD 1 en snit 1 tot 7 van CD 2) opgeneem is tydens sy Sarbacane Tour by
   die Palais des Sports in Toulouse op 1 en 2 Desember 1989. Die tweede,
   meer akoestiese, deel (CD 2 snit 8 tot 14 en CD 3) is opgeneem by die
   Centre Culturel in Sarlat tussen 12 en 15 Mei 1991. Die drie CDs is 'n
   taksering en opsomming van die inspirasie van 'n ervare musiekant. Weer
   pa tot 'n dogter bring Cabrel nou 'n eenvoudige lewe deur verdeel
   tussen sy familie, sy tuisateljee en sy nuwe verantwoordelikhede as
   kanselier van Astaffort. Cabrel is goed bewus van die gevare wat sukses
   kan meebring en hou sy voete stewig op die grond.

[wysig] 1994

   Desondanks enige druk neem Cabrel vyf jaar om sy agste album Un samedi
   soir sur la terre ('n Saterdagaand op die grond) uit te reik. As gevolg
   van die lang broeitydperk onthul hierdie album meer presiesie en
   uitdrukking. Na die sukses van Sarbacane verval Cabrel nie in die fout
   om slegs 'n herhaling van die styl van die vorige album na te volg nie
   danksy snitte soos Je t'aimais, je t'aime, je t'aimerai (Ek was lief
   vir jou, ek is lief vir jou, ek sal lief wees vir jou), La cabane du
   pêcheur (Die vissermanshut) en veral Corrida (Bulvegter) wat 'n
   afkeuring van hierdie optrede is. Cabrel begin kort na die uitreiking
   'n toer wat 'n reeks konserte insluit in Parys gevolg deur 'n konsert
   in die Théâtre des Champs Elysées, Olympia en Zénith.

[wysig] 1995 / 1997

   In Januarie 1995 toer Cabrel in Québec. In Februarie ontvang Un samedi
   soir sur la terre die Victoire de la Musique (Musiekwenner) toekenning
   as beste album van die jaar. In April eindig die Un samedi soir sur la
   terre toer maar ondergaan 'n gedaanteverwisseling tussen Januarie en
   April van 1996 toe dit 'n meer akoestiese aard aangeneem het. In 1997
   neem Cabrel deel aan die Sol En Si (Solidarité Enfant Sida)
   (Solidariteit Kinders Vigs) toer tesame met Maurane, Michel Jonasz en
   Maxime Le Forestier. Sy skilderagtige vertonings word deur die publiek
   waardeur aangesien daar die risiko bestaan dat sy albums al hoe meer
   raar gaan word.

[wysig] 1998

   Die fotograaf Claude Gassian publiseer sy book Hors Saison (Buite
   seisoen), 'n manjefieke boek wat fotos bevat van Cabrel. Die boek het
   ook 'n bonus CD wat 'n duet bevat wat tydens die Francofolies de Buenos
   Aires opgeneem is saam met die Argentynse sangeres Mercedes Sosa. Die
   liedjie Vengo a ofrecer mi corazon is so groot sukses op die radio dat
   dit uitgereik word as 'n enkelsnit CD.

[wysig] 1999

   Die album Hors Saison sBuiteseisoen) is vyf jaar na Cabrel se laaste
   een vrygestel op 30 Maart. Dit word vervaardig deur dieselfde span wat
   vir die vorige twee albums verantwoordelik was, naamlik Manu Katché,
   Gerard Bikialo and Bernard Paganotti. Die styl is tipies Cabrel en die
   album word aangehelp deur die sukses van die snitte Presque rien (Byna
   niks) en Hors saison. Die opname verkoop binne een jaar 'n miljoen
   eksemplare. Na hierdie herlewing van sy sukses skop Canrel 'n
   konserttoer af. Die verhoogdekor is eenvoudig waar hy slegs deur agt
   musikante omring word. Die eerste deel van sy konsert sluit die vonds
   van Quebec Isabelle Boulay. Die toer eindig in Desember.

[wysig] 2000 / 2001

   Sy tripelalbum Double Tour (Dubbeldraai) word opgeneem tydens sy
   publieke optredes en bevat akousties sowel as electronies weergawes van
   sy liedjies. Terselfde tyd neem hy deel aan Les Enfoires (Die Domkoppe)
   wat verskeie sangers en kunstenaars insluit ten goede van
   liefdadigheid. Cabrel en Jean-Jacques Goldman is groot ondersteuners
   van hierdie inisiatief. In 2001 toer Cabrel weer met Les Enfoires wat
   in eie reg 'n groot suksek geword het.

[wysig] 2002

   Cabrel hou 'n sessie van sy Rencontres musicales d'Astaffort (Musikale
   byeenstomste van Astaffort) inisiatief wat hy in 1995 van stapel
   gestuur in Parys om meer mediablootstelling te bekom. Die Rencontres
   vind twee maal per jaar plaas in 'n ou skool in Astaffort deur die loop
   van 'n week. Tydens hierdie periode kom opkomende liedjieskrywers,
   komponiste en ander skeppende geeste bymekaar om in aanraaking te kom
   met professionele kunstenaar in die musiekbedryf. Elke week eindig met
   'n konsert waar die eerste helfte deur die amateurkunstenaars opgevoer
   word en die tweede deel deur 'n bekende sanger. Hierdie model lei tot
   Les Rencontres d'Astaffort à Paris op 24 Junie by die Casino de Paris
   waar Cabrel die tweede helft behartig. Hierdie optrede word so positief
   ontvang dat die konsep herhaal is in 2003.

[wysig] 2003 / 2004

   Cabrel skryf en neem sy album Les Beaux Dégâts op.

[wysig] 2005

   Die musiek van Louisiana en meer spesifiek die van New Orleans is
   alombekend. Dit is die hart van die stad en die blom van sy kultuur.
   Die stad het die volle aanslag beleef van orkaan Katrina en ook Rita.
   Baie Louisiana musikante het alles verloor: huisvesting, instumente,
   werk, ens.

   Dit is om hierdie rede dat Cabrel en sy vriend Zachary Richard 'n
   liefdadigheidskonsert reël ter ondersteuning van die musikale
   gemeenskap wat slagoffers was. Cabrel stig toe L'association SOS
   Musiciens de la Nouvelle-Orléans en tree as voorsitter op. Die enigste
   doel van hierdie assosiasie is om 'n konsert te hou op Maandag 7
   November 2005 by die Palais des Congrès de Paris wat verskeie
   kunstenaars insluit. Die opbrengs van hierdie konsert gaan na die
   musici wat slagoffers was in New Orleans deur gebruik te maak van die
   Community Foundation of Acadiana wat bedryf word in Lafayette in die
   Verenigde State.

   Verskeie kunstenaars het gehoor gegee aan die oproep van die assosiasie
   en Francis Cabrel. Kunstenaars soos Veronique Sanson, Garou, Gerald de
   Palmas, Paris Combo, Sanseverino and Alain Souchon. Twee en 'n half uur
   se musiek is gespeel om eer te betoon die Amerikaanse musici en om
   hulle troosting te bied en te ondersteun.

[wysig] 2007

   Ter herdenking van sy 30 jaar in die musiekbedryf word die album
   L'essentiel 1977-2007 uitgereik. Dit bevat van sy beste werke oor die
   afgelope 3 dekades asook 2 nuwe snitte.

   Tesame met die 37 snitte sluit die album ook 'n bonus DVD in wat 5
   bestaande videosnitte bevat 1 uittreksel uit sy nuwe konsert.

[wysig] Verwysings

     * Francis Cabrel se amptelike webwerf
     * Hierdie artikel is aanvanglik saamgestel deur die Engelse weergawe
       van Wikipedia te gebruik as 'n beginpunt.

   Kategorie: Franse musici

