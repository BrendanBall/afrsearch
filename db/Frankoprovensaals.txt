Frankoprovensaals


   Die taalgebiede van Frankoprovensaals (groen), Noord-Franse dialekte
   van die Langues d'oïl-groep (blou) en Oksitaanse dialekte (rooi)
   Die taalgebiede van Frankoprovensaals (groen), Noord-Franse dialekte
   van die Langues d'oïl-groep (blou) en Oksitaanse dialekte (rooi)

   Frankoprovensaals of Arpitaans (Frans: Francoprovençal of Arpitan) is
   'n Romaanse taal, wat in 'n aantal plaaslike dialekte in die sentrale
   Rhônevallei en Savoie (Oos-Frankryk), in die noordweste van Italië
   (veral in die Aostavallei) en oorspronklik ook in die grootste deel van
   die Romandie, die Franstalige gebiede van Wes-Switserland, gepraat
   word. Frankoprovensaals vorm saam met Oksitaans en die Langues d'oïl
   van Noord-Frankryk die Galloromaanse taalgroep.

   Inhoud

        * 1 Die benaming van die taal
        * 2 Die taalgebied
             + 2.1 Frankryk
             + 2.2 Switserland
             + 2.3 Italië
        * 3 Eksterne skakels

[wysig] Die benaming van die taal

   Aangesien Frankoprovensaals tans nie oor 'n standaardtaal beskik en sy
   taalgebied in die moderne geskiedenis ook nie as 'n politieke eenheid
   bestaan het nie, word daar met verskillende vakterme na die taal
   verwys.

   Die term Frankoprovensaals is in 1873 deur die Italiaanse taalkundige
   Graziadio-Isaia Ascoli as 'n gemeenskaplike benaming vir 'n aantal
   Galloromaanse dialekte ingevoer, wat volgens dialektologiese beginsels
   nóg by die Langues d'oïl nóg by die Langues d'Oc (met onder meer
   Oksitaans) gereken kan word nie. Alhoewel hulle 'n eie taalgroep vorm
   en in die Romaanse taalwetenskap nou as Frankoprovensaals bekend staan,
   bly die gebruik op akademiese kringe beperk. Dit kan deels ook gewyt
   word aan die verwarring wat dit moontlik skep, aangesien daar ook 'n
   Provensaalse dialek bestaan wat in die suidooste van Frankryk gepraat
   word.

   Veral in Frankryk word nou dikwels na die Frankoprovensaalse taal as
   Arpitaans verwys, waarby die term soms vir die hele Frankoprovensaalse
   taalgebied, soms net vir 'n aantal dialekte in die Alpegebied gebruik
   word.

[wysig] Die taalgebied

   Padteken vir Charvex (La Balme-de-Thuy, Haute-Savoie, Frankryk) nadat
   die naam in die 1990's na die ou Savoy spelling verander is - te vore
   is die dorpie Charvet genoem
   Padteken vir Charvex (La Balme-de-Thuy, Haute-Savoie, Frankryk) nadat
   die naam in die 1990's na die ou Savoy spelling verander is - te vore
   is die dorpie Charvet genoem

[wysig] Frankryk

   Frankoprovensaalse dialekte word as omgangstaal in die grootste deel
   van die geweste Rhône-Alpes en Franche-Comté gepraat, onder meer in die
   départemente Jura (suidelike gebiede), Doubs (suidelike gebiede),
   Haute-Savoie, Savoie, Isère (met uitsondering van die mees suidelike
   gebiede), Rhône, Drôme (mees noordelike gebiede), Ardèche (mees
   noordelike gebiede), Loire, Ain en Saône-et-Loire (mees suidelike
   gebiede).

[wysig] Switserland

   Frankoprovensaals is oorspronklik die omgangstaal van die grootste deel
   van die Romandie of Franstalige gebied van Switserland, met
   uitsondering van die kanton Jura, die noordelike deel van die kanton
   Neuchâtel en die Franstalige gebiede van die kanton Bern, waar dialekte
   van die Langues d'oïl gepraat is. Intussen is die Frankoprovensaalse
   dialekte deur plaaslike variante van die Franse standaardtaal verdring.

[wysig] Italië

   Veral die bevolking van die Aostavallei en 'n aantal valleie in die
   gewes Piëmont (die Val Sangone, die Valle Cenischia, die Val Soana en
   die Piantonettovallei) praat Frankoprovensaalse dialekte. Daar bestaan
   ook 'n Frankoprovensaale taaleiland in Apulië (Suid-Italië) met die
   dorpe Faeto en Celle San Vito.

[wysig] Eksterne skakels

     * Arpitania.ch
     * Die Arpitaanse Forum

                                Italiese tale
            Italiese groep: Oskies | Umbries | Faliskies | Latyn
                                Romaanse tale
     Iberoromaans: Asturies | Galicies | Katalaans | Portugees | Spaans
   Galloromaans: Langues d'oil: Frans | Gallo | | Lorreins | | Normandies
       (Auregnais | Guernésiais | Jèrriais | Sercquiais) Pikardies |
                  Champenois | Wallonies | Anglo-Normandies
    Oksitaans: Aranees | Auvergnat | Gaskons | Languedokies | Limousin |
                                 Provensaals
                              Frankoprovensaals
                Retoromaans: Romansch | Ladinies | Friulaans
              Italoromaans: Dalmaties | Italiaans | Napolitaans
   Suid-Romaans: Korsikaans Sardies (Campidanies, Galluraans, Logudories,
                                 Sassaries)
   Balkanromaans: Aroemeens | Istro-Roemaans | Meglenoroemaans | Roemeens
                                  Romaanse
          Kunstale: Interlingua | Interlingue | Lingua Franca Nova

   Kategorieë: Galloromaanse tale • Tale van Frankryk • Tale van Italië •
   Tale van Switserland

