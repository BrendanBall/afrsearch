Franse Suidelike en Antarktiese Gebiede


   CAPTION: Terres australes et antarctiques françaises (TAAF)


   Vlag van TAAF Wapen van TAAF
   Amptelike taal  Frans
       Préfet      Michel Champon
   Internet-domein .tf

   Die Franse Suidelike en Antarktiese Gebiede (Frans: Territoire des
   Terres australes et antarctiques françaises of Terres australes et
   antarctiques françaises of T.A.A.F. of TAAF) is antarktiese, vulkaniese
   eilande in die suidelike Indiese Oseaan, suid van Afrika en omtrent ewe
   ver van Afrika, Antarktika, en Australië.
   Kaart van die Franse Suidelike en Antarktiese Gebiede
   Kaart van die Franse Suidelike en Antarktiese Gebiede

   Inhoud

        * 1 Administrasie
        * 2 Geografie
        * 3 Ekonomie
        * 4 Allerlei
        * 5 Eksterne skakels

[wysig] Administrasie

   Die Franse Suidelike en Antarktiese Gebiede is deel van die oorsese
   gebiede van Frankryk (Frans: territoire d'outre-mer).

   Dit is sedert 1955 'n oorsese gebied van Frankryk. Dit is te vore
   vanuit Parys deur 'n administrateur supérieur, bygestaan deur 'n
   sekretaris-generaal, bestuur; sedert Desember 2004 word dit egter deur
   'n préfet (tans, Michel Champon), met hoofkantoor in Saint-Pierre op
   Réunioneiland bestuur. Die "hoofstad" (hoofbasis) van die gebied is
   Martin-de-Viviès op Île Amsterdam.

   Die gebied word in vier distrikte verdeel:
     * Amsterdam en Sint Paul (Îles Saint Paul et Amsterdam), wat bestaan
       uit Île Amsterdam en Île Saint-Paul, oppervlak 61 km², hoofbasis
       Martin-de-Viviès
     * Crozeteilande (Îles Crozet of amptelik Archipel Crozet), oppervlak
       505 km², hoofbasis Alfred-Faure
     * Kergueleneilande (Îles Kerguelen of amptelik Archipel (des)
       Kerguelen), oppervlak 7,215 km², hoofbasis Port-aux-Français
     * Adélie Land (Terre Adélie), oppervlak 432,000 km², hoofbasis Dumont
       d'Urville

   'n Distrikshoof, wat magte soortgelyk aan die van 'n Franse
   burgemeester het (insluitend die opneem van geboortes en sterftes en as
   'n offisier van die polisie optree), staan aan die hoof van elke
   distrik.

   Omdat daar geen permanente bevolking is nie is daar nie 'n verkose raad
   nie en stuur die gebied nie verteenwoordigers na die nasionale
   parlement nie.

   Verskeie lande erken nie die Franse aanspraak op "Adélie Land" nie en
   Frankryk se gebiedsaanspraak is opgeskort volgens die voorwaardes van
   die Antarktiese Verdrag.

   Sedert 2005 word die insluiting van Scattered Islands in die TAAF deur
   die Franse regering oorweeg. Die préfet van die TAAF is reeds in beheer
   van die eilande geplaas.

[wysig] Geografie

   Die gebied sluit Île Amsterdam, Île Saint-Paul, Îles Crozet, en Îles
   Kerguelen in die suidelike Indiese Oseaan naby 43°S, 67°E, in asook die
   Franse sektor van Antarktika, Adélie Land, wat deur die Franse
   ontdekkingsreisiger Jules Dumont d'Urville na sy vrou vernoem is.

   Die "Adélie Land" van ongeveer 432 000 km² en die eilande, in totaal
   7781 km², het geen inheemse bevolking nie, alhoewel daar in 1997
   omtrent 100 navorsers waarvan die getaale tussen die winter en sommer
   wissel.

   Île Amsterdam en Île Saint-Paul is gebluste vulkane; die hoogste punt
   in die gebied is Mont Ross op Îles Kerguelen teen 1850 meter. Daar is
   geen aanloopbane op die eilande nie en die 1232 kilometer kus lyn het
   geen hawens nie, slegs ankerplekke in die see.

   Die eilande in die Indiese Oseaan word bedien deur 'n spesiale skip,
   Marion Dufresne, wat uit Le Port in Réunion Eiland vaar. Terre Adélie
   word deur die Astrolabe bedien wat uit Hobart in Tasmanië vaar.

   Die gebied het 'n handelsvloot wat (in 1999) 2 892 911 GRT / 5 165 713
   DWT bedrae, insluitend sewe massavragskepe, vyf vragskepe, tien
   chemiese tenkskepe, nege houervragskepe, ses six liquified gas
   carriers, 24 petroleumtenkskepe, een verkoelde vragskip, en
   ry-op-ry-afveerbotes. Die vloot word in stand gehou as 'n onderafdeling
   van die Franse register wat skepe in Franse besit toelaat om onder meer
   gunstige belasting en bemannings regulasie bedryf te word as wat onder
   die hoof Franse register moontlik is. Die register is egter besig om
   uit te sterf as gevolg van die skepping van die RIF (Registre
   International Français).

[wysig] Ekonomie

   Die gebied se natuurlike hulpbronne is beperk tot vis en kreef;
   ekonomiese aktiwiteit is beperk tot die bediening van die
   meteorologiese en geofisiese navorsingstasies en Franse of ander
   vissersvlote.

   Die hoof vissoorte is Patagoniese tandvis en kreef. Beide word deur
   buitelandse vlote gestroop; daarom partolleer die Franse Vloot, en soms
   ander dienste, die omgewing en word stroperskepe gearresteer. Sulke
   arrestasies het groot boetes en/of die in beslag neem van die skip tot
   gevolg.

   Frankryk het te vore lisensies aan buitelandse visserye vir die vang
   van Patagoniese tandvis verkoop; maar as gevolg van oor bevissing, word
   dit nou beperk tot 'n klein aantal visserye van Réunion.

   Die gebied se jaarlikse inkomste is omtrent $18 miljoen.

   Marion Dufresne kan gasheer speel tot 'n klein aantal kommersiële
   toeriste wat die eilande kan beoek as die skip daar aandoen.

[wysig] Allerlei

   Die gebied se data kode is FS en sy ISO 3166-1 country code (top vlak
   Internet domein) is TF.

[wysig] Eksterne skakels

     * TAAF Amptelike werf
     * French Southern and Antarctic Lands in die CIA World Factbook
     * Discoverfrance - Southern & Antarctic Territories
     * Discoverfrance - Crozet Archipelago
     * Discoverfrance - Kerguelen Archipelago
     * Discoverfrance - Terre Adélie

   Kategorieë: Antarktika • Eilande • Frankryk

