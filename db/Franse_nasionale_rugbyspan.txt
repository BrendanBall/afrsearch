Franse nasionale rugbyspan


   Frankryk
   Beeld:France Rugby Logo.png
   Unie Fédération Française de Rugby
   Bynaam(e) Les bleus / Les tricolores / Die Hane
   Afrigter Vlag van Frankryk  Marc Lièvremont
   Kaptein Raphaël Ibañez^[1]
   Meeste toetse Fabien Pelous (113)
   Top puntebehaler Christophe Lamaison (380)
   Meeste drieë Serge Blanco (38)

   Spankleure Spankleure Spankleure
   Spankleure
   Spankleure
   　
   Spankleure
   Spankleure Spankleure Spankleure
   Spankleure
   Spankleure
   　
   Alt. kleure
   Eerste internasionale wedstryd
   Frankryk Vlag van Frankryk 8–38 Nieu-Seeland Vlag van Nieu-Seeland
   (1 Januarie 1906)
   Grootste oorwinning
   Sjabloon:NAMru 10–87 Frankryk Vlag van Frankryk
   (16 September 2007)
   Grootste nederlaag
   Vlag van Nieu-Seeland Nieu-Seeland 61–10 Frankryk Vlag van Frankryk
   (9 Junie 2007)
   Wêreldbeker
   Verskynings 5 (Eerste in 1987)
   Beste uitslag Verloor in einstryd 1987, 1999

   Die Franse nasionale rugbyspan is 'n nasionale sportspan wat Frankryk
   in rugby verteenwoordig. Die span neem jaarliks teen Engeland, Ierland,
   Italië, Skotland en Wallis in die Ses-Nasies Kampioenskap. Frankryk was
   reeds veertien keer algehele wqenners van die kampioenskap en het nog
   agtkeer die eerste plek gedeel en het ook agt keer daarin geslaag om 'n
   grand slam te behaal.

   Frankryk is tans derde op die rugby wêreldranglys na Nieu-Seeland se
   All Blacks en Australië.^[2] Ses voormalige Franse spelers is in die
   Internasionale Rugby Hall of Fame opgeneem.

   Rugby is in 1872 deur die Britte na Frankryk ingevoer. Op Nuwejaarsdag
   1906 het die nasionale span sy eerste toets teen Nieu-Seeland in Parys
   gespeel. Frankryk het sporadies teen die Britse Tuisunies gespeel
   totdat die land by hulle aangesluit het om 'n Vyf-Nasies reeks (vandag
   die Ses-Nasiereeks) in 1910 te vorm. Frankryk het ook in die vroeë
   Somer Olimpiese Spele deelgeneem toe rugby deel uitgemaak het van die
   toernooi—met een goue medalje en twee silwer medaljes. Franse rugby het
   in die 1950's en 1960's na vore gekom toe hulle die eerste van baie
   Vyf-Naise titel gewen het. Die span het hulle eerste Grand Slam in 1968
   gewen en het sedertdien talle ander titel gewen. Sedert die eerste
   Wêreldbeker in 1987 het Frankryk elke keer vir die die uitklop fase van
   die toernooi gekwalifiseer en twee keer in die eindstryd gespeel. In
   1987 het hulle teen die All Blacks verloor en in 1999 teen Australië.
   Frankryk is die gasheerland vir die 2007 Rugby Wêreldbeker.

   Frankryk speel tradisioneel in blou truie met wit detail en blou broeke
   en rooi kouse, en word baie keer les tricolores (die driekleuere), les
   bleus (die bloues) of die Hane genoem. Die Franse embleem is 'n rooi
   wapen met 'n haan daarop. Die span se alternatiewe kleure is
   hoofsaaklik wit. Franse internasionale wedstryde word op 'n
   verskeidenheid van stadions oral in Frankryk gespeel, maar die Stade de
   France in die Paryse woonbuurt Saint-Denis word vir die span se
   Ses-Nasieswedstryde gebruik.

[wysig] Geskiedenis

   Rugby is in 1872 deur Britse handelaars en studente na Frankryk
   ingevoer.^[3] Alhoewel Frankryk verteenwoordig is in die 1900 Somer
   Olimpiese Spele (waar hulle die goue medalje gewen het),^[4] het hulle
   eerste amptelike toets eers op Nuwejaarsdag 1906 teen die Nieu-Seeland
   All Blacks in Parys plaasgevind.^[5] Frankryk het daarna ook met
   ongereelde tussenposes teen die Tuisunies gespeel totdat hulle in 1910
   by die spanne aangesluit het om die Vyf-Nasies toernooi te vorm. In
   1913 het Frankryk vir die eerste keer teen Suid-Afrika se Springbokke
   gespeel in 'n wedstryd wat hulle 38–5 verloor het.^[6] Frankryk het ook
   aan die 1920 en 1924 Somer Olimpiese Spele deelgeneem waar die span in
   alby gevalle teen die VSA verloor het in die wedstryd om die goue
   medalje.^[4]

   Frankryk is in 1932 uit die Vyf-Nasies geskop na beskuldigings van
   professionalisme in die Franse ligas op 'n stadium toe rugby 'n streng
   amateursport was.^[7]^[8] Franryk wat gedwing is om teen swakker spanne
   te speel het 'n lang reeks oorwinnings in 'n ry behaal van 1931 tot
   1936. Dit is tot vandag toe 'n ongeëwenaarde rekord.^[9] Frankryk is
   daarna in 1939 genooi om an die Vyf-Nasies terug te keer maar kon nie
   internsaionaal deelneem tot 1947 as gevolg van die Tweede
   Wêreldoorlog.^[8]

   Franse rugby het na vore gekom in die 1950's en 1960's: die land het sy
   eerste Vyf-Nasies reeks gewen en 'n suksesvolle toer na Suid-Afrika
   onderneem.^[8] Frankryk se eerste kampioenskap is in 1954 gewen toe die
   land die titel met Engeland en Wallis gedeel het.^[10]^[8] Frankryk was
   vir die eerste keer die algehele wenner van die Vyf-Nasies kampioenskap
   in 1959; die span het gewen met drie oorwinnings en 'n gelykopuitslag
   teen Engeland.^[10]

   Frankryk het in 1958 die eerste land geword om Suid-Afrika te besoek en
   'n toetsreeks te wen. Die Springbokke het Parys in 1961 besoek in 'n
   reeks waarin die eerste toets nie voltooi is nie as gevolg van
   bakleiery tussen spelers op die veld. In 1961 het Frankryk na
   Nieu-Seeland en Australië getoer waar hulle beide toetse teen die All
   Bl;acks verloor het, maar het Australië se Wallabies verslaan. Hulle
   het hulle eerste Vyf-Nasies Grand Slam in 1968 gewen deur al vier die
   ander spanne in die kompetiesie te verslaan. In die jare wat daarop
   gevolg het, het die spanne talle ander titels verwower.^[10]
   Frankryk teen Wallis tydens die Ses-Nasies Kampionskap.
   Frankryk teen Wallis tydens die Ses-Nasies Kampionskap.

   In 1977 het hulle hulle tweede Grand Slam gewen met 'n onveranderde
   span deur die hele toernooi.^[10] Hulle het in die jaar ook daarin
   geslaag om die All Blacks in Toulouse te verslaan maar het later in
   Parys teen die besoekers verloor.^[11] Op Bastilledag, 1979 het hulle
   vir die eerste keer daarin geslaag om die All Blacks in Nieu-Seeland te
   verslaan op Eden Park in Auckland.^[12]

   In 1981 het die Franse derde Grand Slam op Twickenham teen Engeland
   gewen.^[10] In 1987 het hulle nog 'n Grand Slam voltooi op die vooraand
   van die eerste Rugby Wêreldbeker wat deur Australië en Nieu-Seeland
   aangebied is. In daardie toernooi het hulle telkemale daarin geslaag om
   te wen nadat hulle ver agter was soos teen die Wallabies in die
   halfeindstryd om in die einstryd teen die All Blacks op Eden Park,
   Auckland te speel waar Frankryk 29–9 verloor het. Die jaar daarna het
   hulle die Vyf-Nasies met Wallis gedeel en dit ook in 1989 gewen.^[10]

   Frankryk het van die wedstryde aangebied tydens die 1991 Rugby
   Wêreldbeker, maar het uitgeval toe hulle in die kwarteindstryd deur
   Engeland op Parc des Princes (Parys) verslaan is. Een Vyf-Naies
   kampioenskap is in die vroeë 1990's, in 1993 gewen. Die volgende jaar
   het Frankryk 'n toetsreeks 2–0 in Nieu-Seeland gewen.^[13] Hulle is in
   die halfeindstryd van 1995 Rugby Wêreldbeker deur die uiteindelik
   kampioen, Suid-Afrika, geklop, maar wel daarin geslaag om die derde
   plek te behaal deur Engeland in die Brons-finaal te klop. In 1997 en
   1998 het Frankryk in opeeenvolgende jare Grand Slams gewen. By die 1999
   Rugby Wêreldbeker het hulle die toernooigunstelinge die All Blacks in
   die halfeindstryd geklop, maar in die eindstryd teen die Wallabies
   verloor.^[10]

   Die Vyf-Nasies Kampioenskap is in 2000 uitgebrei om Italië in te sluit.
   In die nou Ses-Nasies Kampioenskap het Frankryk in 2002 'n Grand Slam
   gewen.^[10] By die 2003 Wêreldbeker in Australië het hulle vir die
   halfeindstryf gekwalifiseer waar hulle deur die uiteindelike kampioen
   Engeland verslaan is. In 2004 het hulle 'n tweede Ses-Nasies Grand Slam
   gewen gevolg deur 'n Kampioenskap oorwinning in 2006 en suksesvolle
   verdediging van die titel in 2007.^[10]
   Hierdie rugby-verwante artikel is 'n saadjie. U kan help deur dit uit
   te brei.
   Kategorieë: Rugbysaadjies • Europese nasionale rugbyspanne

