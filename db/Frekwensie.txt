Frekwensie


   Sinusgolwe van verskeie frekwensies; die onderste golwe het hoër
   frekwensies dan die aan die bo-kant.
   Sinusgolwe van verskeie frekwensies; die onderste golwe het hoër
   frekwensies dan die aan die bo-kant.

   Frekwensie word gemeet as die aantal voortdurende herhalings van 'n
   handeling of gebeurtenis per eenheid tyd. Dit word ook gedefinieer as
   die mate van verandering in fase van 'n sinusvormige golfvorm.

[wysig] Meting

   Die frekwensie van 'n gebeurtenis word bepaal deur die aantal
   voorkomste van die gebeurtenis te tel binne 'n bepaalde tydperk en dan
   dit te deel deur die tydsduur. Dit kan ook bepaal word deur die
   tydsduur van 'n bepaalde hoeveelheid gebeurtenisse te neem. Net soos
   voorheen word die aantal gebeurtenisse gedeel deur die tydsduur om die
   frekwensie te bereken.

   Die SI-eenheid van frekwensie is hertz (Hz). Dit is vernoem na die
   Duitse fisikus Heinrich Rudolf Hertz. 1 Hz beteken dat die gebeurtenis
   een keer per sekonde herhaal, 2 Hz beteken dat die gebeurtenis twee
   keer per sekonde herhaal. Ander eenhede wat gebruik word om frekwensie
   te meet sluit revolusies per minuut (rpm) in. Hartklop en musiektempo
   word in polsslae per minuut gemeet. Soms word hoekfrekwensie eerder
   gebruik. Dit word in radiale per sekonde (rad/s) gemeet.

   'n Alternatiewe metode om frekwensie te bereken is om die tydsduur
   tussen twee opeenvolgende gebeurtenisse te meet (die periode) en dan
   die frekwensie te bereken as die omgekeerde van die tyd:

          f = \frac{1}{T}

   waar

          T die periode is en
          f die frekwensie is.

   Die is akkurater om 'n aantal periodes te neem en die gemiddeld te
   bereken.

[wysig] Frekwensie van golwe

   Frekwensie het 'n omgekeerd eweredige verhouding met golflengte. Die
   frekwensie van 'n golf is gelyk aan die spoed van die golf gedeel deur
   die golflengte van die golf.

          f = \frac{v}{\lambda}

   waar

          v die spoed van die golf is,
          λ die golflengte van die golf is en
          f die frekwensie van die golf is.

   In die spesiale geval waar elektromagnetiese golwe in 'n vakuum beweeg
   word die spoed van die golf v met die spoed van lig in 'n vakuum c
   vervang. Dus word die frekwensie bereken as:

          f = \frac{c}{\lambda}

   waar

          c die spoed van lig in 'n vakuum is,
          λ die golflengte van die golf is en
          f die frekwensie van die golf is.

   Wanneer 'n golf van een medium na 'n ander beweeg bly die frekwensie
   konstant, maar die golflengte en spoed van die golf verander.

[wysig] Sien ook

     * Hoekfrekwensie
     * Frekwensieomskakeling
     * Toon (musiek)

   Kategorie: Elektronika

