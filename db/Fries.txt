Fries



                             Fries
   Frysk
   Taalgebied :  Nederland (Friesland), Duitsland (Saterland,
                 Nordfriesland)
   Sprekers:     Moedertaal: 350 000
                 Totaal: 440 000
   Taalfamilies: Indo-Europees
                   * Germaans
                        + West-Germaans
                             o Ingweoons (Anglo-Fries)
                             o Fries

                       Amptelike status
   Ampstaal :    Nederland (Friesland)
   Taalbeheer :  Fryske Akademy
                             Kodes
   ISO 639-1 :   fy
   ISO 639-2 :   fry
   ISO 639-3 :   fri — Wes-Fries

                 frs — Saterland-Fries
                 frr — Noord-Fries

          Hierdie artikel handel oor die taal, Fries. Sien gerus Fries
          (dubbelsinnig) vir ander moontlike betekenisse van die term.

   Fries (Wes-Fries: Frysk, Noord-Fries Fresk of Frasch; na die
   standaardtaal word ook as Friisk verwys) is 'n selfstandige taal wat
   deel uitmaak van die Noordseegermaanse groep van Wes-Germaans. In
   taalhistoriese opsig is Fries nou verwant aan Oud-Engels sodat daar
   dikwels ook na die Anglo-Friese taalgroep verwys word.^[1]

   Die Friese taal word vandag deur sowat 440 000 mense in drie variante -
   Wes-, Oos- en Noord-Fries - langs die Nederlands-Duitse Noordseekus
   gepraat.

   Die meeste Friessprekendes woon in die Noord-Nederlandse provinsie
   Friesland (Fryslân), terwyl kleiner taalgemeenskappe van Oos-Fries en
   Noord-Fries in die Duitse deelstate Nedersakse (in die dorp Saterland)
   en Sleeswyk-Holstein (distrik Noordfriesland) bestaan. Duitsland en
   Nederland erken Fries as 'n inheemse minderheidstaal. Die taal word
   beskerm deur die Europese Unie.

   Inhoud

        * 1 Wes-Fries
             + 1.1 Onderverdeling
        * 2 Noord-Fries en Oos-Fries
        * 3 Klassifikasie
        * 4 Verwysings
        * 5 Eksterne skakels

[wysig] Wes-Fries

   Fries is een van die twee amptelike tale in Nederland. In Friesland
   praat ongeveer 440 000 mense die taal, waarvan 350 000 mense as 'n
   moedertaal. Die variant wat in Nederland gepraat word, word
   wetenskaplik Westerlauwers Fries genoem. Die Fries wat op die skole
   geleer word en wat vir amptelike dokumente gebruik word, is
   Standaardfries.

[wysig] Onderverdeling

   Die huidige Friese taalgebied
   Die huidige Friese taalgebied

   Wes-Fries word onderverdeel in:
     * Westerlauwers Fries, wat weer onderverdeel kan word in:

    1. Kleifries (in die Kleistreek)
    2. Woudfries (in die Friese Wouden)
    3. Suidwesthoeks (in die Suidwesthoek)
    4. Hindeloopers (in Hindeloopen)
    5. Aasters en Westers (op resp. Oos- en Wes-Terschelling)
    6. Schiermonnikoogs of Eilanders (op Skiermonnikoog)

                Op basis van Kleifries en Woudfries is een Standaardfries
                ontwikkeld, wat as onderwys- en bestuurstaal in Fryslân
                gebruik word.

   Die Onse Vader in Standaardfries:

   Us Heit
   dy't yn de himelen is
   Jins namme wurde hillige
   Jins keninkryk komme
   Jins wollen barre allyk yn 'e himel
   sa ek op ierde
   Jou ús hjoed ús deistich brea
   En ferjou ús ús skulden
   allyk ek wy ferjouwe ús skuldners
   En lied ús net yn fersiking
   mar ferlos ús fan 'e kweade
   Want Jowes is it keninkryk en de krêft
   en de hearlikheid oant yn ivichheid.

   Die Friese taal self word in Westerlauwers Frysk genoem, in Noordfries:
   Friisk en in Saterfries: Fräisk.

[wysig] Noord-Fries en Oos-Fries

   Tweetalige borde by 'n Duitse polisiekantoor in Husum (Noord-Friesland)
   Tweetalige borde by 'n Duitse polisiekantoor in Husum (Noord-Friesland)

   In Duitsland word Noord-Fries in die mees noordelike deelstaat
   Sleeswyk-Holstein aan die grens met Denemarke gepraat. Alhoewel sowat
   60 000 mense in Noord-Friesland van Friese afkoms is, het slegs sowat
   10 000 mense kennis van Noord-Fries.

   Oos-Fries of Osterlauwersfries was vroeër die taal van die huidige
   streek Oos-Friesland in die noordweste van die Duitse deelstaat
   Nedersakse. Die Oos-Friese het reeds omtrent die jaar 1500 na
   Nederduits as die skryftaal vir belangrike dokumente oorgeskakel, en
   tot by die begin van die 19de eeu het Oos-Fries sy status as
   omgangstaal verloor. Die laaste taalgebiede op die Duitse
   Noordsee-eilande het tot by die begin van die 20ste eeu bestaan.

   Saterfries, wat deur sowat 2 000 mense in die Nedersaksiese dorp
   Saterland (Saterfries: Selterlound) naas Hoogduits gepraat en deur 'n
   bykomende 2 000 mense verstaan word, is die laaste oorblywende dialek
   van Oos-Fries. Aangesien die dorp Saterland vroeër 'n baie afgeleë
   nedersetting was, is Saterfries as 'n selfstandige taal tot vandag toe
   bewaar, alhoewel daar 'n groot aantal Nederduitse leenwoorde in
   Saterfries voorkom. Die taal word tans ook weer deur kinders
   aangeleer.^[2]

[wysig] Klassifikasie

     * Indo-Europees
          + Germaans
               o Wes-Germaans
                    # Ingweoons (Anglo-Fries)
                         @ Fries

   Die stamboom van die Friese taal kan miskien 'n bietjie verander,
   hierdie taal is al meer als 1300 jaar los van die Engelse, sodat die
   taal meer na Nederlands lyk as op Engels. Die band van die Friese taal
   met Engels is egter baie duidelik in woorde as grien, tsiis, tsjerke,
   sykje, dream, troch vir groen, kaas, kerk, soek, droom, deur (= Eng.
   'through').

[wysig] Verwysings

    1. ^ Departement van Binnelandse Sake en Sport van Nedersakse - Die
       friesischen Sprachen
    2. ^ Departement van Binnelandse Sake en Sport van Nedersakse - Die
       friesischen Sprachen

[wysig] Eksterne skakels

   Wikipedia
   Sien gerus Wikipedia se uitgawe in Fries

     * http://www1.fa.knaw.nl/noardfrysk/
     __________________________________________________________________

   Indo-Europese tale: Germaanse tale
         Noord-Germaanse tale:
      Deens | Faroëes | Nynorsk en Bokmål (Noors) | Yslands | Sweeds
          Wes-Germaanse tale:
   Afrikaans | Duits | Engels | Fries | Jiddisj | Luxemburgs | Nederlands
                          | Nedersaksies | Skots
          Oos-Germaanse tale:
                      Boergondies | Goties | Vandaals

   Vir woordeboekinligting, sien die bladsy Fries op WikiWoordeboek
   Kategorieë: Natuurlike taal • Fries tale

