Fritt Vilt


                Fritt Vilt (Cold Prey)
        Promosie in Oslo in die najaar van 2006
        Regisseur       Roar Uthaug
      Produksieleier    Axel Helgeland
       Geskryf deur     Thomas Moldestad, Roar Uthaug
           Met          Ingrid Bolsø Berdal
                        Endre Midtstigen
                        Viktoria Winge
                        Tomas Alf Larsen
                        Rolf Kristian Larsen
       Musiek deur      Magnus Belte
   Vrystellingsdatum(s) 13 Oktober 2006
         Speeltyd       97 minute
           Land         Noorweë
           Taal         Noors
        Begroting       NOK 2 300 000
    Voorafgegaan deur   --
       Gevolg deur      Fritt Vilt II (najaar 2008)
                  Amptelike webtuiste
                     IMDb-profiel

   Fritt Vilt (Engelse en Duitse titel: Cold Prey) is 'n Noorse
   grurolprent deur die regisseur Roar Uthaug wat op Vrydag, 13 Oktober
   2006 in Noorse rolprentteaters begin draai het. Die film het
   uitstekende resensies ontvang en is as een van die beste moderne
   grurolprente uit Noorweë beskryf. Die Engelstalige DVD is op 27 Oktober
   2007 in Suid-Afrika vrygestel.

[wysig] Inhoud

   Die film begin in medias res. 'n Seun met 'n groot moedervlek rondom
   een oog hardloop deur 'n sneeustorm in die Noorse Jotunheimen-gebied.
   Hy probeer blykbaar om van sy onsigbare agtervolger te ontsnap, maar
   dié haal hom in en begin hom lewendig in die sneeu te begrawe.

   Die film spring na die volgende toneel waarin die toeskouer kennis maak
   met die protagoniste wat met hul motor na die berggebiede ry: Vyf
   vriende, almal in hul twintigs, op pad na hulle sneeuplankry-vakansie
   in Jotunheimen. Hulle is Eirik, pligbewus en die oudste van hulle;
   Jannicke, Eirik se energieke vriendin; Mikal, die "koel" lid van die
   groep; Ingunn, Mikal se vriendin wat onseker oor haarself is; en Morten
   Tobias, die grapmaker.
   Die Jotunheimen-bergreeks: Uitsig vanaf die bergspits Galdhøppigen
   Die Jotunheimen-bergreeks: Uitsig vanaf die bergspits Galdhøppigen

   Sodra hulle aankom, beklim hulle die eerste berg en geniet die
   wonderlike uitsig. Hulle begin onmiddellik met sneeuplankry, maar
   ongelukkig breek Morten 'n been. Sy vriende verpleeg die wonde so goed
   hulle kan, maar besef dat hulle in die wildernis nie baie vir Morten
   kan doen nie. Hulle sien 'n hotel en besluit om daar om hulp te vra.

   Toe die groep by die gebou kom, besef Eirik dat die hotel verlate is.
   Hy breek 'n venster en sluit 'n deur oop. Mikal en Jannicke lê Morten
   op 'n sofa in die ontvangskamer neer en behandel die gebreekte been met
   alkohol en kleefstof. Eirik, Mikal en Ingunn begin daarna om die
   verlate gebou te verken, terwyl Jannicke Morten geselskap hou.

   In die kelder ontdek hulle 'n kragopwekker. Eirik slaag daarin om dit
   te herstel, en hulle sit met elektrisiteit. Mikal en Ingunn besluit om
   hulle na 'n hotelkamer terug te trek. Toe hulle die verskillende
   vertrekke bekyk, ontdek hulle 'n deurmekaar hotelkamer met 'n gebreekte
   venster en spore van bloed en hare aan die glasstukke. Op pad terug na
   die ontvangskamer hoor Eirik 'n geraas benede in die kelder, maar neem
   aan dat dit Mikal en Ingunn moet wees. Hy sê hardop vir hulle dat hulle
   versigtig moet wees, maar kry geen antwoord nie.

   Noudat die ligte aangeskakel is en hulle drankies in die hotelkroeg kan
   geniet, is almal tevrede en vier 'n partytjie in die ontvangskamer.
   Jannicke ontdek die hotel se gasteboek, maar is verbaas dat die laaste
   gaste die hotel in 1975 besoek het. Onderaan die name van die laaste
   geregistreerde gaste is 'n boodskap met die woorde: "Ons hoop dat julle
   jul seun sal vind." Die gasteboek bevat 'n foto van 'n gesin - en die
   seun is dieselfde wat in die openingstoneel in vrees vir sy lewe voluit
   gehardloop het.

   Die groep besef nog nie dat 'n misterieuse gestalte hulle al dopgehou
   het sedert hulle by die hotel aangekom het en in die gebou ronddool
   nie.
   Kategorieë: Noorse rolprente • Gruwelrolprente

