Fromage blanc


   'n Kaaskoek uit fromage blanc
   'n Kaaskoek uit fromage blanc

   Fromage blanc, Fromage frais of Bibeleskaas in Elsas is 'n suiwelproduk
   met oorsprong in Frankryk en België. In Wallonië word dit baiekeer
   maquée genoem.

   Die vervaardiging daarvan is soortgelyk aan die van kaas. Die proses
   begin deur stremsel by koeimelk te voeg wat dit laat dik word. Daarna,
   anders as by ander kase, word die dikmelk nie blootgestel aan laktiese
   fermentasie nie, dit word verhoed deur die dikmelk af te koel na 4°C.
   Die kaas wat verkry word, word geklop en deur 'n lisseuse gestuur om
   dit smeebaar te maak en residuele proteïnmassas op te breek. 'n
   Tekstuur soortgelyk aan joghurt word verkry.

   Die persentasie vet kan gevarieer word deur die hoeveelheid room wat
   bygevoeg word, 0, 20 of 40%. Fromage blanc met 0% vet bevat meer as 85%
   water.

   Fromage blanc word in talle sout en soet disse, byvoorbeeld saam met
   aartappels of in kaaskoeke, gebruik. Dit word baie keer saam met vrugte
   en 'n bietjie suiker voorgesit as 'n ligte nagereg. Dit word ook soms
   in die plek van crème fraîche op vlamkoek gebruik.

   Fromage blanc is maklik verteerbaar en verskaf nie die selfde probleme
   as die vertering van melk nie aangesien dit blootgestel is aan
   fermentasie. Dit is daarom 'n goeie bron van kalsium en proteïene .
   Aangesien fromage blanc net vir 'n kort tydjie dik gemaak kom slegs
   weglaatbare klein hoeveelhede laktose in die produk voor en kan mense
   wat laktose intolerant is dit wel gebruik.
   Kategorieë: Suiwelprodukte • Franse kookkuns

