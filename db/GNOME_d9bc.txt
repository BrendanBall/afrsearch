GNOME


     Die GNOME-Projek
   GNOME 2.16 skermkiekie
     __________________________________________________________________

   Ontwikkelaar GNOME-ontwikkelaars
   Mees onlangse weergawe 2.16.1 / 4 Oktober 2006
   Laaste betaweergawe /
   Bedryfstelsel Kruisplatform
   Kategorie werkskermomgewing
   Lisensie GPL en LGPL
   Webtuiste {{{webtuiste}}}

   Die GNOME-projek is 'n internasionale poging om 'n maklik-om-te-gebruik
   rekenaar werkskermomgewing wat heeltemal uit programmatuur wat as vry
   deur die Free Software Foundation beskou word te skep. Dit beteken die
   skep van gereedskap wat ontwikkelaars help om nuwe alleenstaande
   toepassings te skryf, die kies van toepassings vir insluiting in die
   amptelike werkskermproduk, en werk aan wat bekendstaan as die
   werkskerm- omgewing, dit wil sê, die werkskerm, toepassingskieslys ,
   taakbalk, lêerbeheerder en venstermaker.

   'n Groot hoeveelheid programmatuur word geskep of aangebied onder die
   sambreel van die GNOME-projek, waarvan sommige versamel word en saam
   vrygestel word as The GNOME Desktop. Die werkskerm word saam met 'n
   bedryfstelsel, soos 'n GNU/Linux verspreiding of Sun Microsystems se
   Solaris, versprei om 'n volfunksie rekenaarstelsel te skep.

   GNOME is die amptelike werkskerm van die GNU-Projek en die korrekte
   uitspraak van die naam is/gəˈnom/, alhoewel /nom/ is ook in algemene
   gebruik. Die naam is geskep as 'n akroniem van GNU Network Object Model
   Environment, maar gebruik van die volledige uitbreiding word nou as
   uitgedien beskou.

   Inhoud

        * 1 Oogmerke
        * 2 Oorsprong
        * 3 Organisasie
        * 4 Platforms
        * 5 Voorkoms en gedrag
        * 6 Toekomstige ontwikkelings
        * 7 Freedesktop.org en GNOME
        * 8 GNOME-toepassings
        * 9 Stabiele uitgawes
        * 10 Bronkode
        * 11 Kyk ook
        * 12 Notas en verwysings
        * 13 Eksterne skakels

[wysig] Oogmerke

   Volgens die GNOME webwerf,^[1]


 GNOME

      Die GNOME-projek verskaf twee goed: Die GNOME werkskermomgewing, 'n
       intuitiewe en aantreklike werkskerm vir gebruikers, en die GNOME
        ontwikkelingsplatform, 'n uitgebreide raamwerk vir die bou van
            toepassings wat in die res van die werkskerm integreer.


                                                                         GNOME

   Die GNOME-projek plaas heelwat klem op eenvoud, bruikbaarheid en om
   goed "net te laat werk". Die ander doelstellings van die projek is:
     * Vryheid — om 'n werkskermomgewing te skep wat altyd gratis sal wees
       met die bronkode beskikbaar vir hergebruik onder 'n Vrye
       Programmatuur lisensie.
     * Bruikbaarheid — om te verseker dat die werkskerm deur enige iemand
       gebruik kan word ongeag van tegniese vaardigheid of fisiese
       gestremdheid.
     * Internasionalisering en lokalisering — om die werkskerm beskikbaar
       te stel in baie tale.
     * Ontwikkelaarvriendelikheid — om te verseker dat dit maklik is om
       programmatuur te skryf wat maklik met die werkskerm integreer, en
       ontwikkelaars vrye keuse van programmeertaal gee.
     * Organisasie — 'n gereelde vrystellingsiklus en 'n gedissiplineerde
       gemeenskapstruktuur.
     * Ondersteuning — om ondersteuning van ander instansie buiten die
       GNOME-gemeenskap te verseker.

[wysig] Oorsprong

   Die GNOME-projek is in Augustus 1997 deur Miguel de Icaza en Federico
   Mena begin na aanleiding van lisensiëring bekommernisse oor
   programmatuur wat deur KDE, 'n vrye programmatuur werkskermomgewing wat
   op die Qt koppelvlakelementgereedskapstel, gebruik is. Op daardie
   stadium het Qt nie 'n vrye programmatuurlisensie gebruik nie en het
   lede van die GNU-projek bekommerd geraak oor die gebruik van so 'n
   gereedskapstel vir die bou van 'n vrye programmatuur werkskerm en
   toepassings. Twee projekte is begin: Harmony, om 'n vrye plaasvervanger
   vir die Qt biblioteke te skep, en die GNOME-projek om 'n nuwe werkskerm
   sonder Qt te skep en geheel en al op vrye programmatuur gebou.^[2]

   In November 1998 is die Qt gereedskapstel onder die oopbron Q Public
   License (QPL) gelisensieer, maar debatte oor die aanpasbaarheid daarvan
   met die GNU General Public License (GPL) het voortgesleep. In September
   2000 maak Trolltech die GNU/Linux weergawe van die Qt biblioteke onder
   die GPL beskikbaar waarmee meeste van die besware wat jarelange
   lisensiëring debatte aangespreek is.^[2] Die lisensiëring van Qt is vir
   sommige mense steeds omstrede omdat die gebruik van die GPL vir 'n
   biblioteek beperkings plaas op die lisensiëring van kode wat daarna
   koppel, soos toepassings en biblioteke wat die KDE/Qt raamwerk gebruik.
   In besonder, om proprietary software met KDE en Qt te ontwikkel, moet
   'n kommersiële lisensie van Trolltech gekoop word.
   GNOME 2.13.3 (ontwikkelingsweergawe) wat in Japannees met die Tango
   Desktop Project voorvrysteluitgawe ikone.
   GNOME 2.13.3 (ontwikkelingsweergawe) wat in Japannees met die Tango
   Desktop Project voorvrysteluitgawe ikone.

   In plaas van die Qt-gereedskapstel is die GTK+-gereedskapstel gekies as
   die basis van die GNOME-werkskerm. GTK+ gebruik die GNU Lesser Public
   License (LGPL), 'n vrye programmatuur lisensie wat toelaat dat
   programmatuur wat daarna koppel, soos toepassings wat vir GNOME geskryf
   is, om 'n baie wyer stel lisensies te gebruik, insluitend propriëtêre
   sagtewarelisensies.^[3] Die GNOME werkskerm self word onder die LGPL
   gelisensieer vri sy biblioteke, en die GPL vir toepassings wat deel is
   van die GNOME-projek opsig self.

   Die naam "GNOME" is deur Elliot Lee, een van die outeurs van ORBit en
   die Object Activation Framework voorgetsel.Sjabloon:Fact Dit verwys na
   die moontlikhede wat mense, op daardie stadium, gedink het dat CORBA na
   'n werkskermomgewing sou bring — 'n Netwerk Objek Model. Aangesien dit
   nie meer die kernvisie van die GNOME-projek verteenwoordig nie, staan
   sommige lede van die projek die verandering van die projeknaam van die
   akroniem na voor om "GNOME" na "Gnome" te vernoem. ^[4]

[wysig] Organisasie

   Soos meeste ander vrye programmatuur projekte is die GNOME-projek
   losweg georganiseer. Bespreking gebeur hoofsaaklik op 'n aantal
   openbare e-poslyste.^[5]

   In Augustus 2000 is die GNOME Stigting opgerig om na administratiewe
   take om te sien, pers belang te hanteer en om op te tree as 'n kontak
   punt vir maatskappye wat daarin geïnteresseerd is om
   GNOME-programmatuur te ontwikkel. Alhoewel die stigting nie direk
   betrokke is by tegniese besluite nie, koördineer die stigting wel
   vrystellings en besluit watter projekte deel sal vorm van GNOME.
   Lidmaatskap is oop vir enige iemand wat 'm nie-triviale bydra tot die
   projek gemaak het.^[6] Lede van die stigting kies elke November 'n raad
   van direkteure, en kandidate vir die posisies moet self lede wees.

   Ontwikkelaars en gebruikers van die GNOME werkskerm vergader by 'n
   jaarvergadering wat as GUADEC bekendstaan om die jongste stand van die
   projek en die toekomste rigting te bespreek.^[7]

[wysig] Platforms

   GNOME wat oorspronklik vir GNU/Linux ontwerp is loop nou op meeste
   Unix-agtige stelsels en is in besonder deur Sun Microsystems aangeneem
   as deel van die Java Desktop System, wat die verouderde CDE op hulle
   Solarisplatform vervang. Dit is die verstek werkskermomgewing vir
   menige moderne werkskerm GNU/Linux verspreidings, insluitend Fedora
   Core, SUSE en Ubuntu. 'n Lys van GNU/Linux-verspreidings wat GNOME
   insluit word op die GNOME webwerf in stand gehou. ^[8]

   'n Amptelike GNOME LiveCD, wat 'n rekenaar toelaat om direk van 'n CD
   te selflaai sonder om die bestaande bedryfstelsel te verwyder of
   verander kan van die GNOME webwerf afgelaai word.^[9]

   Baie GNOME-komponente is na Cygwin oor geskryf wat dit moontlik maak om
   GNOME-toepassings op Microsoft Windows te loop.
   GNOME 2.10 skermkiekie (op Fedora Core 4) wat Rhythmbox (musiek),
   GThumb (beeldbestuurder), gedit (teksredigeerder), en die
   Nautilus-lêerbeheerder insluit.
   GNOME 2.10 skermkiekie (op Fedora Core 4) wat Rhythmbox (musiek),
   GThumb (beeldbestuurder), gedit (teksredigeerder), en die
   Nautilus-lêerbeheerder insluit.

   Die GNOME werkskerm is uit 'n groot aantal verskillende projekte
   saamgestel. 'n Paar van die belangrikstes word onder gelys:
     * Bonobo — 'n Saamgestelde dokumenttegnologie.
     * GConf — vir die stoor van toepassingsverstellings.
     * GNOME VFS — 'n virtuele lêerstelsel.
     * GNOME Keyring — vir die stoor van enkripsiesleutels en
       sekerheidsinligting.
     * GNOME Print — vir die druk van dokumente.
     * GNOME Translation Project — vertaling van dokumentasie en
       toepassings na verskillende tale.
     * GTK+ — 'n koppelvlakelementgereedskapstel met verskeie sub-projekte
       insluitend:
          + ATK — 'n Toeganklikheid gereedskapstel.
          + GLib — nutsfunksies vir programmering in C.
          + GObject — 'n raamwerk vir objek georiënteerde programmering in
            C.
          + Pango — vir die uitleg en verbeeld van teks in 'n wye
            verskeidenheid tale.
     * Human Interface Guidelines — navorsing en dokumentasie oor die bou
       van maklik-om-te-gebruik GNOME-toepassings.
     * LibXML — 'n XML-biblioteek.
     * Metacity — 'n vensterbeheerder.
     * ORBit — 'n CORBA ORB vir software componentry.

   'n Aantal taalkoppelings is beskikbaar wat die skryf van toepassings in
   verskillende programmeertale soos C++ (gtkmm), Java (Java-GNOME), Ruby
   (ruby-gnome2), C# (Gtk#), Python (PyGTK), Perl (gtk2-perl) en baie
   ander, moontlik maak.

   Die gebruik van GTK+ as die basis koppelvlakelementgereedskapstel laat
   GNOME toe om te baat by sekere eienskappe soos temas (die vermoë om die
   voorkoms van 'n toepassing te verander), gladde grafika waar
   anti-kartelvorming op toegepas is en die geleentheid om die toepassing
   na ander platforms soos Windows en Mac OS X oor te dra (voorbeelde
   hiervan sluit die GIMP en Inkscape in).

[wysig] Voorkoms en gedrag

   Die voorkoms van GNOME kan verander word deur die gebruik van temas,
   wat versamelings is wat bestaan uit 'n ikoonversameling, metacity
   omslag en GTK+ temaenjin en parameters. Gewilde GTK+ temas sluit
   Bluecurve en ClearLooks (nou die verstektema) in.

[wysig] Toekomstige ontwikkelings

   Daar is baie sub-projekte wat onder die seggenskap van GNOME projek
   onderneem word, en nie almal daarvan word tans in GNOME uitgawes
   ingesluit nie. Sommige word as suiwer eksperimentele konsepte beskou,
   of vir die toets van idees wat later in stabiele GNOME-toepassings
   opgeneem kan word; ander is kode wat afgerond vir direkte insluiting.
   Sommige voorbeelde sluit in:
     * GNOME Storage — databasis lêerstelsel vir GNOME. Vergelyk met
       WinFS.
     * Projek Topaz^[10] — idees vir GNOME uitgawe 3.0.
     * Projek Soylent^[11] — om "mense" en hulle interaksies eerste-klas
       voorwerpe binne die GNOME-raamwerk te maak.
     * Projek Ridley — om verskeie klein swak ondersteunde biblioteke,
       soos libgnome en libgnomeprint, in GTK+ in te konsolideer.
     * Die Portland Projek
     * Die gebruik van die Mozilla projekte se XUL op die GNOME
       werkskerm.^[12]

   Die enigste programmeertale wat in toepassings wat deel is van die
   amptelike GNOME-werkskerm is, is C en Python,^[13] maar daar is heelwat
   gesprekke oor die insluiting van programmatuur wat in C# of Java
   geskryf is in GNOME-uitgawes in te sluit. Beide die tale word reeds
   gebruik om GNOME-toepassings buite die projek te ontwikkel, maar die
   gebruik daarvan in die werkskermuitgawe sou die insluiting van die
   onderskeie tale se virtuele masjien met elke GNOME-installasie afdwing.
   Dit sou die minimum spesifikasie van rekenaars wat nodig is om die
   jongste GNOME-werkskerm te loop verhoog. Pogings soos die GNU Vertaler
   vir Java bied 'n moontlike oplossing tot die probleem deur die vereiste
   van 'n java virtuele masjien te verwyder.

[wysig] Freedesktop.org en GNOME

   Freedesktop.org is 'n projek om interoperability en gedeelde tegnologie
   tussen die verskillende X Window werkskerms soos GNOME, KDE en Xfce te
   ondersteun. Alhoewel dit nie 'n formele standaarde organisasie is nie,
   definieer Freedesktop.org sekere basiese eienskappe van 'n X Werkskerm,
   insluitend ondermeer: sleep en los tussen toepassings,
   venstermakerspesifikasies, kieslysuitleg, onlangse leêrlyste, kopieer
   en plak tussen toepassings en 'n gedeelde MIME-tipe databasis. Die
   navolg van Freedesktop.org spesifikasies verseker dat GNOME-toepassings
   meer geïntegreerd vertoon in ander werkskerms as waarvoor dit
   aanvanklik ontwikkel is en moedig samewerking sowel as kompetisie aan.

   Voorbeelde van tegnologie wat hulle oorsprong by Freedesktop.org gehad
   het en nou deel vorm van GNOME se kerntegnologiestel sluit in:
     * Cairo — 'n gevorderde 2D grafika biblioteek.
     * D-BUS — interproses-kommunikasiestelsel.
     * GStreamer — 'n multimedia raamwerk.
     * HAL — 'n spesifikasie en 'n implementasie van 'n hardware
       abstraksie laag.
     * Poppler — a PDF verbeeldbiblioteek.

   'n Onlangse Freedesktop.org inisiatief wat deur GNOME gesteun word is
   die Tango Werkskermprojek, wat daarop gemik is om 'n gemene visuele
   standaard oor verskillende platforms daar te stel. Dit sal gebruikers
   en ontwikkelaars toelaat om die tegnologië en toepassings waarvan hulle
   hou te kies ongeag van die werkskermomgewing wat hulle gebruik.

[wysig] GNOME-toepassings

   Kyk Lys van GNOME-toepassings vir 'n meer volledige lys. 'n Versameling
   toepassings wat tegnologie uit die GNOME-projek gebruik en waarskynlik
   op 'n gemiddelde GNOME-werkskermsluit die volgende in:
     * AbiWord — a woordverwerker.
     * Ekiga — 'n konferensietoepassing vir telefonie en voice over IP.
     * Epiphany — 'n webblaaier.
     * Evince — 'n dokumentkyker (PDF, PostScript, en ander).
     * Evolution — 'n epos- en groepwaretoepassing.
     * Gaim — 'n kitsboodskapper.
     * gedit — 'n teksredigeerder.
     * Die GIMP — 'n gevorderde grafikaredigeerder.
     * Gnumeric — 'n sigvel.
     * Inkscape — 'n vektortekenprogram.
     * Nautilus — 'n leêrbeheerder.
     * Rhythmbox — 'n musiek-bestuurtoepassings soortgelyk aan iTunes.
     * Totem — a mediaspeler.

[wysig] Stabiele uitgawes

   Al die onderdele waaruit die GNOME-projek bestaan (kyk Argitektuur) het
   hulle eie uitgawenommer en vrystellingskedule. Individuele module
   onderhouers koördineer egter hulle werk om 'n volledige GNOME-stabiele
   uitgawe rofweg volgens 'n ses-maandelikse skedule vry te stel. Die
   uitgawes wat in die onderstaande tabel gelys word, word geklassifiseer
   as stabiel. Onstabiele uitgawes vir toetsers en ontwikkelaars word nie
   gelys nie – ook nie herstelwerkuitgawes vir individuele modules nie.
   Uitgawe Datum Inligting
     Augustus 1997^[14] GNOME-ontwikkeling aangekondig
   1.0 Maart 1999^[15] Eerste groot GNOME-uitgawe
   1.0.53 Oktober 1999^[16] "October"
   1.2 Mei 2000^[17] "Bongo"
   1.4 April 2001^[18] "Tranquility"
   2.0 Junie 2002^[19] Groot opgradering gebaseer op GTK2. Invoer van die
   Menslike Koppelvlak Riglyne
   2.2 Februarie 2003^[20] Multimedia en lêerbeheerder verbeterings
   2.4 September 2003^[21] Epiphany, toeganklikheidsondersteuning
   2.6 Maart 2004^[22] Nautilus verander na 'n ruimtelike lêerbeheerder,
   en 'n nuwe GTK+ lêerdialoogblokkie word ingevoer. 'n Kortstondige vurk
   van GNOME, GoneME word geskep in reaksie op die veranderinge in die
   uitgawe.
   2.8 September 2004^[23] Verbeterde verwyderbare-toestelondersteuning,
   byvoeging van Evolution
   2.10 Maart 2005^[24] Laer geheue vereistes en verrigtingverbeterings.
   Bygevoeg: nuwe paneel miniprogramme (modembeheer, skyfaanhegter en
   vullisblik); en die Totem en Sound Juicer toepassings
   2.12 September 2005^[25] Nautilus verbeterings; verbeterings in
   knip/plak tussen toepassings en freedesktop.org integrasie. Byfevoeg:
   Evince PDF-kyker; Nuwe verstek tema: ClearLooks; kieslysredigeerder;
   sleutelringbeheerder en admininstrasiegereedskap. Gebaseer op GTK+ 2.8
   met Cairo ondersteuning
   2.14 Maart 2006^[26] Verrigting verbeterings. Bygevoeg: Ekiga video
   konferensie toepassing; Werkbalksoekprogram; Pessulus lockdown
   redigeerder; Vinnige gebruikerskakeling; Sabayon
   stelseladministrasiegereedskap

[wysig] Bronkode

   GNOME uitgawes word as bronkode geskep wat dan vertaal en met die res
   van die stelsel geïntegreer word. Meeste bedryfstelselinstallasies
   gebruik slegs stabiele en getoetsde uitgawes van die GNOME-werksblad,
   en verskaf dit in die vorm van maklik installeerbare voorafvertaalde
   pakkette.

   Die handbronkodeaflaaiproses vertaling, en installasie van die
   volledige GNOME-werksblad is 'n moeisame en tydrowende proses, en 'n
   aantal bou-skripte (soos JHBuild of GARNOME) word gebruik om dit te
   outomatiseer.

   Mense wat in toets, herstel van foute of bywerk van nuwe features
   belangstel kan die jongste onstabiele tak van die GNOME bronkode
   bewaarplek wat as "HEAD" bekend staan, gebruik — ontwikkelingskode word
   egter nie aanbeveel vir algemene gebruik nie aangesien dit baie
   ongetoetste eksperimentele veranderings. Die bronkode van elke stabiele
   uitgawe van GNOME kan ook van die GNOME-bronkode bewaarplek verkry
   word. ^[27]

[wysig] Kyk ook

   Sjabloon:Portalpar
     * GnomeFiles — a sagteware bewaarplek
     * Linux Dokumentasie Projek

[wysig] Notas en verwysings

    1. ^ About GNOME besoek op 8 September 2005
    2. ^ ^2,0 ^2,1 "Richard Stallman Stallman on Qt, the GPL, KDE, and
       GNOME." 2000-09-05. URL besoek op 2005-09-09.
    3. ^ Section 6 of the LGPL v2.1 prohibits linking to software with a
       license that restricts reverse-engineering and modification of the
       work for the customer's own use.
    4. ^ Desktop Development mailing list, URL accessed 7 Mei 2006.
    5. ^ GNOME e-poslyste reëls en FAQs.
    6. ^ Membership of the GNOME foundation besoek op 8 September 2005
    7. ^ About GUADEC
    8. ^ List of GNU/Linux distributions that include GNOME
    9. ^ The official GNOME LiveCD, although this LiveCD does not always
       contain the very latest GNOME release.
   10. ^ Project Topaz homepage
   11. ^ Project Soylent homepage
   12. ^ Mozilla, Gnome mull united front against Longhorn, URL accessed
       on 20 April, 2006.
   13. ^ GNOME desktop-devel mailing list
   14. ^ The story of the GNOME project by Miguel de Icaza
   15. ^ GNOME-persverklaring
   16. ^ GNOME-poslys
   17. ^ GNOME-persverklaring
   18. ^ GNOME-persverklaring
   19. ^ GNOME-poslys
   20. ^ GNOME-persverklaring
   21. ^ GNOME-poslys
   22. ^ GNOME-poslys
   23. ^ GNOME-persverklaring
   24. ^ GNOME-persverklaring
   25. ^ GNOME-persverklaring
   26. ^ GNOME-persverklaring
   27. ^ Inligting oor die GNOME bronkode bewaarplek

[wysig] Eksterne skakels

   Sjabloon:Wikinews Sjabloon:Wikibooks
   Commons
   Multimedia oor hierdie onderwerp is te vinde op Wikimedia Commons onder
   die titel:
   GNOME

   Amptelike skakels

     * Die GNOME webwerf
     * Bewaarplek vir gebruiker en stelsel administrateur riglyne
     * Die GNOME Dokumentasie Projek
     * live.gnome.org — 'n saamwerkwebruimte vir GNOME ontwikkelaars
     * 'n Versameling van GNOME ontwikkelaar blogs
     * Kunswerk & temas vir die werksblad
     * Persverklaring van die GNOME projek

   Derde-party skakels

     * gnomesupport.org — 'n GNOME gebruikersondersteunerwerf
     * Footnotes — 'n nuuswerf en besprekingsforum
     * GNOME Journal — 'n aanlyn tydskrif toegewy aan die GNOME Werksblad

   Kategorieë: GNU projek sagteware • GNOME • Sagteware • X Window Stelsel

