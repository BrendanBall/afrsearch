GNU


   GNU is 'n projek van die Stigting vir Vrye Sagteware wat poog om 'n
   volledige bedryfstelsel te skep wat vrye sagteware is. "GNU" is 'n
   rekursiewe akroniem vir "GNU's Not Unix". Die stigting is sedert 1983
   besig met die GNU-projek.

   Alhoewel die GNU-projek baie programme gelewer het, was dit vir jare
   sonder 'n kern. Mense kon dus die GNU-programme loop op ander
   bedryfstelsels, maar kon nie 'n volledig vrye bedryfstelsel daarstel
   nie. Met die koms van Linux, 'n kern wat ook vrye sagteware is, maar
   nie onder die vaandel van die stigting geskryf is nie, was dit
   uiteindelik moontlik om 'n volledige bedryfstelsel van vrye sagteware
   te loop. Hierdie kombinasie word GNU/Linux genoem, alhoewel baie mense
   slegs van "Linux" praat. Linux is dus nie 'n bedryfstelsel nie, maar
   slegs 'n bedryfstelselkern.

   Die stigting het nie hulle planne vir 'n eie kern laat vaar nie, en is
   steeds besig met die HURD-projek wat poog om 'n mikrokerngebaseerde
   kern daar te stel vir die GNU-projek. Dit is egter steeds ver van
   gereed vir algemene gebruik (in 2005).

   Richard Stallman het die GNU projek begin in 1984 met sy program GNU
   Emacs. Die doel van die projek is om sagteware en programme te skryf en
   te versprei met die oorspronklikke programerings taal (source code).
   Dit stel enige iemand instaad om die program te verander en herversprei
   soos dit hom pas. Die enigste verystes is dat die oorspronklikke
   skepper genoem moet word en dat die programering taal vrylik beskikbaar
   is sodat ander dit weer kan verander as hulle will.

[wysig] Sien ook

     * Lys van vrye sagteware
     * Vrye Sagteware
     * GNU General Public License

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Sagteware

