Gallium



   31                       sink ← gallium → germanium
   Al
   ↑
   Ga
   ↓
   In

                                                             periodieke tabel

                                                                  Algemeen
                                      Naam, Simbool, Getal gallium, Ga, 31
                                            Chemiese reeks Hoofgroepmetale
                                             Groep, Periode, Blok 13, 4, p
                                                        Voorkoms silwerwit

   Tipies (gesmelte bol)
   Tipies (gesmelte bol)


   Kristallyne vorm
   Kristallyne vorm

                                                Atoommassa 69,723(1) g/mol
                                 Elektronkonfigurasie [Ar] 3d^10 4s^2 4p^1
                                            Elektrone per skil 2, 8, 18, 3
                                                        Fisiese Eienskappe
                                                        Toestand vastestof
                                          Digtheid (naby k.t.) 5,91 g/cm³
                                 Vloeistof digtheid teen s.p. 6,095 g/cm³
                                                      Smeltpunt 302,9146 K
                                                             (29,7646 °C)
                                                           Kookpunt 2477 K
                                                                (2204 °C)
                                               Smeltingswarmte 5,59 kJ/mol
                                              Verdampingswarmte 254 kJ/mol
                                Warmtekapasiteit (25 °C) 25,86 J/(mol·K)

   CAPTION: Dampdruk

                                     P/Pa    1    10  100  1 k  10 k 100 k
                                   teen T/K 1310 1448 1620 1838 2125 2518

                                                           Atoomeienskappe
                                              Kristalstruktuur ortorombies
                                                      Oksidasietoestande 3
                                                      (amfoteriese oksied)
                              Elektronegatiwiteit 1,81 (Skaal van Pauling)
                                                       Ionisasie energieë
                                                 (meer) 1ste: 578,8 kJ/mol
                                                        2de: 1979,3 kJ/mol
                                                         3rde: 2963 kJ/mol
                                                        Atoomradius 130 pm
                                                 Atoomradius (ber.) 136 pm
                                                   Kovalente radius 126 pm
                                               Van der Waals radius 187 pm
                                                                   Diverse
                                         Magnetiese rangskikking geen data
                          Termiese geleidingsvermoë (300 K) 40,6 W/(m·K)
                             Spoed van klank (dun staaf) (20 °C) 2740 m/s
                                                      Mohs se hardheid 1,5
                                                   Brinell hardheid 60 MPa
                                              CAS-registernommer 7440-55-3
                                                        Vernaamste isotope

                  CAPTION: Hoofartikel: Isotope van gallium

                                 iso    NV   halfleeftyd VM VE (MeV)  VP
                                ^69Ga 60,11% Ga is stabiel met 38 neutrone
                                ^71Ga 39,89% Ga is stabiel met 40 neutrone

                                                                Verwysings

   Gallium is 'n chemiese element in die periodieke tabel met die simbool
   Ga en atoomgetal van 31.

   Gallium is 'n baie skaars sagte silwerige metaal en is 'n bros
   vastestof teen lae temperature maar vervloei teen temperature bietjie
   hoër as kamertemperatuur en sal inderdaad selfs in 'n mens se hand
   smelt. Dit kom as spoorelement in bauxiet en sinkertse voor. 'n
   Belangrike aanwending is in die galliumarseniedverbinding wat gebruik
   word as 'n halfgeleier, veral vir lig-emmisie diodes (LED)s.

   Inhoud

        * 1 Kenmerkende eienskappe
        * 2 Gebruike
        * 3 Geskiedenis
        * 4 Verspreiding
        * 5 Voorsorgmaatreëls
        * 6 Verwysings
        * 7 Eksterne skakels

[wysig] Kenmerkende eienskappe

   Baie suiwer gallium het 'n asemrowende silwerkleur en die soliede
   metaal breek konkoïdaal soos glas. Gallium metaal sit met 3.1% uit
   wanneer dit stol en moet daarom nie in glas of metaal houers gestoor
   word nie. Gallium korrodeer ook die meeste metale deurdat in hulle
   metaalraamwerk in diffundeer.

   Gallium is een van die vier metale (saam met sesium, kwik en frankium)
   wat vloeibaar is naby aan kamertemperatuur en daarom kan dit ook in hoë
   temperatuur termometers gebruik word. Dit het ook die uitstaande
   eienskap dat dit die wydste vloeibare bereik van enige metaal het en
   (anders as kwik) het ook 'n baie lae dampdruk teen hoë temperature.

   Hierdie metaal het 'n sterk neiging tot superverkoeling onder sy
   smeltpunt wat dit nodig om saadkristalle by te voeg om dit te laat
   stol. Hoë suiwerheid gallium word stadig deur minerale sure aangeval.
   Die smeltpunt is baie laag, T = 30 °C en die digtheid van die vloeistof
   is hoër as in die kristallyne toestand (net soos water maar anders as
   die meeste ander materiale).

   Gallium het nie 'n eenvoudige kristalstruktuur nie. Die stabiele fase
   onder normale toestande is ortorombies met 8 atome in die konvensionele
   eenheidsel. Elke atoom het slegs een naaste atoom (op 'n afstand van
   244 pm) en ses ander naburige atome binne 39 pm daarvandaan. Baie
   stabiele en metastabiele fases is teenwoordig by verskillende
   temperature en drukke.

   Die verbinding tussen die naaste atome het 'n kovalente aard en daarom
   word Ga[2] dimere as die fundamentele boublokke van die kristal beskou.
   Die verbindings met arseen, galliumarsenied, is 'n halfgeleier wat
   algemeen gebruik word in lig-emissie diodes.

[wysig] Gebruike

   Analoë geïntegreerde stroombane is die mees algemene gebruik van
   gallium, met opto-elektroniese toestelle (meestal laser diodes en
   lig-emissie diodes) as die tweede grootste gebruik.

   Ander gebruike sluit in:
     * Aangesien dit glas of porselein benat, kan gallium gebruik word om
       baie helder spieëls te vervaardig.
     * Dit word gereeld gebruik om halfgeleiers te doop om vaste-toestand
       toestelle soos transistors te vervaardig.
     * Gallium vorm geredelik legerings met die meeste metale en is al
       gebruik om laagsmeltende legerings te vervaardig. Die
       plutoniumputte van kernwapens gebruik 'n legering met gallium om
       die allotrope van plutonium te stabiliseer. Baie navorsing word ook
       gedoen rondom die gebruik van gallium legerings om kwikamalgame vir
       tandheelkundige gebruike te vervang, maar sulke verbindings word
       nog nie in die bedryf aanvaar nie.
     * Gallium wat bygevoeg word in hoeveelhede van soveel as 2% in gewone
       soldeersels kan die benattings- en vloei-eienskappe verbeter.
     * Gallium word gebruik in sommige hoë-temperatuurtermometers en 'n
       eutektiese legering van gallium, indium en tin is algemeen
       beskikbaar in koorstermometers as vervanging vir kwiktermometers.
       Hierdie legering met die handelsnaam Galinstan het 'n friespunt van
       −20 °C.
     * Magnesiumgallaat wat onsuiwerhede (soos Mn^+2) bevat, word al meer
       gebruik in ultraviolet-geaktiveerde fosforpoeier.
     * Daar is al voorgestel dat 'n vloeibare Gallium-Tinlegering gebruik
       moet word om rekenaars se stroombane te verkoel in plaas van water.
       Dit gelei hitte ongeveer 65 keer beter as water wat dit 'n
       uitstekende verkoelingsmiddel maak.[1]
     * Galliumsoute soos galliumsitraat en galliumnitraat word as
       radiokontraserende middels gebruik in meidiese verbeelding. Die
       radio-aktiewe isotoop ^67Ga word gebruik vir die toepassing.

[wysig] Geskiedenis

   Gallium (Latyn Gallia wat Gallië beteken; en gallus wat hoenderhaan
   beteken) is in 1875 ontdek met behulp van spektroskopie deur Lecoq de
   Boisbaudran aan die hand van sy kenmerkende spektrum (twee pers lyne)
   tydens 'n analise van sinkblende vanuit die Pirenese berge. Die element
   se bestaan is voor die ontdekking daarvan reeds deur Dmitri Mendelejev
   voorspel en van die eienskappe daarvan beskryf aan die hand van sy
   ligging in die periodieke tabel. Boisbaudran het die element later in
   1875 geïsoleer deur die elektrolise van die hidroksied in 'n KOH
   oplossing. Hy het die element na sy geboorteland, Frankryk vernoem en
   deur die woordspeling ook na homself aangesien 'Lecoq' die haan beteken
   in Frans.

[wysig] Verspreiding

   Gallium kom nie in die suiwer vorm in die natuur voor nie. Gallium word
   ontgin as 'n spoorelement in bauxiet, steenkool, diaspore, germaniet en
   sfaleriet. Die USGS beraam die gallium reserwes gebaseer op 'n aanname
   van 'n inhoud van 50 ppm konsentrasie op 'n massabasis in bekende
   reserwes van bauxiet en zinkertse. Sommige fyn steenkoolas is al gevind
   wat soveel as 1.5 percent gallium bevat het.

   Die meeste gallium word onttrek vanuit die rou aluminiumhidroksied
   oplossing van die Bayer proses. 'n Kwiksel elektrolise en hidrolise van
   die amalgaam met natriumhidroksied lewer natriumgallaat. Elektrolise
   lewer 'n suiwerheid wat laer is as wat vereis word vir
   halfgeleiervervaardiging en daar word van suiweringsprosesse gebruik
   soortgelyk aan die vir silikon vir halfgeleiers soos onder ander
   sonesmelting en die Czochralski proses.

[wysig] Voorsorgmaatreëls

   Gallium word normaalweg nie as toksies beskou nie. Sommige bronne
   beweer dat dit moontlik dermatitis kan veroorsaak by langdurige
   blootstelling; toetse het dit egter nog nie bevestig nie. Dit vlek
   egter jou vel indien dit met die kaal hande vasgehou word.

   Aangesien aluminium en gallium 'n laagsmeltende eutektiese mengsel
   vorm, verteenwoordig die vervoer van gallium 'n risiko in die
   lugvaartbedryf in die sin dat as die gallium uit sy houer sou lek dit
   moontlik die aluminiumstruktuur van die vliegtuig kan aanval en dit
   verswak met potensieël katastrofiese gevolge. Dis om hierdie rede dat
   lugvervoerregulasies streng vereistes stel vir die verpakking en
   maksimum hoeveelhede gallium wat vervoer mag word.

[wysig] Verwysings

     * Los Alamos National Laboratory – Artikel oor Gallium

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Gallium
     * WebElements.com – Gallium
     * Foto in die Elementversameling van Heinrich Pniok

   Kategorie: Chemiese elemente

