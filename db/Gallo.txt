Gallo


   'n Tweetalige bord in 'n moltreinstasie in Rennes
   'n Tweetalige bord in 'n moltreinstasie in Rennes

   Gallo is 'n streektaal van Frankryk, wat veral in die oostelike
   Bretagne gepraat word. Gallo behoort - in teenstelling met die Keltiese
   Bretons - tot die Romaanse Oïl-taalfamilie en is derhalwe nou verwant
   aan ander Noord-Franse streektale soos Normandies, Pikardies en
   Pointevin-Saintongies. Gallo het vermoedelik ná 1000 as 'n selfstandige
   dialek ontwikkel.

   Die naam Gallo is moontlik afgelei van die Bretonse gallaoued, wat na
   die geromaniseerde Galliese inwoners van Bretagne verwys.

   Desondanks sy tradisie as 'n literêre taal is Gallo beperk tot sy rol
   as omgangstaal en medium vir toneelopvoerings en inheemse musiek. Een
   van die moltreinstasies in die Bretonse hoofstad Rennes maak gebruik
   van tweetalige aanwysings in Frans en Gallo, maar anders bly Gallo in
   sy eie taalgebied meesal onsigbaar.

   Danksy die Gallo-taalbeweging geniet die taal sedert die sewentigerjare
   erkenning in die plaaslike openbare lewe. Onderwysers kan die amptelike
   Certificat d’Aptitude à l’Enseignement du Gallo verwerf om hulle as
   Gallo-onderwysers te bekwaam. Gallo is nou 'n opsionele skoolvak vir
   hoërskool-leerlinge.

   Die woordeskat en grammatika van Gallo toon 'n sekere invloed van
   Bretons, maar is oorwegend van die Latynse en Gallo-Romeinse taal
   oorgeërf.

[wysig] 'n Vergelyking van die Franse en Gallo-woordeskat

   'n Tweetalige aanwysing in 'n moltreinstasie van Rennes
   'n Tweetalige aanwysing in 'n moltreinstasie van Rennes
    GALLO     FRANS    AFRIKAANS
   anoet   aujourd'hui vandag
   betunae fumer       rook
   biq     chèvre      bok
   chapèu  chapeau     hoed
   desort  sortie      uitgang
   esteill étoile      ster
   fórmaij fromage     kaas
   nouna   non         nee
   ostèu   maison      huis
   us      porte       deur

                                Italiese tale
            Italiese groep: Oskies | Umbries | Faliskies | Latyn
                                Romaanse tale
     Iberoromaans: Asturies | Galicies | Katalaans | Portugees | Spaans
   Galloromaans: Langues d'oil: Frans | Gallo | | Lorreins | | Normandies
       (Auregnais | Guernésiais | Jèrriais | Sercquiais) Pikardies |
                  Champenois | Wallonies | Anglo-Normandies
    Oksitaans: Aranees | Auvergnat | Gaskons | Languedokies | Limousin |
                                 Provensaals
                              Frankoprovensaals
                Retoromaans: Romansch | Ladinies | Friulaans
              Italoromaans: Dalmaties | Italiaans | Napolitaans
   Suid-Romaans: Korsikaans Sardies (Campidanies, Galluraans, Logudories,
                                 Sassaries)
   Balkanromaans: Aroemeens | Istro-Roemaans | Meglenoroemaans | Roemeens
                                  Romaanse
          Kunstale: Interlingua | Interlingue | Lingua Franca Nova

   Kategorieë: Bretagne • Romaanse tale

