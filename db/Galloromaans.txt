Galloromaans


   Die Galloromaanse tak van die Romaanse tale sluit Frans en verskeie
   ander tale wat in Frankryk, Monaco, die suide van België, noordelike
   Italië en Spanje en westelike Switserland, die Kanaaleilande en
   voormalige Franse kolonies en Franse oorsese gebiede gepraat word. Die
   Galloromaanse tale, te same met Ibero-Romaans en Rhaeto-Romaanse
   groepe, vorm Westelike Romaans.

   Voor die aankoms van die Latynspreknde Romeine het die bewoners van die
   Galloromaanse taalgebied Germaanse tale, Keltiese tale of Baskies
   gepraat. Die Romeine het in die 2de eeu v.C. na wat nou die suide van
   Frankryk is getrek waar hulle na 'n vierjaar lange veldtog, van 125 to
   121 v.C., die provinsie Gallia Narbonensis gestig het wat van Toulouse
   tot by die Alpe gestrek het. Die res van Gallië, tot by die Ryn en die
   Lae Lande is in die Galliese oorlog van 58-51 v.C. deur Julius Caesar
   verower. Die mees noordelike deel van Gallia Belgica is deur
   Germaanssprekende Franke bewoon en later by die provinsie
   Neder-Germanië (Germania Inferior) ingelyf.

   Ondanks die feit dat die Latynsprekende Romeinse koloniste in Gallië
   slegs 'n klein minderheid was, was die stamme van Gallia Comata reeds
   voor die Romeinse verowering aan sterk Griekse en Romeinse invloede
   blootgestel. Die proses van verstedeliking het hier ook die geleidelike
   romanisering bevorder. Net die Nerviërs, Eburones, Kondruse en die
   Bataviërs in die heel noordelikste gedeelte het hulle tradisionele
   Keltiese en Germaanse beskawings bewaar. Hier het stamme eerder as
   dorpe en stede die grondslag van die maatskaplike organisasie gevorm,
   en gevolglik het hier een Germaanse dialek as Oudnederfrankies
   (Oud-Nederlands) oorleef. Ook die Germaanse dialekte in die Romeinse
   provinsies Neder- en Opper-Germanië (Latyn: Germania Inferior en
   Germania Superior) is nouliks deur Latyn beïnvloed (behalwe vir 'n
   aantal leenwoorde) en het later tot die Duitse dialekte van die
   Rynland, Elsasser Duits en Lotharings Frankies ontwikkel.^[1] Germaans
   het egter veral in die Noordelike dialekte van Galloromaans 'n baie
   groter invloed op Galloromaans gehad as wat dit op enige ander Romaanse
   taalgroep gehad het.^[2]

   In die suide het Baskies waarskynlik oorleef omdat daar in die Baskiese
   gebied nie veel groot dorpe was waar Latyn 'n vastrapplek kon kry
   nie.^[1]. Die ander gebied waar 'n beduidende nie-Romaanse taal in die
   Galloromaanse taalgebied oorleef het is Bretagne. Daar word egter deur
   meeste vakkundiges gemeen dat die Keltiese sprekers van Bretons na
   romanisering van Frankryk uit Brittanje na die Noordweste van Frankryk
   gekom het.^[1]

   In die ooste is Galloromaans waarskynlik van Rhaeto-Romaans afgesny
   deur die Boergondiërs en Allemniërs. Tussen 250 en 800 n.C. het die
   Allemniërs effektiewelik die Graubünden van van die bo-Rhonevallei
   geskei. Die Boergondiërs het rofweg die gebied wat vandag die Franse
   deel van Switserland is beset waar hulle deur hulle Romaans onderdane
   geabsorbeer is terwyl die groter aantal Allemniërs hulle taal afgedwing
   het op wat vandag die Duitse gedeelte van Switserland is. Die Switserse
   Rhaeato-Romaans en die Ladienies van Suid-Tirool sou stadigaan krimp
   tot kleiner en kleiner eilande wat van ander Romaans sprekende gebeied
   adgesny is. ^[3]

[wysig] Voorbeelde van Galloromaans tale

   Galloromaans kan onderverdeel word in die Oïltale, Oksitaans en
   Frankoprovensaals. Hoewel Galloromaans algemeen as 'n geldige
   onderafdeling van die Romaanse tale gesien word, verteenwoordig
   Katalaans, wat gewoonlik onder die Iberoromaanse tale geklassifiseer
   word, 'n probleem as gevolg van ooreenkomste met Oksitaans. Sommige
   vakkundiges voel dus dat die hele gebied van die Franse taal gebied in
   die Ooste tot Spaans en Portugees in die Weste 'n enkele kontinuum vorm
   met Oksitaan-Katalaans 'n sone in die middel daarvan.^[1] Ethnologue
   gebruik dan ook byvoorbeeld 'n geheel en al ander verdeling waarin
   Oksitaans nie as deel van Galloromaans gesien word nie:^[4]
     * Gallo-Iberies
          + Gallo-Romaans
               o Gallo-Italiaans (Emiliano-Romagnolo, Ligurian, Lombard,
                 Piemontese, Venetian)
               o Gallo-Rhaetian
                    # Oïl (Frans, Suidoostelike Oïltale)
                    # Rhaetian (Friuliaans, Ladienies, Romansch)
          + Ibero-Romaans
               o Oos-Iberies (Katalaans-Valencian-Balear)
               o Oksitaans (Auvergnat, Gaskons, Limousin, Languedocien,
                 Provensaal, Shuadit)
               o Wes-Iberies (Asturo-Leonese, Asturian, Miranda do Douro,
                 Kastiliaans, Extremaduran, Ladino, Spaans, Spaans,
                 Loreto-Ucayali, Portugaes-Galicies, Fala, Galicies,
                 Portugees)

[wysig] Eksterne skakels

     * Ethnologue report for Gallo-Romance

[wysig] Verwysings

    1. ^ ^1,0 ^1,1 ^1,2 ^1,3 Encyclopedia of the Languages of Europe,
       Besoek op 20 Mei 2007
    2. ^ Peter Rickard, A History of the French Language, Besoek op 20 Mei
       2007
    3. ^ John Haiman The Rhaeto-Romance Languages, Besoek op 20 Mei 2007
    4. ^ [ttp://www.ethnologue.com/ Ethnologue], ndo-European, Italic,
       Romance, Italo-Western, Western, Gallo-Iberian, Gallo-Romance,
       Besoek op 20 mei 2007

                                Italiese tale
            Italiese groep: Oskies | Umbries | Faliskies | Latyn
                                Romaanse tale
     Iberoromaans: Asturies | Galicies | Katalaans | Portugees | Spaans
   Galloromaans: Langues d'oil: Frans | Gallo | | Lorreins | | Normandies
       (Auregnais | Guernésiais | Jèrriais | Sercquiais) Pikardies |
                  Champenois | Wallonies | Anglo-Normandies
    Oksitaans: Aranees | Auvergnat | Gaskons | Languedokies | Limousin |
                                 Provensaals
                              Frankoprovensaals
                Retoromaans: Romansch | Ladinies | Friulaans
              Italoromaans: Dalmaties | Italiaans | Napolitaans
   Suid-Romaans: Korsikaans Sardies (Campidanies, Galluraans, Logudories,
                                 Sassaries)
   Balkanromaans: Aroemeens | Istro-Roemaans | Meglenoroemaans | Roemeens
                                  Romaanse
          Kunstale: Interlingua | Interlingue | Lingua Franca Nova

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Galloromaanse tale • Saadjies

