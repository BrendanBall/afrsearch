Galápagos-eilande


   Galápagos-Eilande, land iguana
   Galápagos-Eilande, land iguana

   Die Galápagos-eilande (Spaans: Islas de Colónumio of Islas Galápagos,
   van galápago, "saal"—na die doppe van die Galápagos-skilpaaie) is 'n
   argipel bestaande uit vulkaniese eilande wat om die ewenaar versprei
   is, 965 kilometer Wes van kontinentale Ecuador in die Stille Oseaan
   (0° O, 91° W). Die groep bestaan uit 13 hoofeilande, 6 kleiner eilande
   107 rotse en baie klein eilande. Die eilande is 'n geleë op 'n
   geologiese "hot spot": 'n plek waar die aarde se kors van benede deur
   'n opwelling van abnormaal warme rots binne-in die aarde se mantel
   gesmelt word en vulkane gevorm word. Daar word gereken dat die oudste
   eiland tussen 5 en 10 miljoen jare terug gevorm is. Die jongste
   eilande, Isabella-eiland en Fernandina-eilande, is steeds besig om
   gevorm te word, met die mees onlangste vulkaniese uitbarsting in 2005.

   Die Galápagos-argipel is 'n provinsie van Ecuador, 'n land in
   Noordwes-Suid-Amerika en die eilande is almal deel van Ecuador se
   nasionale park stelsel.

   Die eilande is beroemd vir hulle tallose endemiese spesies en die
   studies deur Charles Darwin wat tydens die reistog van die Beagle daar
   uitgevoer is. Dié studies het bygedra tot die vorming van Darwin se
   teorie oor evolusie deur natuurlike seleksie.

[wysig] Eksterne skakels

   Galápagos-eilande Galápagos

   Commons:Category
   Wikimedia Commons het meer media verwant aan:
   Ecuador

                             Lande in Suid-Amerika
   Argentinië | Bolivia | Brasilië | Chili | Colombia | Ecuador | Guyana |
               Paraguay | Peru | Suriname | Uruguay | Venezuela
                     Ander: Falklandeilande | Frans-Guiana

   Kategorieë: Eilande • Suid-Amerika • Wêrelderfenisgebiede

