Gambiarivier


   Die Westelike deel van die Gambiarivier, soos gesien vanuit die ruimte
   Die Westelike deel van die Gambiarivier, soos gesien vanuit die ruimte
   Die Gambiarivier in die Niokolo-Koba Nasionale Park
   Die Gambiarivier in die Niokolo-Koba Nasionale Park

   Die Gambiarivier is 'n belangrike rivier in Afrika wat 1 130 km van die
   Fouta Djallon plato in Noord-Guinee tot in die Atlantiese Oseaan vloei
   by die stad Banjul. Dit is bevaarbaar vir ongeveer helfte van sy
   lengte.

   Die rivier is hoofsaaklik bekend as gevolg van Gambië, die kleinste
   land in Afrika, wat uit omtrent net die onderste helfte van die rivier
   en sy twee oewers bestaan.

   Van Fouta Djallon loop die rivier noordwes in die Tambacounda provinsie
   van Senegal in waar dit deur die Parc National du Niokolo Koba vloei en
   die Nieri Ko en Koulountou daarby aansluit voor dit in Gambië in vloei
   by Fatoto. Van die punt af vloei die rivier rofweg wes, maar in 'n
   kronkelende pad met 'n aantal hoefystermere, en omtrent 100 km van die
   monding begin dit geleidelik wyer word, tot meer as 10 km wyd waar dit
   by die see uitmond.

   Volgens Alex Haley se roman Roots, het die Gambiariver een van die
   leidrade verskaf wat hom gehelp het om sy Amerikaanse
   familiegeskiedenis terug te spoor na Afrika. Die woorde "Kamby Bolongo"
   was van die min woorde wat sy familie oor die geslagte heen aangegee
   het; hy ontdek dat 'n bolongo 'n "bewegende water" of "rivier" is in
   Mandinka, hy lei dus daaruit af dat die frase waarskynlik na die
   Gambiarivier verwys. Sy teorie is bevestig toe hy na Juffure, Gambië,
   op die noord-oewer van die rivier reis, en vind dat die mondelingse
   familiegeskiedenis ooreenkom met sy eie.

   Langs die rivier naby Juffure is Jameseiland, 'n plek gebruik in die
   slawehandel wat nou 'n UNESCO Wêrelderfenisgebied is.

[wysig] Eksterne skakels

     * River Gambia Information site, with wildlife details

   Kategorieë: Riviere van Guinee • Gambië • Riviere van Gambië • Riviere
   van Senegal

