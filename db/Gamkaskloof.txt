Gamkaskloof


   Die Gamkaskloof (ook bekend as 'Die Hel') is 'n nou geïsoleerde vallei
   omtrent 20 kilometer lank en 'n maksimum van 600 meter wyd geleë in die
   Swartberge.
   Die pas af na die Gamkaskloof.
   Die pas af na die Gamkaskloof.

   Inhoud

        * 1 Geskiedenis
        * 2 Die Hel
        * 3 Verwysings in ander Media
        * 4 Bron Verwysings
        * 5 Eksterne skakels

[wysig] Geskiedenis

   Die Gamkaskloof is vermoedelik in die vroeë 19de eeu ontdek deur
   trekboere, maar die eerste inwoner (Petrus Swanepoel) het hom eers in
   1830 permanent in die kloof gevestig. Na hom het die Marais, Cordier,
   Joubert, Mostert en Nel hulle ook in die kloof gevestig, en die
   gemeenskap het 'n maksimumgrootte van ongeveer 160 bereik. Die inwoners
   moes altyd te perd oor die Swartberge gaan na Prins Albert en
   Calitzdorp. Daar was later 'n skool en onderwyser wat op Sondae as kerk
   gedien het.

   Hulle het hul eie koring, groente, vrugte, tee en tabak verbou. Verder
   het hulle ook witblits gestook en bier van wilde heuning gemaak.

   Hulle het lank die regering gevra om 'n pad na die kloof te bou, en die
   uiteindelike voltooing in 1962 was sekerlik die begin van die einde vir
   die gemeenskap. Die kinders het hoërskole in die nabygeleë dorpe
   bygewoon en meeste het nie terug gekeer na die bestaanslewe in die
   vallei nie. Bejaardes het ook na aftree-oorde buite die kloof getrek en
   so het die getal inwoners verminder totdat die laaste persoon (Piet
   Swanepoel) sy huis in 1991 aan Kaapse Natuurbewaring verkoop het.

   Die kloof is in 1997 tot nasionale monument verklaar en ingelyf by die
   Swartberg Natuur Reservaat. Die huisies is opgeknap en toegerus met
   sonkrag en badkamers.

[wysig] Die Hel

   Niemand is seker waar die naam vandaan kom nie. 'n Gewilde storie is
   dat ene Piet Botha ('n veeinspekteur) die vallei in die 1940s besoek
   het en 'n besondere moeilike pad bekend as 'die leer' geneem het. Hy
   het die ondervinding as 'hel' beskryf. Maar in 1901 tydens die
   Anglo-Boereoorlog het Deneys Reitz en sy kommando die kloof besoek en
   toe reeds daarna as 'Die Hel' verwys.

   Die inwoners het nooit van die naam gehou nie en na hulle self as
   'Kloovers' verwys.

[wysig] Verwysings in ander Media

     * In 'n Seisoen in die Paradys, deur B.B. Lazarus (Breyten
       Breytenbach) het hulle die Gamkaskloof besoek.
     * Duiwelskloof deur André P. Brink is geïnspireer deur die
       Gamkaskloof, maar die storie is nie gebaseer op ware gebeure nie.

[wysig] Bron Verwysings

     * Die Hel
     * IOL Oorspronlik gepubliseer in die Cape Times 19 Mei 20003

[wysig] Eksterne skakels

     * Gamkaskloof by Kaapse Natuurbewaring

                            Vlag van Suid-Afrika

                             Provinsie Wes-Kaap
                                  Hoofstad:

                                  Kaapstad
                                   Streke:

      Kaapse Skiereiland | Kaapse Wynlande | Tuinroete | Klein Karoo |
                              Overberg | Weskus
                          Grootste stede en dorpe:

        Kaapstad | George | Knysna | Oudtshoorn | Paarl | Robertson |
             Stellenbosch | Swellendam | Vredenburg | Worcester
                              Munisipaliteite:

     Beaufort-Wes | Bergrivier | Breederivier | Breederivier/Wynlande |
    Breedevallei | Kaap Agulhas | Cederberg | Sentraal-Karoo | Kaapstad |
    Drakenstein | George | Kannaland | Knysna | Laingsburg | Langeberg |
        Matzikama | Mosselbaai | Oudtshoorn | Overberg | Overstrand |
         Plettenbergbaai | Prins Albert | Saldanhabaai | Suid-Kaap |
     Stellenbosch | Swartland | Swellendam | Theewaterskloof | Weskus |
                                Witzenberg |

   Kategorie: Wes-Kaap

