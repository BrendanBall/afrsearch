Gardameer


   Riva del Garda
   Riva del Garda
   Punta San Vigilio
   Punta San Vigilio
   Die meer, soos gesien vanuit Gargnano
   Die meer, soos gesien vanuit Gargnano
   'n Satellietfoto van die Gardameer
   'n Satellietfoto van die Gardameer

   Die Gardameer (Italiaans Lago di Garda) is die grootste meer in Italië
   met 'n oppervlakte van 369,98 vierkante kilometer, wat in die
   Italiaanse Alpe, halfweg tussen Venesië en Milaan, lê. Die meer en sy
   kuslyn maak deel uit van die Italiaanse provinsies Verona in die
   suidooste, Brescia in die suidweste en Trento in die noorde. Die meer
   is tydens die laaste ystydperk deur gletsers gevorm. Vandag is dit 'n
   belangrike toeristebestemming met 'n hoogs ontwikkelde infrastruktuur
   van vakansieoorde en hotelle langs sy oewers.

   Die meer is die skouplek van die historiese Slag van die Benacusmeer in
   268, waartydens Romeinse troepe 'n leër van Alemanniese krygers
   verslaan.

[wysig] Klimaat

   Die Gardameer lê in die Mediterreense klimaatsone. Die klimaat van
   Gardone Riviera teen die suidwes-oewer van die meer staan bekend as die
   mildste noord van die Apennyne. Die sogenaamde Ora, 'n termiese wind,
   lei namiddae tot 'n gereelde lugbeweging, wat die noordelike Gardameer
   tussen Torbole en Malcesine besonder aantreklik maak vir
   windseilgeesdriftiges.

[wysig] Wynbou

   Garda is 'n streek van wyne van oorsprong (Italiaans: Denominazione di
   origine controllata, DOC), wat wit-, rooi- en roséwyn oplewer. Die
   wynstreek sluit 25 dorpe in die provinsie Brescia, 6 in die provinsie
   Mantua en 40 in die provinsie Verona in. Amptelike kultivare is
   Barbera, Cabernet Franc, Cabernet Sauvignon, Chardonnay, Cortese,
   Merlot, Pinot Blanc, Pinot Noir, Pinot Gris en Riesling. Die
   wynbougebiede van die DOC is Riviera del Garda Bresciano, Lugana, San
   Martino della Battaglia en Bardolino.

[wysig] Weblinks

     * Webkameras langs die Gardameer

   Kategorie: Italië

