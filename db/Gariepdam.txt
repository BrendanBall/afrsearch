Gariepdam


   Die Gariepdam, vroeër bekend as die Hendrik Verwoerddam, is die
   grootste dam in Suid-Afrika met 'n oppervlak van meer as 370 vierkante
   kilometer wanneer vol. Die dam vorm die middelpunt van die
   Oranjerivierprojek wat die verspreiding van water na die Vaalrivier,
   Visrivier en Sondagsrivier behels.

   Griep is 'n San/Nama woord wat beteken Groot water/Groot rivier. Die
   Oranjerivier word ook na verwys as die Gij Gariep en daarom Gariepdam.

   By die damwal word Hidro-elektrisiteit opgewek deur vier generators.
   Water wat deur die generators gebruik word, vloei verder na die
   Vanderkloofdam.

   Die damwal is ongeveer 88 meter hoog en 914 meter lank. Die damwal is
   volkome van beton gebou en bevat ongeveer 1,73 miljoen m³ daarvan. Die
   naaste dorp is Norvalspont.
   Kategorieë: Argitektuur • Suid-Afrika

