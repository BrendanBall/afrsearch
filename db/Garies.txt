Garies


   Garies is 'n klein dorpie in Namakwaland aan die voet van die
   Kamiesberg, sowat 46 km suid van Kamieskroon en 146 km noordwes van
   Vanrhynsdorp. Die dorp het een hotel en een brandstofvulstasie asook 'n
   gekombineerde skool en 'n laerskool in die buurt Mooi-uitsig. Dit is
   die dienssentrum van 'n welvarende skaapboerderygebied.

[wysig] Geskiedenis

   Die dorpie is omstreeks 1845 op die plaas Goedverwagting, wat ook die
   dorp se eerste naam was, aangelê. Die huidige naam is aan die dorp
   gegee deur die voormalige eerste minister van die Kaapkolonie John X.
   Merriman. Die NG gemeente is in 1904 van die moedergemeente Namakwaland
   afgestig. Die naam is afkomstig van 'n Khoi-wooord wat "kweekgras"
   beteken.

[wysig] Die hede

   Die dorp het bekendheid verwerf weens die sakebedrywighede van sy
   bekendste inwoner, Adriaan Nieuwoudt. Die geskatte bevolking in 2007
   was 1 418, sowat 40 minder as in 1996.

   In die lente spog Garies met 'n kleurryke blommeprag. Tydens hierdie
   seisoen lok die dorpie, wat dan as die "Poort na Namakwaland" fungeer,
   talle toeriste met sy blommefeeste.

[wysig] Eksterne skakels

     * Oor die lenteblomme
     * Akkommodasie op Springbok
     * Redelik volledige inligting oor dorp

   Kategorieë: Noord-Kaap • Dorpe in Suid-Afrika

