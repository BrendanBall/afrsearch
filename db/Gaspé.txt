Gaspé


   Die ligging van Gaspé
   Die ligging van Gaspé

   Gaspé is 'n dorp op die skiereiland Gaspésie, Quebec, Oos-Kanada, met
   14 900 inwoners (2001), waar Jacques Cartier op 24 Julie 1534 voet aan
   wal gesit het. 'n Monument en 'n granietkruis is as gedenkteken hier
   opgerig. Die Cathédrale de Gaspé is die enigste katedraal in Kanada wat
   van hout gemaak is en spog met 'n bont glasvenster en fresko ter
   herdenking van die vierhonderdste verjaardag van Jacques Cartier se
   landing. Die Musée de la Gaspésie behandel die geskiedenis van die
   gebied en sy mense wie se voorvaders Indiaans, Baskies, Bretons,
   Akadies, Iers, Skots en Lojaliste was.

   Die belangrikste nywerhede in Gaspé is vissery, visverwerking, bosbou
   en toerisme.

   In die taal van die Mic-Mac-Indiane beteken gaspeg "die einde van die
   wêreld".
   Kategorie: Quebec

