Gauteng


   CAPTION: Gauteng

   Image:Guateng coa.png
   Oppervlak          17 010 vk km
   Bevolking (2001)   8 837 172
   Bevolkingsdigtheid 519,5 / vk km
   Tale               Zoeloe (21,5%)
                      Afrikaans (14,4%)
                      Sotho (13,1%)
                      Engels (12,5%)
   Etniese verdeling  Swart (73,8%)
                      Blank (19,9%)
                      Kleurling (3,8%)
                      Asiër (2,5%)
   Hoofstad           Johannesburg
   Premier
                      Mbhazima Shilowa
                      (ANC)
   Die ligging van Gauteng

   Gauteng is die provinsie van Suid-Afrika met die hoogste
   bevolkingskonsentrasie en sterk nywerheidsontwikkeling. Die vernaamste
   stede is Pretoria en Johannesburg.

   Gauteng is voorheen die PWV genoem
   (Pretoria-Witwatersrand-Vereeniging). Die naam Gauteng is 'n
   Sotho-woord wat "Plek van goud" beteken en is 'n ontlening aan
   Afrikaans "goud". Die provinsie het in Mei 1994 tot stand gekom toe die
   ou provinsie Transvaal in vier verskillende provinsies verdeel is.

   Die provinsiale hoofstad Johannesburg is die grootste stad in
   Suid-Afrika. Pretoria, sowat 50 km noord van Johannesburg, is
   Suid-Afrika se administratiewe hoofstad. Nog belangrike plekke is
   Alberton, Benoni, Boksburg, Brakpan, Germiston, Heidelberg,
   Krugersdorp, Randburg, Roodepoort, Springs, Vanderbijlpark en
   Vereeniging.

   Inhoud

        * 1 Demografie
        * 2 Geografie
             + 2.1 Ligging en topografie
        * 3 Ekonomie
        * 4 Bronne

[wysig] Demografie

   Tale in Gauteng.
   Tale in Gauteng.
     * Bevolking (2001-sensus): 8 837 178. Gauteng is die Suid-Afrikaanse
       provinsie met die naasmeeste mense (na KwaZulu-Natal) en die
       provinsie met die grootste bevolkingsdigtheid.
     * Tale: Zoeloe (21,5%), gevolg deur Afrikaans (14,4%), Sotho (13,1 %)
       en Engels (12,5%).

[wysig] Geografie

     * Oppervlakte: Sowat 18 810 vk. km (volgens oppervlakte die kleinste
       Suid-Afrikaanse provinsie).

[wysig] Ligging en topografie

   Gauteng lê sowat 1740 m bokant seespieël en grotendeels op die
   Hoëveldse plato. Dit word deur vier ander provinsies omring: Noordwes
   aan die westekant, Limpopo in die noorde, Mpumalanga aan die oostekant
   en die Vrystaat in die suide. Die Witwatersrand met sy baie rante en
   heuwels, wat nagenoeg 80 km ver deur die middel van die provinsie loop,
   is die goudstreek met Johannesburg as kern. Geologies vorm die
   Witwatersrand die waterskeiding vir die Vaalrivier en die Limpopo, maar
   Gauteng het geen groot riviere buiten die Vaal nie. Soos in baie dele
   van Suid-Afrika is droogtes nie ongewoon nie, en die provinsie is in 'n
   groot mate van die Vaaldam afhanklik vir betroubare watervoorsiening.

[wysig] Ekonomie

   Gauteng het allereers sy huidige rykdom aan goud te danke, maar die
   provinsie is vandag ook die land se ekonomiese kragsentrale. Nagenoeg
   twee derdes van Suid-Afrika se ekonomiese bedrywighede vind hier plaas,
   terwyl vier uit elke tien van die land se fabrieksprodukte hul
   oorsprong in Gauteng het. Yster en staal word in groot maat
   geproduseer, met talle fabrieke wat baie verskillende produkte
   vervaardig. Op die koop toe lewer die Rand uraan. Die provinsie het
   gevolglik 'n sterk stedelike karakter, maar daar is tog ook plase wat
   onder meer vleis, melk, mielies en groente lewer.

[wysig] Bronne

     * http://www.mieliestronk.com/provinsies.html by Die Mieliestronk -
       Met toestemming gebruik

   Provinsies van Suid-Afrika           Flag of South Africa
   Gauteng | KwaZulu-Natal | Limpopo | Mpumalanga | Noord-Kaap | Noordwes
   | Oos-Kaap | Vrystaat | Wes-Kaap

   Kategorie: Gauteng

