Gay


   Die sogenaamde "Gay Pride"-vlag
   Die sogenaamde "Gay Pride"-vlag

   Die Engelse woord gay het tradisioneel beteken "sorgeloos", "gelukkig"
   of "opgeruimd", maar in hedendaagse gebruik kom dit gewoonlik neer op
   die beskrywing van iemand se seksuele oriëntering as "homoseksueel",
   met ander woorde gekenmerk deur aantrekking tot dieselfde geslag.

   Gay verwys ook na die kultuur van homoseksuele mans sowel as vrouens,
   of na iets wat deur die meeste mense as kenmerkend homoseksueel beskou
   word, byvoorbeeld "gay-musiek", "gay-kleredrag" of "gay-maniere".
   Hoewel die woord gay meesal na mans sowel as vroue verwys, word die
   onderskeid tussen die twee geslagte soms getref deur die gebruik van
   die term "Lesbiër" vir 'n vrou en "gay-man" vir 'n man.

   Hoewel die term "homofiel" soms in verband met gays gebruik word, word
   dit deur baie as kwetsend ervaar, omdat dit sterk herinner aan
   benamings vir mense met 'n siektetoestand, soos byvoorbeeld "hemofiel"
   (bloeier) en "pedofiel" (iemand met die afwyking waarby kinders
   voorkeur as seksobjek kry).

[wysig] Bekende gays

   Homoseksualiteit is so oud soos die mensdom self. Van die bekende gays
   in die verlede en hede is onder meer die sangers sir Elton John, George
   Michael, Boy George, Will Young, André Schwartz, K.d. Lang, Freddy
   Mercury sportsterre soos tennispeler Martina Navratilova, Olimpiese
   duiker Greg Louganis, tennisster Billy Jean King, akteurs soos Rupert
   Everett, Ellen DeGeneres, sir Anthony Sher, skrywers soos Edmund White,
   Hennie Aucamp, Oscar Wilde, Koos Prinsloo, Joan Hamdidge en Johan de
   Lange, die kunstenaars Andy Warhol en David Hockney, TV-persoonlikhede
   Rian van Heerden en Pieter Cilliers en selfs politici soos die
   voormalige Amerikaanse Demokratiese goewerneur van New Jersey, Jim
   McGreevey.

[wysig] Eksterne skakels

     * Suid-Afrikaans gay-webportaal
     * Een van die eerste gay-webportale in SA, Q-online
     * 'n Afrikaanse man ontketen 'n storm toe hy 'n blog skep waar hy die
       name van sy beweerde bekende kliënte bekend maak

   Kategorieë: Sielkunde • Seksualiteit

