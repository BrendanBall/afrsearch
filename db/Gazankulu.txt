Gazankulu


   Gazankulu was ‘n semi-onafhanklike swart selfregerende gebied wat deur
   die Nasionale Party-regering geskep is.

   Gazankulu is geleë in die Limpopo provinsie (vroeër die noordooste van
   die Transvaal provinsie). Die gebied het onder beheer van die
   Shangaan-Tsonga mense gekom nadat Soshangane, een van Shaka se
   generaals, noordwaarts gevlug het voor 1820 en sy eie koningkryk tussen
   Tsongas in Gazaland in Mosambiek gestig het. Na skermutselings met die
   Portugese in Mosambiek, het hy en sy volgelinge oor die grens gevlug en
   in 1895 in die Zuid-Afrikaanse Republiek gevestig.
   Vlag van Gazankulu
   Vlag van Gazankulu

   Gazankulu het bestaan uit vier areas wat aan die Nasionale Kruger
   wildtuin grens en gesamentlik ongeveer 760,000 hektaar beslaan het. Die
   area is tipies Laeveld met gematige winters en warm somers. Besproeiing
   uit die Letabe- en Sabie riviere het landbou laat gedy en koring,
   sisal, mielies en groente word in die area verbou.

   Die Nasionele Party-regering was die vernaamste finansier van die
   Gazankulu-regering. Die Shangaan Territoriale Gesag is daargestel in
   1962 en die eerste wetgewende vergadering in 1971. Gazunkulu het ‘n
   self-regerende gebied geword in 1973. ‘n Hoofminister was die hoof van
   die uitvoerende gesag in Gazankulu bygestaan deur ‘n kabinet van sewe
   lede. Die parlement, of wetgewende vergadering het 68 lede gehad,
   waarvan 26 hoofmanne outomaties “verkies” is, 16 deur die SA regering
   aangewys is en ‘n verdere 26 verkies is.

   Gazankulu het in 1994 sy selfregeringstatus verloor en is weer by
   Suid-Afrika geinkorporeer.

   Apartheid-Bantoestans in Suid-Afrika Vlag van Suid-Afrika
   Bophuthatswana | Ciskei | Gazankulu | KaNgwane | KwaNdebele | KwaZulu |
   Lebowa | QwaQwa | Transkei | Venda

   Kategorie: Suid-Afrikaanse Bantoestans

