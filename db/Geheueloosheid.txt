Geheueloosheid


   In waarskynlikheidsleer is geheueloosheid 'n eienskap van sekere
   waarskynlikheidsverspreidings: die eksponensiële verspreidings en die
   meetkundige verspreidings.

   Inhoud

        * 1 Diskrete geheueloosheid
        * 2 Voorbeelde en motivering vir die naam geheueloosheid
             + 2.1 'n Algemene misverstand
        * 3 Kontinue geheueloosheid
        * 4 Karakterisering deur geheueloosheid

[wysig] Diskrete geheueloosheid

   Veronderstel X is 'n diskrete willekeurige veranderlike met 'n waarde
   in die versameling { 0, 1, 2, ... } of in die versameling { 1, 2, 3,
   ... }. Die waarskynlikheidsverspreiding van X is geheueloos as vir
   enige x, y in { 0, 1, 2, ... } of in { 1, 2, 3, ... }, (soos die geval
   mag wees), ons

          \Pr(X>x+y \mid X>x)=P(X>y) het.

   Hier dui Pr(X > x + y | X > x) die voorwaardelike waarskynlikheid dat
   die waarde van X groter as x + y is gegee dat dit groter as x is.

   Dit kan geredelik aangetoon word dat die enigste
   waarskynlikheidsverspreidings met diskrete geheueloosheid
   meetkundigeverspreidings is. Dit is die verspreidings van die aantal
   onafhanklike Bernoulli eksperimente nodig om een "sukses" te kry met 'n
   vaste waarskynlikheid van sukses, p, vir elke poging.

[wysig] Voorbeelde en motivering vir die naam geheueloosheid

   Byvoorbeeld, veronderstel 'n dobbelsteen word soveel keer gegooi as wat
   dit vat om 'n "1" te kry, sodat die waarskynlikheid van "sukses" vir
   elke poging 1/6 is, en die willekeurige veranderlike X die aantal kere
   is wat die dobbelsteen gegooi moet word. Dan het X 'n
   meetkundigeverspreiding, en die voorwaardelike waarskynlikheid dat die
   dobbelsteen ten minste nog vier keer gegooi moet word om 'n "1" te kry,
   gegee dat dit reeds 10 keer gegooi is sonder dat 'n "1" waargeneem is,
   geensins verskillend van die oorspronklike waarskynlikheid dat die
   dobbelsteen ten minste vier keer gegooi moet word nie. Die willekeurige
   proses onthou as't ware nie hoeveel pogings tot dusver gefaal het nie.

[wysig] 'n Algemene misverstand

   Geheueloosheid word baie keer verkeerd verstaan deur
   waarskynlikheidsleerstudente: die feit dat Pr(X > 13 | X > 10) = Pr(X >
   3) beteken nie dat die gebeurtenisse X > 13 en X > 10 onafhanklik is
   nie; i.e., dit beteken nie dat Pr(X > 13 | X > 10) = Pr(X > 13). Om op
   te som: "geheueloosheid" van die waarskynlikheidsverspreiding van die
   aantal pogings X tot die eerste sukses beteken

          \mathrm{(Right)}\ \Pr(X>13 \mid X>10)=\Pr(X>3).\,

   Die beteken nie

          \mathrm{(Wrong)}\ \Pr(X>13 \mid X>10)=\Pr(X>13).\, nie

   (Dit sou onafhanklikheid wees - hierdie twee gebeurtenisse is nie
   onafhanklik nie).

[wysig] Kontinue geheueloosheid

   Veronderstel dat eerder as om die diskrete aantal pogings tot die
   eerste sukses te beskou, ons die kontinue wagtyd T tot die aankoms van
   die eerste telefoon oproep na 'n skakelbord beskou. Om te sê dat die
   waarskynlikheidsverspreiding van T geheueloos is, beteken dat vir enige
   positiewe reële getalle s en t

          \Pr(T>t+s \mid T>t)=\Pr(T>s).\,

   Die enigste verskil tussen hierdie weergawe en die diskrete weergawe is
   dat in plaas daarvan dat vereis word dat s en t positiewe (of, in
   sommige gevalle nie-negatiewe) heelgetalle moet wees, om diskreetheid
   te bereik, laat ons hulle toe om reële getalle te wees wat nie
   noodwendig heelgetalle is nie.

[wysig] Karakterisering deur geheueloosheid

   Geheueloosheid karakteriseer die eksponensialeverspredings geheel en
   al., i.e. die enigste waarskynlikheidsverspreidings wat (kontinue)
   geheueloosheid geniet is eksponensialeverspreidings.

   Om dit te sien, laat

          G(t) = \Pr(X > t).\,

   Dan volg uit basies wette van waarksynlikheidsleer dat G(t) kleiner
   word soos t groter word. Uit die relasie

          \Pr(X > t + s | X > t) = \Pr(X > s)\,

   en die definisie van voorwaardelike waarskynlikheid, kry ons

          {\Pr(X > t + s) \over \Pr(X > t)} = \Pr(X > s).

   Dus het ons die funksionele vergelyking

          G(t + s) = G(t) G(s)\,

   en G is 'n monotone verminderende funksie.

   Die funksionele vergelyking alleen sal impliseer dat G beperk is tot
   rasionele veelvoude van enige besondere getal 'n eksponensiale funksie
   is. Gekombineer met die feit dat G monotone is, impliseer dit dat G oor
   sy hele domein 'n eksponensiale funksie is.
   Kategorieë: Waarskynlikheidsleer • Wiskunde

