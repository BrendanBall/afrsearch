Gehoor


   Gehoor is die proses van die waarneming van klank, in die
   soogdierspesies met behulp van die oor. Dit is een van die vyf sintuie,
   soos neergelê deur Aristotel.

   Inhoud

        * 1 Grensfrekwensies van menslike gehoor
        * 2 Rigtingbepaling van klank
        * 3 Die pad van klank na die brein
        * 4 Sien ook
        * 5 Eksterne skakels
        * 6 Bronne

[wysig] Grensfrekwensies van menslike gehoor

   Die menslike gehoorsvermoë strek vanaf 'n frekwensie van 20 Hertz tot
   20 kiloHertz, maar varieer natuurlik van persoon tot persoon, en word
   beïnvloed deur fisiese gesondheid, geskiedenis van lengte van
   blootstelling aan geraasbesoedeling, en menige ander faktore. Klanke
   bokant die grense van normale menslike gehoor word ultrasonies genoem,
   terwyl klanke laer as die grense van menslike gehoor infrasonies genoem
   word.

   Ander organismes is wel in staat om verby hierdie grense te hoor. Die
   vlermuisspesies gebruik ultrasoniese klank om eetbare voorwerpe mee op
   te spoor, en honde hoor ook ultrasoniese klanke. Dit blyk dat slange
   infrasoniese klanke deur middel van hul buike waarneem, en ook is daar
   toenemende getuienis dat walvisse en olifante infrasoniese klank
   gebruik om te kommunikeer.

   Arthur Reber, 'n sielkundige deskundig op die gebied van die sielkunde
   van taal, sê van gehoor (in 'n vrye vertaling van die oorspronklike
   aanhaling): 'Om gehoor behoorlik te verduidelik, is bewys as 'n
   uitsonderlike moeilike taak. Dié persoon wat 'n teorie kan daarstel wat
   slegs maar die waarneming van toonhoogte en luidheid bevredigend kan
   verklaar, is byna verseker van die verkryging van 'n Nobelprys.' (A. S.
   & E. S. Reber, The Penguin Dictionary of Psychology (3de uitgawe,
   2001))

[wysig] Rigtingbepaling van klank

   Die mens kan die rigting van 'n klank met baie akkuraatheid hoor.

   Daar is twee meganismes bekend wat hierby betrokke is:
     * Die verloop van tyd: Die menslike senuweestelsel kan 'n
       tydsonderskeiding maak van die tyd wat dit klank neem om een oor
       verby te steek en die ander te tref.
     * Die hoeveelheid klankgolwe: Hoe hoër die klankfrekwensie, hoe
       groter volume klankgolwe bereik die oor die naaste aan die bron van
       klank.

   Interessant genoeg werk nie een van hierdie twee meganismes in water
   nie.

[wysig] Die pad van klank na die brein

   Senupunte (aksone) van die gehoorsenuwee (die vestibulokogleêre
   senuwee) sinapteer in die brein in die kogleêre kern aan dieselfde
   kant. Vandaar sprei die senuwee-ente na die boonste olyfkerne, en dié
   gaan verder voort deur die laterale lemniskus na die onderste
   kollikuli, waar hulle weer eens sinapteer met senuwees wat na die
   mediale genikulaatkerne van die talamus loop, vanwaar dit met die
   primêre ouditoriese korteks in verbinding is. (Laasgenoemde area is
   geleë net onderkant die laterale fissuur tussen die frontale en
   temporale lobbe.)

[wysig] Sien ook

     * Doofheid
     * Gehoorapparaat

[wysig] Eksterne skakels

[wysig] Bronne

   Vertaal en saamgeweef vanaf die artikel Hearing sense en die artikel
   Horen op die Engelse en Nederlandse Wikipedia's onderskeidelik.
   Kategorieë: Gehoor • Klank • Sintuie • Neurologie • Anatomie

