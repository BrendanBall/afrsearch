Geloofsbelydenis van Nicea


[wysig] Inleiding

   Hierdie belydenisskrif word genoem na die plek Nicéa (Klein-Asië) waar
   daar in die jaar 325 n.C. 'n sinode gehou is en waar die dwalings van
   Arius verwerp is. Die finale vorm is egter eers van 'n later datum,
   waarskynlik van die Sinode van Konstantinopel (381 n.C).

[wysig] Afrikaanse weergawe

          Ons glo in een God, die almagtige Vader, die Skepper van die
          hemel en aarde, van alle sigbare en onsigbare dinge;
          en in een Here Jesus Christus, die eniggebore Seun van God, voor
          al die eeue uit die Vader gebore:
          Hy is God uit God, lig uit lig, ware God uit ware God,
          gebore, nie gemaak nie, een in wese met die Vader, deur wie
          alles tot stand gekom het.
          Hy het ter wille van ons, mense, en ons saligheid uit die hemel
          neergedaal
          en het deur die Heilige Gees uit die maagd Maria vlees geword:
          Hy het mens geword;
          onder Pontius Pilatus is Hy vir ons gekruisig;
          Hy het gely en is begrawe.
          Op die derde dag het Hy volgens die Skrifte opgestaan, en Hy het
          na die hemel opgevaar.
          Hy sit aan die regterhand van die Vader, en Hy sal met
          heerlikheid terugkom
          om die lewendes en die dooies te oordeel.
          Aan Sy koningskap sal daar geen einde wees nie.
          Ons glo in die Heilige Gees, wat Here is en lewend maak.
          Hy gaan van die Vader en die Seun uit, en Hy word saam met die
          Vader en die Seun aanbid en verheerlik.
          Hy het deur die profete gespreek.
          Ons glo aan een, heilige, algemene en apostoliese kerk.
          Ons bely een doop tot vergifnis van sondes.
          Ons verwag die opstanding van die dooies en die lewe vandie
          toekomstige bedeling.
          Amen.

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Christendom

