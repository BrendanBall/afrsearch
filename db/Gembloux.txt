Gembloux


   Die wapenskild van Gembloux
   Die wapenskild van Gembloux
   Die wapen van Gembloux
   Die wapen van Gembloux
   Die ligging van Gembloux in die arrondissement en provinsie Namur
   Die ligging van Gembloux in die arrondissement en provinsie Namur

   Gembloux (Waals Djiblou, Nederlands Gembloers) is 'n stad in die
   Belgiese provinsie Namur met 'n oppervlak van 65,7 vierkante kilometer
   en 21 487 inwoners (1 Julie 2004). Die bevolkingsdigtheid is 47,05
   inwoners per vierkante kilometer. Gembloux lê in die Gewes Wallonië en
   maak dus deel uit van die Franstalige Gemeenskap van België.

   Inhoud

        * 1 Ekonomie en onderwys
        * 2 Argitektuur
        * 3 Geskiedenis
        * 4 Eksterne skakels

[wysig] Ekonomie en onderwys

   Die stad staan bekend vir sy mesfabriek en sy Universitêre Fakulteit
   Landbouwetenskappe. Die Belgiese sportmotorvervaardiger Gillet het sy
   hoofkwartier in Gembloux.

[wysig] Argitektuur

   Die kloktoring van Gembloux het in 2005 die UNESCO se
   wêrelderfenisstatus verkry en is sodoende by die bestaande lys van
   Vlaamse, Waalse en Noord-Franse kloktorings gevoeg.

[wysig] Geskiedenis

   Die kloktoring van Gembloux en die markplein
   Die kloktoring van Gembloux en die markplein

   Tydens die Middeleeue het die gebied van Gembloux 'n graafskap onder
   die heerskappy van die plaaslike abdy gevorm. Die gebouekompleks, wat
   tans die Fakulteit Landbouwetenskappe huisves, het vroeër deel
   uitgemaak van die Benediktynse abdy van Gembloux.

   In die eerste Slag van Gembloux het Spaanse troepe die leër van die
   Nederlandse State-Generaal verpletter. In die tweede Slag van Gembloux
   van 1940 het Franse troepe, waaronder ook skutters van Senegal en
   Marokko, tydens die Tweede Wêreldoorlog teen die Duitsers geveg.

[wysig] Eksterne skakels

     * Die amptelike webwerf van Gembloux
     * Die webwerf van Automobiles Gillet

   Kategorie: Stede in Wallonië

