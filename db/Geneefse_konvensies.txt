Geneefse konvensies


   Ontwikkeling van die Geneefse konvensies vanaf 1864 tot 1949
   Ontwikkeling van die Geneefse konvensies vanaf 1864 tot 1949

   Die Geneefse Konvensies bestaan uit vier verdrae wat in Genève,
   Switserland saamgestel is om die standaarde vir internasionale reg
   rondom menslikheidskwessies. Die konvensies was grootliks die resultaat
   van Henri Dunant se pogings, gemotiveer deur die gruwels van oorlog wat
   hy tydens die Slag van Solferino aanskou het.

   Beskuldigings van skendings van die Geneefse Konvensies deur nasies wat
   die verdrae onderteken het word voor die Internasionale Geregshof te
   Den Haag ter tafel gelê.
     * Die konvensies en hulle ooreenkomste is as volg:

     * Eerste Geneefse Konvensie vir die Verbetering van die Toestand van
       die Gewondes en Siekes in Gewapende Magte ter velde (eers in 1864
       aanvaar, laaste wysiging in 1949)
     * Tweede Geneefse Konvensie vir die Verbetering van die Toestand van
       Gewondes, Siekes en Drenkeling lede van Gewapende Magte ter See
       (eers in 1949 aanvaar, opvolger van die Den Haag Konvensie X van
       1907)
     * Derde Geneefse Konvensie met betrekking tot die Behandeling van
       Krygsgevangenes (eers in 1929 aanvaar, laaste wysiging in 1949)
     * Vierde Geneefse Konvensie met betrekking tot die Beskerming van
       Burgerlikes ten Tye van Oorlog (eers aanvaar in 1949, en deels
       gebasseer op die Den Haag Konvensie IV van 1907)

   Verder is daar twee bykomende protokolle tot die Geneefse Konvensie:
     * Protokol I (1977): Protokol Bykomend tot die Geneefse Konvensies
       van 12 Augustus 1949, met betrekking tot die Beskerming van die
       Slagoffers van Internasionale Gewapende Konflikte.
     * Protokol II (1977): Protokol Bykomend tot die Geneefse Konvensies
       van 12 Augustus 1949, met betrekking tot die Beskerming van
       Slagoffers van Nie-Internasionale Gewapende Konflikte.

   Die aanvaarding van die Eerste Konvensie is deur die stigting van die
   Internasionale Komitee van die Rooi Kruis in 1863 voorafgegaan. Die
   teks kan gelees word in die Voornemens van die Geneefse Internasionale
   Konferensie.

   Al vier konvensies is laas in 1949 hersien en bekragtig, gebasseer op
   vorige hersienings en deels op sommige van die Den Haag Konvensies van
   1907; daar word na die stel verwys as die Geneefse Konvensies van 1949
   of eenvoudig die Geneefse Konvensies. Latere konferensies het
   voorwaardes bygevoeg wat sekere metodes van oorlogvoering verbied en
   burgeroorloë aanspreek. Bykans 200 lande van die wêreld is
   ondertekanaars tot die verdrae in soverre hulle hierdie konvensies
   bekragtig het.

   Daar bestaan ook ander konvensies met die Geneefse naam en moet nie met
   bogenoemde verwar word nie.

[wysig] Sien ook

     * Internasionale Federasie van Rooikruis- en Rooisekelverenigings
     * Wette van oorlog
     * Den Haag Konvensies (1899 en 1907)
     * Oorlogsmisdaad
     * Kollaterale skade
     * Menseregte
     * Nuremberg Beginsels

[wysig] Eksterne skakels

     * State wat die Geneefse Konvensie asook die Bykomende Protokolle
       onderskryf
     * Die Rooi Kruis en Geneefse Konvensies
     * Teks van die Konvensies Bron: Society of Professional Journalists
     * Verwysingsgids tot die Geneefse Konvensies
     * Verenigde Nasies se Kantoor van die Hoogkomissaris vir Menseregte -
       Internasional Menseregte Instrumente
     * Geneefse Konvensies by Law-Ref.org - met volledige bladwyser en
       kruisverwysings na ander dokumente.
     * lys van state wat die Geneefse Konvensies onderteken het (1929 en
       1949) en bykomende protokolle (1977) (dokumente in Frans) —
       Switserland is tans die bewaarders van ongeveer 60 internasionale
       verdrae en die lyste van deelnemende state tot hierdie verdrae (in
       Frans). Daar is ook databasis toegang.
     * Oorsig van die Geneefse Konvensie bewaarplaas in Engels (.PDF) wat
       saamgestel is vanuit die Switserse argiewe Advocacy & Intelligence
       Index For POWs-MIAs Archives

   Kategorieë: Menseregte • Verdrae

