Genetika


   Genetika of erflikheidsleer is 'n deel van biologie wat die studie
   behels van erflike eienskappe: die aangebore verskille en ooreenkomste
   tussen opeenvolgende generasies. In 1865 publiseer Gregor Mendel die
   resultate van sy ondersoek na die oorerwing van verskillende eienskappe
   van ertjies. Die publikasie verdwyn in die vergetenheid, maar word in
   1901 herontdek deur Hugo de Vries, Carl Correns, en Erich von
   Tschermak. Die reëls vir oorerwing wat Mendel in sy ondersoek beskryf
   het, staan nou bekend as die Wette van Mendel. Enkele jare daarna word
   chromosome geïdentifiseer as die fisiese draers van erflike eienskappe.
   Die ontdekking lei tot die ontstaan van die neo-Darwinisme, waarin die
   evolusieteorie van Charles Darwin 'n fisiese basis kry. Die gene is
   geleë op die chromosome.

   Inhoud

        * 1 Klassieke genetika
        * 2 Molekulêre genetika
        * 3 Kliniese genetika
        * 4 Genetiese manipulasie
        * 5 Genomika
        * 6 Enkele begrippe uit die genetika
        * 7 Homosigoot en heterosigoot
        * 8 Dominant en resessief

[wysig] Klassieke genetika

   Klassieke genetika verwys na die oorerfingsreëls wat bekend was voor
   die ontrafeling van die chemiese struktuur van DNS en die ontwikkeling
   van die molekulêre biologie. Die reëls van die Wette van Mendel het
   verskynsels beskryf en nie begrippe soos mutasie, oorkruising en
   rekombinasie. Die wette van die klassieke genetika verklaar verskynsels
   sonder die begrip van die molekulêre basis van chromosome en DNS.

[wysig] Molekulêre genetika

   (Sien die artikel molekulêre genetika). Die ontdekking van die
   struktuur van DNS deur James D. Watson en Francis Crick in 1953 lei die
   opkoms van molekulêre genetika in. 'n Onderwerp wat ondersoek word is
   die (molekulêre) meganisme van die geen uitdrukking. Dus word
   byvoorbeeld vrae gevra soos waarom in selle verskillende weefsels van
   die selfde individu (met die selfde gene) tot uitdrukking kom. Die
   proses van uitdrukking van gene verloop via transkripsie (uitlese van
   DNS na RNS) na die produksie van proteïene (sien ook genetiese kode).

[wysig] Kliniese genetika

   Kliniese genetika is 'n tak binne die mediese wetenskap wat risiko
   bepaling van erflike siektes bestudeer. Deur middel van DNS toetse
   meestal in kombinasie met analisering van familie stambome kan 'n
   eventuele kliniese siekte beeld vastgestel word vir hoe groot die kans
   is dat 'n pasiënt 'n bepaalde siekte sal kry in die toekoms. Veral by
   oorerflike vorms van borskanker en dêrmkanker kan die risiko moontlik
   goed bepaal word en kan 'n pasiënt ondersoek word vir die voorkoming
   van 'n siekte. As die siekte inderdaad vasgestel kan word kan dit in 'n
   vroeë stadium behandel word. Net so speel die kliniese genetika 'n
   belangrike rol by prenatale diagnostiek. Mense wat weet dat hulle 'n
   oorerflike siekte het of dit waarskynlik is dat hulle 'n geen dra wat
   daartoe kon lei dat een van hulle kinders siek word kan hulle in die
   eerste helfte van 'n swangerkap 'n DNS-toets laat doen op weefsel wat
   afkomstig is van die ongebore kind. Ouers kan dan besluit of hulle die
   swangerkap wil beëindig.

[wysig] Genetiese manipulasie

   (sien artikel Genetiese manipulasie). Met genetiese manipulasie word 'n
   proses aangedui waarby bewustelike kunsmatige genetiese veranderinge in
   'n organisme aangebring word.

[wysig] Genomika

   In genomika is die totale genoom (genepakkies) van een organisme die
   onderwerp van ondersoek. Dus moet die totale genoom van die organisme
   op 'n kaart aangebring word. Dit het gebeur met die mens genoom in die
   menslike-genoom-projek.

[wysig] Enkele begrippe uit die genetika

   haploide, diploide en polyploide

   Organisme het in die algemeen 'n dubbele stel chromosome: 'n Stel van
   beide ouers. So 'n organisme noem 'n mens diploid. 'n Voortplantings
   sel (gameet) het slegs één stel chromosome en word haploid genoem .
   Daar bestaan ook organisme waarvan die selle meer as twee stelle
   chromosome het. Byvoorbeeld triploid, tetraploid, hexaploid en
   octoploid selle. Dit noem 'n mens polyploid. By die gekweekte
   suikerbeet is daar byvoorbeeld naas diploid ook triploid rasse. Die
   gekweekte aartappel is tetraploid en die gekweekte aarbei octoploid.

[wysig] Homosigoot en heterosigoot

   Omdat daar in diploid organisme 'n dubbele stel chromosome aanwesig is,
   is daar van elke geen twee stringe aanwesig. Dit kan wees dat beide
   gene identies is. Dan is die organisme homosigoot vir die eienskap op
   daardie geen. As beide gene vir die eigenskap verskil is dit
   heterosigoot. Vir één geen kan 'n aantal variteite bestaan. Die
   variteite van die selfde geen word allele genoem.

[wysig] Dominant en resessief

   As 'n organisme heterosygoot is (twee verskillende gene het) Dan kan
   een of die ander verskyn. As daar 'n geen vir rooi blomme en 'n geen
   vir wit blomme is. Maar as die gene kodominant is kan die blomme pink
   wees. Maar dit kan ook wees dat één van die twee gene die ander
   volledig oorheers (byvoorbeeld rooi blomme). Die oorheersende geen word
   dan dominant en die ander geen resessief genoem.
   Kategorie: Genetika

