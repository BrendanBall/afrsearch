Genootskap van Regte Afrikaners


   Die Genootskap van Regte Afrikaners is op 14 Augustus 1875 in die dorp
   Paarl gestig deur 'n groep Afrikaanse sprekers van die Wes-Kaap
   omgewing. Die genootskap het vanaf 15 Januarie 1876 'n joernaal genaamd
   die Die Afrikaanse Patriot, asook verskeie boeke soos woordeboeke,
   geestelike materiaal en geskiedenisboeke gepubliseer. Die Afrikaanse
   Patriot was in 1905 opgevolg deur die hedendaagse Paarl koerant.

   Arnoldus Pannevis, 'n onderwyser, word algemeen gesien as die
   geestelike vader van die vereniging. Hy het opgemerk dat meeste van die
   Suid-Afrikaners van Nederlandse oorsprong nie meer suiwer Nederlands
   kon praat nie. In die verloop van 200 jaar tot dan, is die Nederlandse
   immigrante se taal beduidend verander deur die invloed van ander
   Europese immigrante, die inheemse bevolking soos die Khoikhoi, en veral
   die Kaap-Maleisiërs.

   Die vereniging was gestig deur Gideon Malherbe, die Nederlandse
   immigrant C.P. Hoogenhout, D.F. du Toit (ook bekend as Dokter), die
   joernalis DF du Toit (ook genoem Oom Lokomotief), sy broer S.J. du
   Toit, August Ahrbeck, Petrus Malherbe en S.G. du Toit. Almal behalwe
   Hoogenhout en Ahrbeck was verwant. Meeste van die stigterslede was
   afstamelinge van die Hugenote.

   Die Afrikaanse Taalmuseum was op 14 Augustus 1975 geopen in die
   eertydse huis van Gideon Malherbe.

[wysig] Eksterne skakels

     * Afrikaanse Museum & Monument

   Kategorieë: Geskiedenis van Suid-Afrika • Afrikaans • Afrikaners

