George Lincoln Rockwell


   George Lincoln Rockwell (9 Maart 1918 – 25 Augustus 1967) was die
   stigter en leier van die Amerikaanse Naziparty en moontlik een van die
   mees berugte Amerikaanse neo-Nazileiers.

   Inhoud

        * 1 Vroeë lewe
        * 2 Politiek
        * 3 Sluipmoord
        * 4 Werke
        * 5 Verwysings

[wysig] Vroeë lewe

   Rockwell is gebore in Bloomington, Illinois met sy pa (George Lovejoy
   Rockwell) van Engelse-Skotse herkoms en sy ma (Claire Schade Rockwell)
   van Duits – Franse heskoms. Rockwell word groot met geskeide ouers,
   beide was bekende vaudeville komediante en akteurs, van wie hy sy
   vaardighede vir openbare redevoering en die hantering van massas
   aangeleer het. Hy studeer aan die Hebron-akademie in Lewiston, Maine.
   Nadat hy sy studies opgeskop het aan die Brown-universiteit, sluit hy
   aan by die Amerikaanse vloot waar hy deur die Tweede Wêreldoorlog
   gedien het.

[wysig] Politiek

   Rockwell het na radiouitsendings van Joseph McCarthy geluister en het
   Douglas MacArthur se nominasie as die Republikeinse kandidaat vir
   President van die Verenigde State gesteun. Hy woon 'n Gerald L.K.
   Smith-byeenkoms by en lees Common Sense-koerant waardeur hy kennis maak
   met die sogenaamde Joodse vraagstuk. Hy lees Mein Kampf en word daarna
   'n ondersteuner van die Nasionale Sosialistiese ideologie. In 1952 word
   hy verplaas na die Amerikaansemarinelugbasis in Keflavik, Ysland, waar
   hy sy tweede eggenote ontmoet (Thora Hallgrimson), en bring sy
   wittebroodsdae deur in Berchtesgaden. Op 8 Maart 1959, stig hy die
   Amerikaanse Naziparty. Hy was onder andere dié party se goewerneurskap
   kandidaat vir Virginië in 1965.

   George Rockwell het ook gepoog om 'n konserwatiewe koerant te stig met
   die doel om die wat hy noem "versplinterde en strydende regsgesindes in
   'n samehangende en effektiewe organisasie" saam te snoer.

[wysig] Sluipmoord

   Op 12:20 n.m. 25 Augustus 1967 word Rockwell met twee skote doodgeskiet
   in Washington D.C. Kort na die skote word die nege-en–twintigjarige
   John Patler gearesteer en aangekla vir Rockwell se moord. Patler wat sy
   naam wetiglik verander het van John C. Patsalos, was 'n voormalige
   leier van die Amerikaanse Naziparty en Rockwell se redakteur van die
   party se nuusbrief "The Stormtrooper". Hy het meeste van die artikels
   in die nuusbrief self geskryf. Sommige individue het selfs Patler
   beskou as die medestigter van dié party saam met Rockwell. In die
   eerste uitgawe van Rockwell se outobiografie "This Time the World"
   verskyn 'n foto van Patler met 'n partyvlag; wat in latere uitgawes
   uitgehaal is.

   Na die moord het Matt Koehl verslaggewers ingelig dat Patler uit die
   party geskop is April 1967 as gevolg van sy "Bolsjewistiese neigings".
   Die hoof beskuldiging teen hom was dat hy Marxistiese propaganda in die
   nuusbrief "The Stormtrooper" ingesluit het.

   Verskeie individue het van Rockwell se party weggebreek om "The White
   Party" te vorm slegs enkele maande voor die sluipmoord. Dié individue
   het volgehou dat Patler onskuldig is. John Patler word veroordeel tot
   20 jaar tronkstraf vir die moord op George Lincoln Rockwell in Desember
   1967.

   Rockwell se begrafnis is gehou op 30 Augustus 1967 maar die Pentagon
   het sy ter aarde bestelling in die Nasionale Begrafplaas Culpepper
   verbied omdat sy volgelige nie hulle swastika gebosseleerde armbande
   wou afhaal voor hul die bergrafnisgronde betree het nie. Sy oorskot was
   teruggeneem na die hookkantoor van die Amerikaanse Naziparty in
   Arlington waar hy veras is tydens 'n geheime Nazibegrafnis op 31
   Augustus 1967.

[wysig] Werke

     * In Hoc Signo Vinces, 'n politieke manifes (World Union of Free
       Enterprise National Socialists, 1960)
     * How to get out or stay out of the insane asylum, vertel sy
       wedervaringe nadat hy veroordeel word tot 'n periode van dertig dae
       vir psigiatriese waarneming (American Nazi Party, 1960)
     * This Time The World, sy outobiografie (geskryf 1960; White Power
       Publications, 1979; Liberty Bell Publications, 2004, ISBN
       1593640145).
     * White Power (geskryf 1967; John McLaughlin, 1996, ISBN 0965649288)

[wysig] Verwysings

     * Hate: George Lincoln Rockwell and the American Nazi Party deur
       William H. Schmaltz (Brasseys, Inc., 2001, ISBN 1574882627).
     * American Fuehrer: George Lincoln Rockwell and the American Nazi
       Party deur Frederick James Simonelli (University of Illinois Press,
       1999, ISBN 0252022858).
     * Siege: The Collected Writings of James Mason deur James Mason
       (Aanhangsel III bevat Mason se "George Lincoln Rockwell: A Sketch
       of His Life and Career"; ingelei deur Ryan Schuster, Black Sun
       Publications, ISBN 0972440801)
     * "Rockwell, U.S. Nazi, Slain; Ex-Aide is Held as Sniper", Graham,
       Fred P., New York Times, Saterdag, 26 Augustus 1967, bladsye 1, 14.
     * "Rockwell Burial Causes A Dispute", New York Times, Sondag, 27
       Augustus 1967, bladsy 28.

   Kategorie: Amerikaanse Neo-Nazi's

