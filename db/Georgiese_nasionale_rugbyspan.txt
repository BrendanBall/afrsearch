Georgiese nasionale rugbyspan


   Georgië
   Beeld:Georgia rugby.gif
   Unie Georgiese Rugbyunie
   Bynaam(e) Lelos
   Afrigter Vlag van Georgië (land) Malkhaz Cheishvili
   Kaptein Ilia Zedguinidze

   Spankleure Spankleure Spankleure
   Spankleure
   Spankleure
   　
   Spankleure
   Eerste internasionale wedstryd
   Vlag van Zimbabwe Zimbabwe 3 - 16 Georgië Vlag van Georgië (land)
   (12 September, 1989)
   Grootste oorwinning
   Vlag van Georgië (land) Georgië 98 - 3 Tsjeggiese Republiek Vlag van
   Tsjeggiese Republiek
   (8 April, 2002)
   Grootste nederlaag
   Vlag van Engeland Engeland 84 - 6 Georgië Vlag van Georgië (land)
   (12 Oktober, 2003)
   Wêreldbeker
   Verskynings 2 (Eerste in 2003)
   Beste uitslag Geen oorwinnings, 2003

   Die Georgiese nasionale rugbyspan verteenwoordig die voormalige Sowjet
   Kaukasiese republiek Georgië in rugby. Die span se bynaam, Die Lelos,
   kom van lelo, 'n inheemse Georgiese sport wat baie ooreenkom met rugby.
   Lelo is aangeneem as die Georgiese woord vir "drie". Een van die
   standaard krete van Georgiese rugby ondersteuners is Lelo, Lelo,
   Sakartvelo (Drie, Drie, Georgië).

   Georgië word tans beskou as 'n derde vlak rugbynasie. Die Lelos neem
   aan die Europese Nasiesbeker deel wat 'n tweede vlak kompetisie vir
   Europese nasionale spanne is. 'n bekende staaltjie oor die Georgiërs is
   dat hulle by gebrek aan hulpbronne skrummasjiene uit ou sowjettrekkers
   gemaak het. Alhoewel rugby 'n geweldig gewilde toeskouerssport in
   Georgië is, bly deelname steeds betreklik laag. Daar is slegs agt
   rugbyvelde en eenhonderd volwasse spelers in die land. Die grootste
   deel van die nasionale span is in Frankryk gestasioneer, in beide Top
   14 en laer divisies. Dit is 'n gebruik wat gewild gemaak is deur die
   voormalige afrigter, Claude Saurel, 'n Fransman wat nou die naburige
   mededinger, Rusland afrig.

   Rugby is een van die gewildste sportsoorte in Georgië. Die Georgiese
   nasionale sewes span het die eerste nasionale span van Georgië geword
   om in 'n belangrike toernooi deel te neem toe hulle in die IRR Sewes
   Wêreldbeker Argentinië gespeel het. In 2003 het die volle nasionale
   span dit vir die eerste keer reg gekry om te kwalifiseer vir die 2003
   Rugby Wêreldbeker waar hulle teen spanne soos die Springbokke en
   Engeland te staan gekom het. In 2006 het die Lelos vir die 2007 Rugby
   Wêreldbeker in Frankryk gekwalifiseer nadat hulle Portugal in 28-14
   geklop het tydens die Europese kwalifiseringsrondtes.

[wysig] Geskiedenis

[wysig] Sowejetera

   Georgië teen Rusland op 26 Maart 2007
   Georgië teen Rusland op 26 Maart 2007

   Daar was onsuksesvolle pogings om rugby na Georgië in te voer in 1928
   en ook in 1940 en in 1948. Daar word geglo dat rugby uiteindelik
   suksesvol na Georgië ingevoer is deur Jacques Haspekian, 'n Franse
   Armeniër uit Marseille.^[1] Haspekian het tydens die tweede golf van
   Armeense repatriasie in die vroeë 1960's na Armenië teruggekeer. In
   Armenië is die amptelike Sowjet ideologie dat rugby 'n "bourgeois spel"
   met meer geesdrif gevolg wat daartoe gelei het dat Jako Haspekian
   eerder die fondamente van Georgiese rugby in die buurland van Armenië
   gelê het.^[2] Haspekian het die spel aan studente geleer in die laat
   1950's tot die middel van die 1960's.^[1]

   Die Georgië Rugbyunie is in 1964 gestig, maar tot die laat 1980's was
   Georgië deel van die Sowjetunie Rugbyfederasie. Die rugby bande tussen
   Frankryk en Georgië is gevestig deur die op daardie tydstip magtige
   Franse Kommuniste Party en baie ander linkervleuel organisasies.
   Georgië het aanvanklik nie 'n eie span gehad nie en die nasie se beste
   spelers het vir die USSR-span gespeel.

   In 1988 het Georgië hulle eerste nasionale sewes span saamgestel. In
   September 1989 het Georgië saam met ander FIRA-lande 'n toer deur
   Zimbabwe ondersteun. Zimbabwe se eerste wedstryd op die toer was in nat
   toestande teen Georgië in Kutaisi, wes van Tbilisi. Georgië het 16–3
   gewen in wat die nasie se eerste internasionale wedstryd was. Die jaar
   daarna het Georgië na Zimbabwe getoer waar hulle twee toetse gespeel
   het waarvan hulle die eerste in Bulawayo verloor het en die tweede in
   Harare 26–10 gewen het.
   Georgië in aksie teen die Springbokke tydens die 2003 Rugby
   Wêreldbeker.
   Georgië in aksie teen die Springbokke tydens die 2003 Rugby
   Wêreldbeker.

[wysig] Verwysings

    1. ^ ^1,0 ^1,1 The Independent on Sunday, Rugby Union - World Cup Old
       values drive Georgia to new heights, Besoek op 15 September 2007
    2. ^ Armenia Joins The Pack Of Rugby-playing Nations, Besoek op 15
       September 2007

   Hierdie rugby-verwante artikel is 'n saadjie. U kan help deur dit uit
   te brei.
   Kategorieë: Rugbysaadjies • Europese nasionale rugbyspanne

