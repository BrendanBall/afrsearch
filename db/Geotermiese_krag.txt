Geotermiese krag


   Geotermiese krag verwys na die elektrisiteit wat opgewek word deur
   voordeel te trek uit die natuurlike ondergrondse hitte in die aarde.
   Verskeie metodes word gebruik om die geotermiese energie in elektriese
   energie om te skakel.

   Inhoud

        * 1 Die opwekking van elektrisiteit
        * 2 Skematies van 'n geoterniese kragstasie
        * 3 Tipes geotermiese installasies
        * 4 Waar kan geotermiese energie benut word?
        * 5 Nuwe duitse geotermiese kragstasie word in gebruik geneem
        * 6 Oorsig van geotermiese kragstasies in Middeleuropa
        * 7 Sien ook

[wysig] Die opwekking van elektrisiteit

   Prins Piero Conti het in 1904 te Laradello, Italië, die eerste
   kragopwekker aan 'n stoomenjin gekoppel wat deur natuurlike stoom
   aangedryf is en só die eeu van geotermiese elektrisiteit ingelui. Om
   elektrisiteit op te wek, moet die druk van die warm stoom en ander
   geotermiese vloeistowwe hoog genoeg wees om die turbines aan te dryf.
   Deur gater duisende meter in die aardkors te sink, is dit moontlik om
   deur te breek na die natuurlike ondergrondse reservoirs wat water en
   stoom onder hoë druk berg. Die stoom borrel dan uit na die oppervlak,
   waar dit gebruik word om die elektrisiteitopwekkers aan te dryf. Hoewel
   sulke kragsentrales duur is om op te rig, sal hulle, wanneer hulle eers
   gevestig is, 'n stabiele voorraad elektrisiteit vir die toekoms
   voorsien. Die VSA, Nieu-Seeland, en Japan het groot geotermiese
   kragsentrales wat elektrisiteit aan hul nasionale netwerke verskaf.

[wysig] Skematies van 'n geoterniese kragstasie

   Skematiese diagram van 'n geotermiese kragstasieVerklaaring:1: Warm
   water bron2: Warm water uit die Aarde3: Elektriese kragopwekking dmv.
   generator4: Die opgewekte elektrisiteit word in die netwerk ingevoer5:
   Daarna kan die res van die warm water nog gebruik word vir verwarming6:
   Termiese energie kan vêrder benut word7: Koue water word teruggevoer in
   die kringloop, om weer deur die Aarde verwarm te kan word
   Skematiese diagram van 'n geotermiese kragstasie
   Verklaaring:
   1: Warm water bron
   2: Warm water uit die Aarde
   3: Elektriese kragopwekking dmv. generator
   4: Die opgewekte elektrisiteit word in die netwerk ingevoer
   5: Daarna kan die res van die warm water nog gebruik word vir
   verwarming
   6: Termiese energie kan vêrder benut word
   7: Koue water word teruggevoer in die kringloop, om weer deur die Aarde
   verwarm te kan word

[wysig] Tipes geotermiese installasies

   Vier basiese tipes geotermiese kraginstallasies word benut in verskeie
   lande oor die hele wêreld: die suidwestelike VSA het 'n hoë
   konsentrasie van sodanige installasies (en is die wêreld se grootste
   produsent van geotermiese krag per jaar), en so ook die Verre Ooste,
   Maleisië en Nieu-Seeland. Daar is ook individuele installasies in
   Sentraal-Afrika, Australië en Suid-Amerika. Hierdie tipes is droë
   stoom-installasies, blitsstoom-installasies, binêre kraginstallasies en
   hibriede kraginstallasies.
     * Droë stoom-installasies is dié wat bo-op reservoirs wat meesal
       stoom en min water vat, geplaas is. Die installasies bestaan reeds
       sedert die vroeë 1900's, en die grootste in die wêreld – by die
       Geysers droë stoom-reservoir in Kalifornië – wek reeds sedert 1960
       krag op.
     * Blitsstoominstallasies is geplaas op reservoirs wat baie warm water
       bevat. Hierdie water word deur skeiers geprosesseer wat dit vinnig
       en ploffend laat kook om sodoende die stoom wat onafwendbaar die
       turbines aandryf, vry te stel. Sodanige installasies bied die
       bykomende voordeel dat dit die ongebruikte stoom herbenut.
     * Binêre kraginstallasies maak gebruik van reservoirs wat meesal
       water bevat, maar is effens meer kompleks as
       blitsstoominstallasies, aangesien hulle twee aparte meganiese en
       chemiese prosesse benodig om elektrisiteit op te wek: die water
       vanaf die reservoir word deur 'n hittewisselaar gestuur, wat dan
       die hitte-energie oordra na die volgende prosesseringskomponent.
       Dit is 'n binêre vloeistof in 'n aanliggende kamer of pyp. Die
       binêre vloeistof is gewoonlik 'n chemikalie wat maklik kook (teen
       'n laer kookpunt as water), so doeltreffendheid word geoptimaliseer
       selfs teen laer temperature. In hierdie geval word die hitte van
       die reservoir gebruik, eerder as die eintlike water. Binêre
       kraginstallasies laat nie enige damp of skadelike gasse uit nie,
       wat van hulle die mees geskikte installasies om te benut, maak – al
       is hulle veel duurder as die ander.
     * Hibriede kraginstallasies kombineer elemente van die twee van die
       tipes hierbo genoem: beide blits- en binêre elemente word gebruik
       in 'n poging om die voordele van beide te maksimaliseer. 'n
       Voorbeeld van een van hierdie installasies is op Hawaii se Big
       Island te vinde.

[wysig] Waar kan geotermiese energie benut word?

   Geotermiese energie kan op plekke waar daar vulkaniese aktiwiteit is,
   of vroeër was, benut word. In die Verenigde State, Meksiko, Ysland,
   Italië, Rusland, Nieu-Seeland, die Filippyne, Japan en, meer onlangs,
   Duitsland en Kenia - lande wat aktiewe vulkaanaktiwiteit ondervind of
   naby vulkaniese gebiede lê - boor ingenieurs diep in die gesteentes in
   waar warm water en stoom vasgevang is en lei dié regstreeks na turbines
   om elektrisiteit op te wek.

[wysig] Nuwe duitse geotermiese kragstasie word in gebruik geneem

   Op 23 November 2007 is 'n nuwe geotermiese kragstasie in Landau
   (Duitsland) in gebruik geneem. Dit lewer 22 MW geotermiese krag en ±
   2.5 MW elektriese krag en genoeg elektrisiteit vir sowat 6000
   huishoudings. Verder word die 160°C warme water uit 'n diepte van
   3000 m nie net gebruik om elektrisiteit op te wek nie, maar ook om in
   die koue wintersdae die huise te verwarm.

[wysig] Oorsig van geotermiese kragstasies in Middeleuropa

   Hierdie gegewens is hier geplaas om die moontlikhede en effekte van
   geotermie te wys
   Beplande en operasionele geotermiese kragstaties (vir
   elektriesekragopwekking) in Middeleuropa
   Geotermiese lewering
   in MW Elektriese lewering
   in MW Temperatuur
   in °C Vloeivermoë
   in m³/h Boorgatdiepte
   in m Beplande ingebruikneming
   jaar
   Duitsland
   Bremerhaven 0,5 0,065 90 5.000 toegemaak/gestaak
   Groß Schönebeck 10 1,0 150 < 50 4.294 2008
   Neustadt-Glewe 1,3 - 3,5 0,21 98 119 2.250 Kragstasie is in gebruik
   sedert 2003
   Bad Urach 6-10 ± 1,0 170 48 4.500 toegemaak/gestaak
   Bruchsal 4,0 ± 0,5 118 86 2.500 2007
   Karlsruhe 28,0 >150 270 3.100 2007
   Landau 22 ± 2,5 150 250 3.000 Kragstasie in gebruik
   sedert 23 November 2007
   Offenbach 30-45 4,8 - 6,0 160 360 3.500 2008
   Riedstadt 21,5 ± 3,0 250 3.100 2008
   Speyer 24-50 4,8 - 6,0 150 450 2.900 2009
   Isar Süd (München) 30,0 2,0 toegemaak/gestaak
   Unterhaching > 30 3,4 122 > 540 3.577 2007
   Aschheim, Feldkirchen, Kirchheim geen 82 - 85 40 - 65 2.000 - 2.200
   2009
   Frankryk
   Soultz-sous-Forêts 30,0 6,0 200 240 8.084 2007
   Switserland
   Basel 17,0 6,0 200 5.000 voorlopend gestaak (aardbewing)
   Bron: Greenpeace 2000MW - skoon! + opdatering

[wysig] Sien ook

     * Elektrisiteit
     * Geotermiese energie
     * Hernieubare energie

   Kategorieë: Elektrisiteit • Energie-omsetting

