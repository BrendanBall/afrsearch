Gereformeerde Kerk


   Inhoud

        * 1 Geskiedenis van die Gereformeerde Kerk
        * 2 Die Gereformeerde Kerk vandag
        * 3 Liedboek van die Gereformeerde Kerk
        * 4 Verwysings

[wysig] Geskiedenis van die Gereformeerde Kerk

   Die Nederduits Gereformeerde Kerk in die Kaapkolonie en die Nederduits
   Hervormde Kerk in die Transvaal het nooit weggedwaal van die leer,
   liturgie en kerkregering van die kerk wat destys met Jan van Riebeeck
   in 1652 gestig is nie.

   In die liturgie het die Kaapse kerk die Evangeliese gesange ingevoer.
   Die vorm van kerkregering het toenemend mag aan die staat en sinodale
   vergaderings gegee, en die gesag van plaaslike kerkrade daaraan
   ondergeskik gemaak.

   Hierdie veranderinge het toenemend onrus onder 'n klein hoeveelheid
   lidmate veroorsaak. Dit was die invoering van die gesange wat
   ontevredenheid veroorsaak het. Van die begin af was daar lidmate wat
   nie die gesange wou sing nie. Hierdie mense het bekend gestaan as
   "Doppers" en het die leuse gehad "In Gods huis Gods lied".

   Hierdie ontevrede lidmate was veral gekonsentreer in die omgewing van
   Rustenburg. In 1859 het 15 broeders besluit om hulle af te skei van die
   Nederduits Hervormde Kerk in die Transvaal. Onder hierde broeder was
   ook Paul Kruger, wat toe nog kommandant was.

   Hierdie 15 lidmate het op 10 Februarie 1859 'n vergadering belÃª onder
   'n seringboom by Rustenburg. By hierdie vergadering het 300 lidmate
   hulle laat inskrywe as lidmate van die Gereformeerde Kerk. Ds. Dirk
   Postma, wat 'n besoekende predikant uit Nederland was, is gevra om
   hulle predikant te wees, en hy het die beroep aangeneem en verder in
   Suid-Afrika gebly.

   Die Gereformeerde Kerk het die Potchefstroomse Universiteit gestig as
   'n teologiese skool vir hulle predikante.

[wysig] Die Gereformeerde Kerk vandag

   Die volle naam van die Kerkverband is Die Gereformeerde Kerke van
   Suid-Afrika (GKSA)

   Die Nasionale sinode vergader elke 3 jaar te Potchefstroom.

[wysig] Liedboek van die Gereformeerde Kerk

   Die Gereformeerde Kerke gebruik vandag nog net Skrifberymings saam met
   die Psalms in hulle liedboek. 'n Skrifberyming is 'n gedeelte van die
   Bybel wat omdig is. Tot onlangs nog was daar net 50 Skrifberymings,
   maar nuwe skrifbereimings is onlangs by gevoeg.

   Buiten die liedere bevat die liedboek ook nog die volgende :
     * Drie Formuliere van Eenheid wat bestaan uit die Nederlandse
       Geloofsbelydenis, die Heidelbergse Kategismus en die Dortdse
       Leerreels.
     * Die formuliere vir die doop van kinders, die doop van volwassenes,
       die nagmaal, die bevestiging van ouderlinge en diakens, die
       bevestiging van predikante, en bevestiging in die huwelik.
     * Die Kerkorde.
     * 'n Aantal Gebede.

[wysig] Verwysings

   "Professor Dirk Postma (1818 - 1890)", Dr. G.C.P. van der Vyver, Pro
   Rege Pers, 1958

   "Handleiding vir die studie van Kerkgeskiedenis, Prof. S. du Toit, Pro
   Rege Pers, 1970
   Kategorie: Christendom

