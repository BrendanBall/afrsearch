Germaanse tale


                                                             Indo-Europees
                                                        Indo-Europese tale
                                                      Albanies | Anatolies
                                               Armeens | Balties | Kelties
                                         Germaans | Grieks | Indo-Irannees
                                               Italies | Slawies | Togaars
                                                       Proto-Indo-Europees
                                                Taal | Vereniging | Geloof
                                           Kurgan | Yamna | BMAC | Ariaans
                                                     Indo-Europese studies

   Beeld:Germanische sprachen.PNG
   Wêreldkaart met oorsig oor germaanse tale

   Die Germaanse tale is 'n groep verwante tale wat 'n take van die
   Indo-European (IE) taalfamilie vorm. Die gemene voorouer van al die
   tale waaruit die tak bestaan is Proto-Germaans wat in ongeveer die
   laat- middel-1ste millennium v.C. in ystertydperk Noord-Europa gepraat
   is. Proto-Germaans, saam met al die nasate daarvan, word gekenmerk deur
   'n aantal unieke taalkundige eienskappe waaronder die bekendste die
   Tweede Germaanse klankverskuiwing wat deur Grimm se wet beskryf word.
   Vroeë Germaanse varieëteite word vir die eerste keer in die geskiedenis
   opgeteken toe die Germaanse volke hulle vanaf die 2de eeu in noordelike
   Europa naby die grens van die Romeinse Ryk gevestig het.

   Die grootste Germaanse tale is Engels en Duits, met onderskeidelik
   ongeveer 400 en 100 miljoen eerstetaalsprekers. Die groep bestaan uit
   ander belangrike tale soos Nederlands met 22 en Afrikaans met 16
   miljoen sprekers; en die Skandinawiese tale insluitend Deens, Noors en
   Sweeds met 'n gesamentlike totaal van omtrent 20 miljoen sprekers. Die
   SIL Ethnologue lys 53 verskillende Germaanse tale en dialekte.

   Inhoud

        * 1 Geskiedenis
             + 1.1 Geskrifte en skryfstelsels
             + 1.2 Ontwikkeling
        * 2 Kenmerke
        * 3 Klassifikasie
             + 3.1 Wes- Oos- Noord-Verdeling
             + 3.2 Diachronies verdeling
             + 3.3 Kontemporêre klassifisering

[wysig] Geskiedenis

[wysig] Geskrifte en skryfstelsels

   Die Negauhelm-inskripsie (gelees van regs na links)
   Die Negauhelm-inskripsie (gelees van regs na links)
   ██ Nederlands (Wes-Germaans)██ Nederduits Wes-Germaans) ██ Middelduits
   (Wes-Germaans) ██ Opperduits (Wes-Germaans) ██ Anglies (Anglo-Fries,
   Wes-Germaans) ██ Fries (Anglo-Fries, Wes-Germaans)
   ██ Oos-Noord-Germaans ██ Wes-Noord-Germaans ██ Lyn wat die Noord- en
   Wes-Germaanse tale skei.
   ██ Nederlands (Wes-Germaans)██ Nederduits Wes-Germaans) ██ Middelduits
   (Wes-Germaans) ██ Opperduits (Wes-Germaans) ██ Anglies (Anglo-Fries,
   Wes-Germaans) ██ Fries (Anglo-Fries, Wes-Germaans)
   ██ Oos-Noord-Germaans ██ Wes-Noord-Germaans ██ Lyn wat die Noord- en
   Wes-Germaanse tale skei.

   Die vroegste getuienis van Germaans is afkomstig van name wat in die
   1ste eeu deur Tacitus opgeneem is, en in 'n enkele geval in die 2de eeu
   v.C., op die Negauhelm. Rofweg van ongeveer die 2de eeu het sprekers
   van die vroeë Germaanse variëteite die Elder Futhark, 'n vroeë vorm van
   die runiese alfabet, ontwikkel. Vroeë runiese inskripsies is ook
   meestal beperk tot persoonlike name en is moeilike om te ontsyfer. Die
   Gotiese taal is geskryf met die Gotiese alfabet wat deur Biskop Ulfilas
   vir sy vertaling van die Bybel in die 4de eeu ontwikkel is. Later het
   Christen priesters en monnike, wat benewens hulle eie Germaanse tale
   Latyn kon praat en skryf, begin om die Germaanse tale met effens
   aangepaste Latynse letters te skryf. Die runiese alfabets het egter
   deur die hele Wiking Tydperk, in algemene gebruik in Skandinawië gebly.

   Benewens die standaard Latynse alfabet, het verskillende Germaanse tale
   'n verskeidenheid van aksenttekens en ekstra letters gebruik,
   insluitend umlauts, die ß (Eszett), IJ, Ø, Æ, Å, Ð, Ȝ, en Þ en Ƿ,
   afkomstige uit die runiese letters. Historiese gedrukte Duits is
   gereeld in Gotiese skrif lettertipes gedruk (b.v. fraktur of
   schwabacher).

[wysig] Ontwikkeling

   Bladsy uit die Silwer Bybel
   Bladsy uit die Silwer Bybel

   Daar word gemeen dat alle Germaanse tale afstam van 'n hipotetiese
   Proto-Germaanse taal, verenig daardeur dat hulle almal die Eerste
   Germaanse klankverskuiwing beskryf deur Grimm en Verner se wette. Dit
   het waarskynlik tydens die Voor-Romeinse Ystertydperk van Noordelike
   Europa van omtrent 500 v.C. plaasgevind, maar ander algemene innovasies
   wat Germaans van Proto-Indo Europees skei dui op 'n gemene geskiedenis
   van voor-Proto-Germaanse sprekers deur die hele Nordiese Brons Tydperk.

   Van die vroegste attestasie van die Germaanse variëteite is dit in drie
   groepe verdeel: Wes-, Oos- en Noord-Germaans. Die presiese verwantskap
   tussen die groepe is moeilik bepaalbaar uit die gebrekkige getuienis
   van runiese inskripsies, en hulle het onderling verstaanbaar gebly deur
   die hele Migrasie tydperk wat meebring dat dit moeilik is om die
   individuele variëteite te klassifiseer.

   Die 6de eeuse Lombardies kan byvoorbeeld oorspronklik 'n Noord- of
   Oos-Germaanse variëteit gewees het wat in Wes-Germaans as opgeneem is
   toe die Lombarde hulle by die Elbe gevestig het. Die Westelike groep
   sou in die laat Jastorf kultuur gevorm het. Die Oostelike groep mag
   afgelei wees van die 1ste eeuse variëteit van Gotland (kyk Oud
   Gutnish), waarna dit suidelike Swede as die oorspronklike ligging van
   die Noordelike groep verlaat het. Die vroegste koherente Germaanse teks
   wat behoue gebly is die 4de eeuse Gotiese vertaling van die Nuwe
   Testament deur Ulfilas. Vroeë getuienis van Wes-Germaans is in
   Oud-Hoogduits en Oud-Engels van omtrent die 9de eeu en Oud-Nederlands
   van omtrent die 6de eeu. Noord-Germaans is slegs geattesteer in
   verspreide runiese inskripsies as Proto-Noors, totdat dit in Oud-Noors
   ontwikkel het in omtrent 800. Langer runiese inskripsies bly behoue uit
   die 8ste en eeue (Eggjumsteen, Röksteen), langer tekste in die Latynse
   alfabet uit die 12de eeu (Íslendingabók), en skaldiese digkuns beskou
   as so vroeg as uit die 9de eeu.

   Teen omtrent die 10de eeu het die variëteite genoeg gedivergeer om
   onderlinge verstaanbaarheid moeilik te maak. Die linguistieke kontak
   van die Wiking setlaars van die Danelaw met die Anglo-Sakse het spore
   in die Engelse taal gelaat, en daar word vermoed dat dit bygedra het
   tot die ineenstorting van Oud-Engelse grammatika wat gelei het tot die
   Middel-Engels van die 12de eeu.

   Die Oos-Germaanse tale is teen die einde van die Migrasietydperk
   gemarginalisser. Die Boergondiërs, Gote en Vandale is taalkundig
   geassimileer in hulle onderskeie bure teen omtrent die 7de eeu, met
   slegs Krim-Goties wat tot die 18de eeu bly voortbestaan het.

   Gedurende die vroeë Middeleeue is die Wes-Germaanse tale geskei deur
   die insulêre ontwikkelings van Middel-Engels aan die een kant en deur
   die Hoogduitse klankverskuiwing op die Europese kontinent aan die ander
   kant wat gelei het tot die ontstaan van Opperduits en Nedersaksies, met
   verskillende intermediêre Middelduitse variëteite. Teen die vroeë
   moderne tyd het aansienlike verskille ontwikkel wat wissel van
   Hoogste-Alemannies in die Suide tot Noordelike Nedersaksies in die
   Noorde, en alhoewel beide ekstreme as Duits beskou word, is hulle
   beswaarlik onderling verstaanbaar. Die mees suidelike variëteite het
   die tweede klank verskuiwing voltooi terwyl die noordelike varieëteite
   ongeaffekteer deur die klankverskuiwing gebly het.

   Die Noord-Germaanse tale het daar teenoor meer verenig gebly met 'n hoë
   mate van onderling verstaanbaarheid self in die moderne tyd tussen die
   groter tale soos Deens, Noors en Sweeds.

[wysig] Kenmerke

   Die Germaanse tale is 'n subgroep van die Indo-Europese tale. Die
   Germaanse tale word van ander Indo-Europese tale onderskei deur sekere
   verskynsels, wat almal deel uitmaak van 'n ingrypende
   veranderingsproses, waardeur uiteindelik die vroeë Germaans ontstaan
   het. Die belangrikste kenmerke is
     * 'n klankverskuiwing wat as die Eerste Germaanse klankverskuiwing of
       die Wet van Grimm bekend staan. Die klankverskuiwing, wat veral
       veranderings in die uitspraak van konsonante gehad het - die
       Indo-Europese eksplosiewe het tot ander konsonante verander.
     * 'n aksentverskuiwing, waardeur die vrye Indo-Europese aksent op die
       eerste sillabe van 'n woord vasgelê is (gewoonlik is dit die
       woordstam). Danksy die vaste aksent op die stam is die ander
       sillabes verswak, en die woorduitgange het begin verval. Hierdeur
       is ook
     * veranderings in die grammatika bevorder soos die verdwyning van
       rofweg die helfte van die agt naamvalle van Proto-Indo-Europees.
       Die Indo-Europese futurum het eweneens verdwyn, terwyl die verlede
       tyd deur 'n nuwe preteritum aangedui is - die swak werkwoorde
       (vergelyk Nederlands woonde, Duits suchte, Engels worked). 'n
       Verdere kenmerk is die bestaan van die sterk en swak vorm van die
       byvoeglike naamwoord.

   Daar word wel vermoed dat die wat afwykende posisie van Germaans binne
   die Indo-Europese tale verband hou met die feit dat die sprekers van
   die tak van IE in kontak gekom het met 'n bevolking wat 'n
   nie-Indo-Europese taal gepraat het, dit is die Germaanse
   substraathipotese. Daar is in Germaans 'n redelike groot aantal woorde
   wat nie geredelik van Indo-Europese wortels afgelei kan word nie.
   (Skattings wissel van 10%-30% van die woordeskat). Sommige taalkundiges
   sien daarin die oorblyfsels van 'n vroeëre pre-Indo-Europese taal van
   Noordwes-Europa. 'n Vergelykbare proses van wisselwerking tussen die
   vroegste vorme van Grieks en 'n pre-Griekse bevolking is egter
   histories beter gedokumenteer. Ook Grieks het die helfte van sy
   naamvalle verloor.

   Germaanse tale het meer as die meeste ander tale die ablaut behou by
   vorms van die verlede tyd van die werkwoord, die sogenaamde sterk
   werkwoorde (Nederlands: zwem -> zwom). Daarnaas het daar vorme van die
   verlede tyd van werkwoorde ontstaan met 'n dentaalsuffiks (met -d of
   -t).

[wysig] Klassifikasie

   Let wel dat die verdeling tussen Germaanse subfamilies selde presies
   gedefinieer is; meeste vorm kontinue hellings, met aangrensende
   variëteite wat ondeling verstaanbaar is en die wat verder van mekaar
   geskei is nie.

[wysig] Wes- Oos- Noord-Verdeling

   Die taalgrense tussen Noord- en Wes-Germaans word vandag deur die
   Duits-Deense-grens aangedui en het vroeër ietwat verder suid aan die
   Eider gelê. Tussen die twee groot taalgroepe is daar vloeibare oorgange
   deur dialekte.
     * Die Wes-Germaanse tale is die grootste van die Germaanse
       taalfamilie en sluit in Afrikaans, Duits, Engels, Fries, Jiddisj,
       Lëtzebuergesch (Die nasionale taal van Luxemburg), Nederlands en
       Nedersaksies of Platduits.
     * Die Noord-Germaanse tale het uit Proto-Noors en Oud-Noors ontstaan
       en word in die drie Skandinawiese lande (Denemarke, Noorweë, en
       Swede), die Faroëreilande, Ysland en (tot 'n mate) Groenland, sowel
       as deur 'n beduidende Sweedse minderheid in Finland en deur
       immigrantegroepe veral in Noord-Amerika en Australië gepraat. Die
       Noord-Germaanse tale sluit in Noors, Sweeds, Deens, Yslands en
       Faroëes.
     * Die Oos-Germaanse tale is almal uitgestorwe en het Goties,
       Vandaals, Lombardies en Boergondies ingesluit.

[wysig] Diachronies verdeling

   Algemene Opmerking: Die tabel vertoon die opeenvolging van die
   beduidende historiese stadiums van elke taal (vertikaal), en hulle
   benaderde groeperings in subfamilies (horisontaal). Horisontale
   opeenvolgings in elke groep dui nie op die graad van ooreenkoms nie.
   Ystertydperk
   500 v.C.–n.C. 200 Proto-Germaans
   Oos-Germaans Wes-Germaans Noord-Germaans
   Suid-Germaans Anglo-Fries
   Migrasie tydperk
   n.C. 200–700 Goties, Lombardies^1   Oud-Frankies Oud-Saksies Oud-Fries
   Oud-Engels Proto-Noors
   Vandaals, Boergondies, Oud-Hoogduits
   Vroeë Middeleeue
   700–1100 Oud-Nederfrankies Runies Oud-Wes-Noors Runies Oud-Oos-Noors
   Middeleeue
   1100–1350 Middel-Hoogduits Middel-Nederlands Middel-Saksies
   Middel-Engels Oud-Yslands Oud-Noors Vroeë Oud-Deens Vroeë Oud-Sweeds
   Vroeë Oud-Gutnish
   Laat Middeleeue^2
   1350–1500 Middel-Engels Vroeë Skots Laat Oud-Yslands Oud Faroëes Oud
   Norn Middel-Noors Laat Oud-Deens Laat Oud-Sweeds Laat Oud-Gutnish
   Vroeë Moderne Tydperk
   1500–1700 Krim-Gothies Vroeë Moderne Hoogduits Nederfrankiese
   variëteite, insluitend Nederlands en Afrikaans Middel-Fries Vroeë
   Moderne Engels Middel Skots Yslands Faroëes Norn Noors Deens Sweeds
   Gutnish
   Moderne Tydperk
   1700 tot hede almal uigestorwe Hoogduitse variëteite Nedersaksiese
   variëteite Fries variëteite Engelse variëteite Skots/ Skotse Engelse
   variëteite uitgestorwe^3 uitgestorwe^3

   Nota 1: Daar is konflikterende menings oor die klassifikasie van
   Lombardies. In teenstelling met die geïsoleerde posisie in die
   bostaande tabel is dit ook al geklassifiseer as naby verwant aan of
   Opperduits of Oud-Saksies. Kyk Lombardies vir meer inligting.

   Nota 2: Laat Middeleeue verwys na die na-Swart Dood tydperk. Die
   gebeurtenis is veral belangrik vir die taal situasie in Noorweë.

   Nota 3: Die sprekers van Norn is geassimileer om Skots te praat en
   Gutnish is so te sê 'n dialek van Sweeds.

[wysig] Kontemporêre klassifisering

   Onder word slegs die belangrikste kontemporêre variêteite weergegee om
   die grootte van die boom te beperk; individuele artikels verskaf meer
   detail. Baie Nedersaksies variëteite word byvoorbeeld bespreek in
   Nedersaksies benewens Noordelike Nederskasies en Plautdietsch wat hier
   gelys word.
     * Wes-Germaanse tale
          + Hoogduitse tale insluitend Standaard Duits
               o Middelduits (Duits: Mitteldeutsch)
                    # Oos-MiddelDuits wat insluit Berlyn-Brandenburgs,
                      Thuringiese Oppersaksies, Duits Lusatian,
                      Nedersilesies, en Transsilvanies-Saksiese
                    # Wes-Middelduits wat insluit Middel Frankies
                      dialekte: Ripuaries, Moesel-Frankies (insluitend die
                      Luxemburgse taal en Rynse-Frankies:
                      Lotaringies-Frankies, Palties, Hessian dialek
                    # Oorgangsgebiede tussen Middelduits en Opperduits wat
                      insluit Oos-Frankiese Duits, Suid-Frankiese Duits en
                      Pennsylvania Duits ("Deitsch", in die VSA en Kanada)
               o Opperduits (Duits: Oberdeutsch)
                    # Alemannies wat insluit Swabies, Neder-Alemannies
                      (insluitend die Switserse Duitse dialek: Basel
                      Duits), Elsasser Duits, Hoogalemannies (insluitend
                      baie Switserse Duitse dialekte), Hoogste-Alemanniese
                      (insluitend Switserse Duitse dialekte)
                    # Oostenryks-Beiers wat insluit Noordelike
                      Oostenryks-Beiers, Middel-Oostenryks-Beiers,
                      Suidelike Oostenryks-Beiers, Kimbries, Mócheno,
                      Hutteriese Duits
               o Jiddisj
                    # Westelike Jiddisj (Duitsland, Frankryk)
                    # Oostelike Jiddisj wat insluit Noordoostelike
                      Jiddisj, Middel Jiddisj en Suidoostelike Jiddisj
          + Nederfrankiese en Nedersaksiese tale insluitend Nederduits,
            Standaard Nederlands en Afrikaans
               o Nederfrankies
                    # Nederlands wat insluit die dialekte Hollands,
                      Wes-Vlaams, Oos-Vlaams, Brabants, Limburgies,
                      Suid-Gelders en Surinaams in Suriname (in
                      Suid-Amerika)
                    # Afrikaans (in Suid-Afrika en Namibia)
               o Nedersaksies (ook Platduits, Plattdeutsch of
                 Plattdüütsch)
                    # Wes-Nedersaksies wat insluit Westfalies, Noodelike
                      Nedersaksies, Eastphalian language en verskeie
                      Nederlandse Nedersaksies variëteite.
                    # Oos-Nedersaksies wat insluit
                      Mecklenburgies-Pommerees, Oos-Pommerees
                      Brandenburgs, Nederpruisies en Plautdietsch
          + Anglo-Fries
               o Fries
                    # Noord-Fries
                    # Oos-Fries
                         @ Saterland Fries
                    # Wes-Fries
               o Anglies
                    # Engels, met 'n groot invloei van Latynse woordeskat
                      meestal deur Noorman Frans.
                    # Skots, met 'n groot invloei van Latynse woordeskat
                      meestal deur Noorman Frans en 'n mate van
                      Skanadinawiese invloed deur Anglo-Deens.
                    # Yola - in die 19de eeu uitgesterf.
     * Noord-Germaanse tale
          + Wes-Skandinawies
               o Noors Noors is geneaologies Wes-Skandinawies, maar is
                 swaar beïnvloed deur die oostelike tak. Noos het ook twee
                 geskrewe vorme – Nynorsk en Bokmål
               o Yslands
               o Faroëes
               o Norn (Uitgestorwe)
          + Oos-Skandinawies
               o Deens
               o Sweeds
                    # Skåns
                    # Finland-Sweeds
               o Oud-Gutnish
     * Alternatiewe klassifikasie van kontemporêre Noord-Germaanse tale
          + Eiland-Skandinawies
               o Yslands
               o Faroëes
          + Vasteland-Skandinawies
               o Deens
               o Noors
               o Sweeds

   Kategorieë: Natuurlike taal • Germaanse tale • Indo-Europese tale

