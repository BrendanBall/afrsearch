Germania Inferior


   Germania Inferior
   Germania Inferior

   Germania Inferior ("Neder-Germanië") was 'n Romeinse provinsie wes van
   die Ryn wat dele van die huidige Nederland, die noordweste van
   Duitsland en die hele België beslaan het. Dit het in die suide aan
   Germania Superior ("Opper-Germanië") gegrens. Die provinsie is in die
   jaar 89 n.C. gestig en het vroeër 'n militêre distrik gevorm wat deel
   uitgemak het van Gallië. Die hoofstad van Germania Inferior was Colonia
   Claudia Ara Agrippinensium (die huidige Keulen).

   Die Romeinse leër in die provinsie het bekend gestaan as Exercitus
   Germaniae Inferioris (letterlik "Leër van Neder-Germanië", vir
   inskrifte is dikwels die afkorting EXGERINF gebruik) en het tot by vier
   legioene en hulptroepe behels.

   Inhoud

        * 1 Geskiedenis
        * 2 Verdere leesstof
        * 3 Verwysings
        * 4 Eksterne skakels

[wysig] Geskiedenis

   Die hawetempel van die Colonia Ulpia Traiana (tans in die Argeologiese
   Park van Xanten)
   Die hawetempel van die Colonia Ulpia Traiana (tans in die Argeologiese
   Park van Xanten)

   Die eerste gevegte tussen Romeinse troepe en Galliese of Germaanse
   stamme in die gebied van die latere provinsie het omtrent 50 v.C.
   tydens Gaius Julius Caesar se Galliese veldtog plaasgevind.

   Met die veldtogte van Drusus is vanaf die jaar 12 v.C. permanent
   Romeinse troepe in die streek gestasioneer. Die stigting van 'n
   Germaanse provinsie met militêre kampe was veral nodig om Gallië teen
   Germaanse aanvalle te beskerm. Drusus kon tydens sy veldtogte steeds
   weer na die stamgebiede van die Tungriërs en Ubiërs terugtrek wat reeds
   deur die Romeine beheer is en het sy strategiese posisies met 'n aantal
   vestings langs die Ryn- en Moeselriviere versterk voordat hy sy
   Germaanse veldtogte begin het. Drusus se militêre offensiewe het tot by
   die Noordsee en die Lippe- en Main-valleie gestrek, maar is deur 'n
   ongeluk in die jaar 9 v.C. oorlede. Alhoewel sy veldtogte onder meer
   deur sy broeder Tiberius voortgesit is, het die Romeine geen nuwe
   Germaanse gebiede verower nie. Ná die verpletterende neerlaag van die
   legaat P. Quinctilius Varus in die Teutoburgse Woud, waartydens drie
   Romeinse legioene deur die Cherusker Arminius verniel is, het keiser
   Augustus veral die linke Rynoewer laat versterk. Sy opvolger Tiberius
   het besluit om die res van Germanië nie by die Romeinse Ryk in te lyf
   nie^[1].

   Nadat die Romeinse veldtogte oos van die Ryn, waarvan die laaste onder
   die bevel van Germanicus plaasgevind het, vir goed gestaak was, is
   permanente militêre kampe vir die legioene van Neder-Germanië opgerig.

   In 69 is Germania Inferior deur die Batawiese opstand geraak, en die
   Romeinse vesting van Castra Vetera naby die huidige Duitse stad Xanten
   is deur die opstandelinge verniel. Germaanse stamme het ook later
   verskeie kere Romeinse militêre kampe en burgerlike nedersettings in
   Germania Inferior aangeval. Die provinsie se tweede belangrikste stad
   Colonia Ulpia Traiana (ook naby die huidige Xanten) is in 275 deur
   Germane merendeels verniel, net soos die vesting Castra Vetera II wat
   sy voorganger vervang had.

   Omtrent 400 het die provinsie onder 'n golf Germaanse aanvalle tydens
   die Volksverhuising geswig.

[wysig] Verdere leesstof

     * Bechert, Tilmann: Römisches Germanien zwischen Rhein und Maas. Die
       Provinz Germania inferior. München 1982
     * Fischer, Thomas: Die Römer in Deutschland. Stuttgart: Konrad Theiss
       Verlag 1999
     * Kaboschke, Andreas: Ortsfremde in den römischen Provinzen Germania
       inferior und Germania superior. Eine Untersuchung zur Mobilität in
       den germanischen Provinzen anhand der Inschriften des 1. bis 3.
       Jahrhunderts n. Chr. Möhnesee: Bibliophilis 2002, ISBN
       3-933925-26-6.

[wysig] Verwysings

    1. ^ Raepsaet-Charlier, Marie-Thérèse: Gallien und Germanien. In:
       Lepelley, Claude: Rom und das Reich. Die Regionen des Reiches.
       Hamburg: Nikol 2006, bl. 165-166

[wysig] Eksterne skakels

     * Germania Inferior
     * Exercitus Germanicus Inferior
     * Die geskiedenis en argeologie van die Romeinse stad Novaesium (tans
       Neuss) met omvattende inligting oor die kultuur, godsdiens ens. van
       Neder-Germanië

   Romeinse keiserlike provinsies in die jaar 120
   Achaea | Aegyptus | Africa | Alpes Cottiae | Alpes Maritimae | Alpes
   Poenninae | Arabia Petraea | Armenia Inferior | Asia | Assyria |
   Bithynia | Britannia | Cappadocia | Cilicia | Commagene | Corsica et
   Sardinia | Creta et Cyrenaica | Cyprus | Dacia | Dalmatia | Epirus |
   Galatia | Gallia Aquitania | Gallia Belgica | Gallia Lugdunensis |
   Gallia Narbonensis | Germania Inferior | Germania Superior | Hispania
   Baetica | Hispania Baleares | Hispania Lusitania | Hispania
   Tarraconensis | Italia | Iudaea | Lycaonia | Lycia | Macedonia |
   Mauretania Caesariensis | Mauretania Tingitana | Moesia | Noricum |
   Numidia | Osroene | Pannonia | Pamphylia | Pisidia | Pontus | Raetia |
   Sicilia | Sophene | Syria | Thracia
   bewerk

   Kategorie: Romeinse provinsies

