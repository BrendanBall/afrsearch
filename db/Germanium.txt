Germanium



   79                      gallium ← germanium → arseen
   Si
   ↑
   Ge
   ↓
   Sn

                                                             periodieke tabel

                                                                  Algemeen
                                    Naam, Simbool, Getal germanium, Ge, 79
                                              Chemiese reeks metaalagtiges
                                             Groep, Periode, Blok 14, 4, p
                                                          Voorkoms gryswit
                                                Atoommassa 72.64 (1) g/mol
                                 Elektronkonfigurasie [Ar] 3d^10 4s^2 4p^2
                                            Elektrone per skil 2, 8, 18, 4
                                                        Fisiese Eienskappe
                                                        Toestand vastestof
                                         Digtheid (naby k.t.) 5.323 g/cm³
                                  Vloeistof digtheid teen s.p. 5.60 g/cm³
                                                       Smeltpunt 1211.40 K
                                                              (938.25 °C)
                                                           Kookpunt 3106 K
                                                                (2833 °C)
                                              Smeltingswarmte 36.94 kJ/mol
                                              Verdampingswarmte 334 kJ/mol
                               Warmtekapasiteit (25 °C) 23.222 J/(mol·K)

   CAPTION: Dampdruk

                                     P/Pa    1    10  100  1 k  10 k 100 k
                                   teen T/K 1644 1814 2023 2287 2633 3104

                                                           Atoomeienskappe
                                   Kristalstruktuur kubies vlakgesentreerd
                                                      Oksidasietoestande 4
                                                      (amfoteriese oksied)
                              Elektronegatiwiteit 2.01 (Skaal van Pauling)
                                                       Ionisasie energieë
                                                   (meer) 1ste: 762 kJ/mol
                                                        2de: 1537.5 kJ/mol
                                                       3rde: 3302.1 kJ/mol
                                                        Atoomradius 125 pm
                                                 Atoomradius (ber.) 125 pm
                                                   Kovalente radius 122 pm
                                                                   Diverse
                                         Magnetiese rangskikking geen data
                          Termiese geleidingsvermoë (300 K) 60.2 W/(m·K)
                               Termiese uitsetting (25 °C) 6.0 µm/(m·K)
                             Spoed van klank (dun staaf) (20 °C) 5400 m/s
                                                      Mohs se hardheid 6.0
                                              CAS-registernommer 7440-56-4
                                                        Vernaamste isotope

                 CAPTION: Hoofartikel: Isotope van germanium

                                 iso    NV   halfleeftyd VM VE (MeV)  VP
                                ^68Ge sin    270.8 d     ε  -        ^68Ga
                                ^70Ge 21.23% Ge is stabiel met 38 neutrone
                                ^71Ge sin    11.26 d     ε  -        ^71Ga
                                ^72Ge 27.66% Ge is stabiel met 40 neutrone
                                ^73Ge 7.73%  Ge is stabiel met 41 neutrone
                                ^74Ge 35.94% Ge is stabiel met 42 neutrone
                                ^76Ge 7.44%  Ge is stabiel met 44 neutrone

                                                                Verwysings

   Germanium is 'n chemiese element in die periodieke tabel met die
   simbool Ge en atoomgetal van 32. Dit is 'n glansende, harde silwerwit
   metaalagtige element met chemiese eienskappe soortgelyk aan tin.
   Germanium vorm 'n groot aantal organometaalverbindings en is 'n
   belangrike halfgeleiermateriaal wat in transistors gebruik word.

   Inhoud

        * 1 Kenmerkende eienskappe
        * 2 Geskiedenis
        * 3 Gebruike
        * 4 Verspreiding
        * 5 Verbindings
        * 6 Verwysings
        * 7 Eksterne skakels

[wysig] Kenmerkende eienskappe

   Germanium is 'n harde, gryswit element met 'n metaalglans en dieselfde
   kristalstruktuur as diamant. Verder is dit belangrik om kennis te neem
   dat germanium 'n halfgeleier is met elektriese eienskappe tussen die
   van 'n metaal en 'n isoleerder. In sy suiwer toestand is hierdie
   metaalagtige 'n bros kristallyne materiaal wat sy glans in lug by
   kamertemperatuur behou. Soneraffineringstegnieke het dit moontlik
   gemaak om kristallyne germanium vir halfgeleiers te vervaardig met 'n
   onsuiwerheid so laag soos een deel per 10^10.

[wysig] Geskiedenis

   In 1871 was germanium (Latyn Germania) een van die elemente wat deur
   Dmitri Mendelejev voorspel is as 'n vermiste element (ekasilikon) uit
   die silikon-groep. Die bestaan van die element is deur Clemens Winkler
   in 1886 bevestig. Die ontdekking was 'n belangrike bevestiging van
   Mendeleyev se idee van die periodieke aard van die elemente.
   Germanium bak
   Germanium bak
    Vergelyking van Mendelejev se voorspelling
   en die werklike eienskappe.
       Eienskap     Ekasilikon     Germanium
   atoommassa       72         72.59
   digtheid(g/cm^3) 5.5        5.35
   smeltpunt (°C)   hoog       947
   kleur            grys       grys

   Die ontwikkeling van die germanium-transistor het die weg gebaan vir
   ontelbare toepassings van vastetoestand elektronika. Vanaf 1950 tot die
   vroeë sewentigs was hierdie 'n groeiende afsetmark vir germanium totdat
   hoë suiwerheid silikon germanium in transistors, diodes en
   gelykrigters. Silikon het meerderwaardige elektriese eienskappe maar
   verg 'n baie hoër suiwerheid wat nie vroeër moontlik was om kommersieël
   te vervaardig nie. Die vraag na Germanium vir gebruik in optiese vesel
   kommunikasienetwerke, infrarooi nagsigtoerusting en
   polimerisasiekataliste het intussen dramaties verhoog. Hierdie gebruike
   het ongeveer 85% van die wêreldwye verbruik van germanium in die jaar
   2000 verteenwoordig.

[wysig] Gebruike

   Anders as die meeste halfgeleiers het germanium 'n klein bandgaping,
   wat dit toelaat om effektief op infrarooilig te reageer. Dit word
   daarom gebruik in infrarooi spektroskope en ander optiese toerusting
   wat uiters sensitiewe infrarooi detektors vereis. Die oksied van
   germanium se brekingsindeks en verstrooiïngseienskappe maak germanium
   nuttig vir gebruik in wyehoeklense in kameras en in mikroskope se
   lense.

   Die legering Silkongermanied (SiGe) is vinnig besig om 'n uiters
   belangrike halfgeleiermateriaal vir gebruik in hoë-spoed geïntegreerde
   stroombane te word. Stroombane wat die eienskappe van Si-SiGe brûe
   benut is baie vinniger as dié wat slegs silikon gebruik.

   Ander gebruike:
     * Legerings;
     * Fosfor in fluoresserende lampe
     * As 'n katalis
     * Hoë suiwerheid germaniumkristaldetektors kan gebruik word om die
       presiese bron van straling vas te stel (bv. vir lugvaartveiligheid)

   Sekere verbindings van germanium het 'n lae giftigheid tot soogdiere
   maar is giftig vir sekere bakterieë. Dit maak germanium nuttig as 'n
   chemoterapeutiese middel.

[wysig] Verspreiding

   Die metaal word gevind in argirodiet ('n sulfied van germanium en
   silwer), steenkool, germaniet, sinkertse en ander minerale.

   Germanium word kommersieël ontgin vanuit sinkerts deur die stof uit
   smeltoonde te behandel en uit die verbrandingsprodukte van sekere
   soorte steenkool.

   Hierdie metaalagtige kan ontgin word vanuit ander metale deur
   fraksionele distillasie van die vlugtige tetrachloried. Hierdie tegniek
   maak die vervaardiging van ultra-hoë suiwerheid germanium moontlik.

   In 1997 was die koste van germanium ongeveer $3 per gram (V.S.A). Die
   sluitingsprys vir die jaar 2000 van germanium was $1 150 per kilogram
   (of $1.15 per gram).

[wysig] Verbindings

     * Germanium tetrahidried (GeH[4]),
     * Germanium tetrachloried (GeCl[4])
     * Germanium dioksied (germania) (GeO[2])

[wysig] Verwysings

     * Los Alamos National Laboratory – Artikel oor Germanium

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Germanium
     * WebElements.com – Artikel oor Germanium

   Kategorieë: Chemiese elemente • Halfgeleiers

