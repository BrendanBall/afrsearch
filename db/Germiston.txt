Germiston


   Presidentstraat, Germiston (1910)
   Presidentstraat, Germiston (1910)

   Germiston aan die Oos-Rand van Gauteng is Suid-Afrika se sesde grootste
   stad. Dit het Suid-Afrika se grootste spoorwegaansluiting en die
   besigste burgerlike lughawe, die Randse Lughawe.

   Dit is gestig in die vroeë dae van die goudstormloop, toe twee
   prospekteerders, John Jack van die plaas Germiston naby Glasgow in
   Skotland en August Simmer van Vacha in Duitsland goudneerslae ontdek
   het op die plaas Elandsfontein. Albei van hulle het ryk geword daaruit
   en die dorp het ontstaan langs die myn. Die wêreld se grootste
   raffinadery, die Rand Refinery, is in 1921 op Germiston gestig.

   Germiston is nou deel van die Ekurhuleni Metropolitaanse
   Munisipaliteit, oos van die Johannesburg Metropolitaanse
   Munisipaliteit. Die stad is ook die tuiste van die Wesbank
   Motor-renbaan (waar die bekende Gosforth Park perde-renbaan geleë was).
   Op die Germistonmeer word ook verskeie soorte watersport beoefen.
   Kategorieë: Gauteng • Dorpe in Suid-Afrika

