Gert Vlok Nel


   Gert Vlok Nel (Beaufort-Wes, 1963) is 'n Afrikaanse musikant en digter.
   Hy studeer Engels, Afrikaans en Geskiedenis aan die Universiteit van
   Stellenbosch en werk as 'n gids, 'n kroegman en 'n sekuriteitsbeampte.
   Hy het een digbundel gepubliseer en een CD uitgereik wat hom bekend
   gemaak het.

   Om te lewe is onnatuurlik bestaan uit persoonlike, aangrypende gedigte,
   waarvoor hy die Ingrid Jonker Prys ontvang. Etienne van Heerden beskou
   Gert Vlok Nel "as een van ons grootste talente".

   Om te lewe is onnatuurlik word gevolg deur die CD, Beaufort Wes se
   Beautiful Woorde. Dit is 'n autobiografiese skets en hy het 'n
   vertoning met gedigte, liedjies en visuele material regoor Suid-Afrika
   opgevoer. Hy word deur sommige mense vergelyk met Bob Dylan en ook Koos
   du Plessis. Hyself bewonder egter Tom Waits en Bruce Springsteen.

   Gert Vlok Nel skryf liedjies met spookagtige amper hipnotiese
   kwaliteit, besonder inoverend vir Afrikaans. Dit kan amper vergelyk
   word met die taal eksperimente van Antjie Krog.

   Die Nederlandse digter, Gerrit Komrij neem agt van Vlok Nel se gedigte
   in sy versamelde werke van Suid-Afrikaanse digkuns; De Afrikaanse
   poëzie in 1000 en enige gedichten, op.

[wysig] Sien ook

     * Lys van Suid-Afrikaanse musikale kunstenaars

   Kategorieë: Afrikaanse digters • Suid-Afrikaanse musici

