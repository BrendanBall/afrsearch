Geskiedenis van die Kaapkolonie


   Die Geskiedenis van die Kaapkolonie reeks

   Kaapkolonie
   Voor 1806

   Vanaf 1806 tot 1870
   Vanaf 1870 tot 1899
   Vanaf 1899 tot 1910

   Die geskrewe geskiedenis van die area bekend as die Kaapkolonie (en
   later as die Kaapprovinsie) in Suid-Afrika het begin toe Bartolomeas
   Dias, 'n Portugese ontdekkingsreisiger, die Kaap die Goeie Hoop in 1488
   ontdek het. Later het Vasco da Gama in 1497 langs die hele kus van
   Suid-Afrika gevaar tewyl hy onderweg na Indië was. Die Portugese, wie
   deur die rykdom van Asië aangetrek was, het geen permanente
   nedersetting in die Kaap gemaak nie. Die Nederlanders het wel besluit
   om 'n nedersetting te stig waar hul skepe weer water en ander voorrade
   kon aanvul.

[wysig] Eerste Nedersetting

   Die Nederlandse nedersetting van die area begin in Maart 1647 met die
   stranding van die Nederlandse skip Nieuwe Haarlem. Die skeepswrak se
   oorlewenes bou 'n klein fort wat hulle die "Sand Fort van die Kaap die
   Goeie Hoop" noem. Hulle bly vir amper 'n jaar, todat hulle deur 'n
   vloot van 12 skepe onder leiding van W.G. de Jong gered word.

   Ná hul terugkeer na Holland probeer van die oorlewendes die Verenigde
   Oos-Indiese Kompanjie oortuig om 'n handelsentrum in die Kaap te open.

   'n Nederlandse ekspedisie van 90 Calvinistiese setlaars, onder leiding
   van Jan van Riebeeck en die Politieke Raad, stig die eerste permanente
   nedersetting naby die Kaap die Goeie Hoop in 1652. Jan van Riebeeck was
   op een van die reddingskepe wat die gewrakte seevaarders gered het, en
   ná hy die land gesien het, het hy besluit om terug te keer. Hulle kom
   in die hawe van die moderne Kaapstad aan op 6 April 1652 met vyf skepe:
   die Reijer, die Oliphant, die Goede Hoop, die Walvisch en die
   Dromedaris. Die Kolonie self begin in 1671 met die eerste aankoop van
   land vanaf die Khoikhoi buite die grense van die fort wat deur Van
   Riebeeck gebou is.

   Die eerste koloniste was, vir die groter deel, vanuit die laer
   werkersklas en het min omgegee vir die ontwikkeling van die Kolonie,
   maar ná 'n Kommisaris in 1685 aangestel is om meer settelaars aan te
   trek, het 'n meer getroue groep immigrante begin aankom. Franse
   vlugtelinge begin ook in die Kaap aankom nadat hulle Frankryk verlaat
   het na die opsegging van die Edik van Nantes. Hierdie klein groep
   immigrante het 'n merkbare invloed op die karakter van die Nederlandse
   settelaars gehad. As gevolg van die instelling van 'n beleid deur die
   VOC wat eksklusiewe Nederlandstalige onderrig verplig het, asook streng
   wette van samekoms, het die Franse Hugenote teen die middel van die 18e
   eeu nie meer 'n aparte identiteit gehandhaaf nie, en die kennis van
   Frans het verdwyn.

[wysig] Verdere Uitbreiding

   Die Kaapse koloniste het uiteindelik al die land na die noorde en ooste
   vanaf hul basis by Kaapstad van die Khoikhoi in besit geneem. Groot
   hoeveelhede Khoikhoi is deur die koloniste vermoor; behalwe díé wat in
   oorloë gesterf het, is hele Khoikhoistamme uitgewis deur
   pokke-epidemies in 1713 en 1755. 'n Paar oorblywende stamme het hul
   onafhanklikheid behou, maar die oorgrotere meerderheid van die Khoikhoi
   het as tropbewaarders begin werk vir die koloniste. Die Nederlandse
   regering het in 1787 'n wet in plek gestel wat die nomadiese Khoikhoi
   aan sekere beperkings onderhewig gemaak het. Die direkte gevolg van
   hierdie wet was om die Khoikhoi nóg meer afhanklik van die koloniste te
   maak, of om hulle te dwing om noordwaarts, heeltemal verby die
   koloniale grens te migreer. Díé van hulle wat weggetrek het moes wees
   die vyandigheid van hul ou vyande, die San, in die gesig staar, wie op
   die vlaktes van die Nieuwveld- en Sneeuwberge tot by die Oranjerivier
   gewoon het.

   Soos die Europese koloniste aanhou voordruk het in Sangebied in, het
   hulle met mekaar in kontak gekom. Die boere se vee, wat net deur
   Khoikhoi tropbewaarders beskerm was, was baie aanloklik vir die San om
   te steel. Wraakaanvalle het gevolg, en die situasie het só erg geraak
   dat die totale uitwissing van die San vir die regering as die enigste
   veilige manier om vorentoe te beweeg voorgekom het. Kommandos is
   bymekaargeroep om die San uit te wis; binne 'n periode van ses jaar het
   die kommandos blykbaar meer as 3000 San gevang of gedood. Buite die
   organisasie van hierdie kommandos, met hul veldkommandante en
   -kornette, het die stelsel van plaaslike regering in die
   Suid-Afrikaanse distrikte van Nederlandse settelaars gegroei.

   Die Nederlandse koloniste het ook slawe vanaf Indië, Indonesië,
   Madagaskar en Mosambiek ingevoer; vanaf hierdie slawe het nie allen die
   Kaapse Kleurlinge ontstaan, wat tans die meerderheid van die bevolking
   in die Wes-Kaapprovinsie uitmaak, nie, maar ook wit Afrikaners kan 'n
   beduidende gedeelte van hulle oorsprong terugtrek na slawevoorvaders.

[wysig] Probleme met die VOC

   Nie die stryd met die inheemse bevolking of die gesukkel om landbou
   winsgewend in die Karoo of veld te maak het die vooruitgang van die
   koloniste sóveel teruggehou as die noue en tiranniese beleid wat die
   VOC ingeneem het nie. Die Kompanjie het die kolonie se beleid van ope
   immigrasie gestop, die handel gemonopoliseer, die administratiewe,
   wetgewende en geregtelike magte in een liggaam saamgesnoer, die boere
   voorgeskryf watter gewasse om te verbou, groot persentasies van elke
   oes opgeëis en hulle lewe moeilik gemaak; dit het gelei tot verminderde
   verdere ontwikkeling van industrie en ondernemings. Vanuit hierdie
   wortels het 'n afkeer van georganiseerde regering gegroei, en 'n
   vryheidsgesinde uitkyk het ontwikkel wat die boere gekenmerk het vir
   baie geslagte. Hulle strewe om te ontsnap van die onderdrukking van die
   VOC het die boere genoop om verder en verder weg te trek van die
   regeringsetel. Die Kompanjie, in 'n poging om hierdie emigrante te
   beheer, het 'n magistraat (Drostdy) op Swellendam in 1745 gesetel, en
   nóg een op Graaff-Reinet in 1786. Die owerhede het die Gamtoosrivier as
   die oostelike grens van die kolonie bestempel, maar die trekkers het
   dit binnekort oorgesteek. In 'n poging om botsing met die 'Swartstamme'
   (die Xhosa) te verhoed het die Nederlanders ingestem om in 1780 die
   Groot Visrivier die grens van die kolonie te maak. In 1795 het die
   swaar-belaste boere van die grensdistrikte, wat geen beskerming teen
   die Xhosa geniet het nie maar self onderwerp is aan streng reëls deur
   die owerhede in Kaapstad en in Europa, die amptenare van die VOC
   uitgedryf en onafhanklike regerings by Swellendam en Graaf-Reinet
   opgestel.

   Nederland is deur die Franse Weermag oorwin onder die leierskap van
   Napoléon Bonaparte in 1795. Groot-Brittanje het dadelik op hierdie
   swakheid van die Nederlandse grondgebiede reageer, en die Britse
   weermag, onder Generaal Sir James Henry Craig vaar na Kaapstad om die
   kolonie te beskerm namens die Stadhouer Prins Willem V van Oranje teen
   die Franse. Die goewerneur van Kaapstad het eers geweier om enige
   instruksies van die prins te gehoorsaam, maar na die Britte gedreig het
   om kragdadig op te tree het hy ingestem. Wat sake nóg vererger het was
   die feit dat die Khoikhoi hulle vorige meesters verlaat het en na die
   Britte gestroom het. Die boere van Graaff-Reinet het nie oorgegee tot
   'n weermag teen hulle gestuur is nie, en in 1799 en weer in 1801 het
   hulle in opstand gekom. In Februarie 1803, as gevolg van die Vrede van
   Amiens, het die kolonie onder die beheer van die Bataafse Republiek
   gekom, wat vele nodige veranderings gebring het, net soos die Britte
   gedurende hul agtjarige regering van die kolonie gemaak het: een van
   Generaal Craig se eerste optredes was die afskaffing van marteling
   tydens regstoepassing.
   Kategorie: Geskiedenis van Suid-Afrika

