Geïntegreerde stroombaan


   Geïntegreerde stroombaan van Atmel Diopsis 740 Stelsel op 'n Skyf wat
   die geheue-, logiese- en toevoer/afvoer blokke rondom die kante
   Geïntegreerde stroombaan van Atmel Diopsis 740 Stelsel op 'n Skyf wat
   die geheue-, logiese- en toevoer/afvoer blokke rondom die kante
   Mikroskywe (EPROM geheue) met 'n deurskynende venster, sodat die
   geïntegreerde stroombaan binne-in sigbaar is. Let op die fyn
   silwerkleurige drade wat die geïntegreerde stroombaan aan die penne van
   die verpakking verbind. Die venster maak dit moontlik om die geheue van
   die skyf uit te vee deur dit aan sterk ultravioletlig bloot te stel.
   Mikroskywe (EPROM geheue) met 'n deurskynende venster, sodat die
   geïntegreerde stroombaan binne-in sigbaar is. Let op die fyn
   silwerkleurige drade wat die geïntegreerde stroombaan aan die penne van
   die verpakking verbind. Die venster maak dit moontlik om die geheue van
   die skyf uit te vee deur dit aan sterk ultravioletlig bloot te stel.

   In elektronika is 'n geïntegreerde stroombaan is 'n miniatuur
   elektroniese stroombaan wat hoofsaaklik bestaan uit
   halfgeleiertoestelle asook passiewe komponente wat in die oppervlak van
   die dun halfgeleiersubstraat ingebou is.

   Inhoud

        * 1 Inleiding
        * 2 Vooruitgang in Geïntegreerde Stroombane
        * 3 Klassifikasie
        * 4 Vervaardiging

[wysig] Inleiding

   Geïntegreerde stroombane is moontlik gemaak deur eksperimentele
   ontdekkings wat getoon het dat halfgeleiertoestelle die funksies van
   vakuumbuise kon verrig én deur tegnologiese vooruitgang wat in die
   middel 20^ste eeu plaasgevind het ten opsigte van die vervaardiging van
   halfgeleiertoestelle. Die integrasie van groot hoeveelhede klein
   transistors op 'n klein skyfie was 'n groot verbetering op die bou van
   stroombane met die hand deur van diskrete elektroniese komponente
   gebruik te maak. Die vermoë om geïntegreerde stroombane in groot maat
   te produseer, die betroubaarheid en bousteen benadering tot
   stroombaanontwerp het verseker dat gestandardiseerde GS'e baie vinnig
   aanvaarding gevind het in die ontwerp van stroombane in die plek van
   diskrete transistors.

   Daar is twee hoofvoordele van geïntegreerde stroombane bo diskrete
   stroombane: koste en werkverrigting. Die koste is laag omdat die skywe,
   met al hul komponente, as 'n eenheid gedruk word deur middel van
   fotolitografie en nie een vir een transistor op 'n slag gebou word nie.
   Werkverrigting is hoog omdat die komponente baie vinnig kan skakel en
   minder krag verbruik, hoofsaaklik vanweë die feit dat die komponente
   klein en naby aan mekaar geleë is. Met ingang 2006 wissel
   skyfoppervlaktes van 'n paar vierkante millimeters tot ongeveer 350
   mm^2, met ongeveer 1 miljoen transistors per mm^2

[wysig] Vooruitgang in Geïntegreerde Stroombane

   Die geïntegreerde stroombaan van die Intel 8742, 'n 8-bis
   mikrobeheerder wat 'n SVE insluit wat teen 12 MHz werk, 128 grepe RAM,
   2048 grepe EPROM en Toevoer/afvoer op dieselfde skyf.
   Die geïntegreerde stroombaan van die Intel 8742, 'n 8-bis
   mikrobeheerder wat 'n SVE insluit wat teen 12 MHz werk, 128 grepe RAM,
   2048 grepe EPROM en Toevoer/afvoer op dieselfde skyf.

   Van die gevorderdste geïntegreerde stroombane is die mikroverwerkers of
   kerne wat alles van rekenaars tot selfone tot digitale mikrogolfoonde.
   Digitale geheueskywe en toepassingspesifieke geïntegreerde stroombane
   is voorbeelde van groepe GS'e wat belangrik is in die
   inligtingsamelewing. Terwyl die koste van ontwerp en ontwikkeling van
   komplekse GS'e nogal hoog is, is die uiteindelike koste baie minder as
   die GS'e op grootskaal geproduseer word.

   GS'e het oor die jare voortdurend verbeter sodat die komponente daarop
   kleiner en kleiner geword het sodat meer stroombane op elke GS gebou
   kon word. Hierdie verhoogde kapasiteit per eenheidsoppervlakte bring
   ook 'n verlaging in koste mee en/of verhoog die funksionaliteit van die
   stroombane. Moore se wet stel dit dat die aantal transistors op GS'e
   elke twee jaar verdubbel en tot dusver was die projeksie nog geldig.
   Daar bestaan egter struikelblokke wat verdere verhoogde integrasie van
   nanometer-skaal toestelle in die wiele ry, waarvan een van die
   belangrikste die voorkoms van lekstrome is. Hierdie probleme is egter
   nie onoorkombaar nie en daar bestaan 'n sterk moontlikheid dat die
   probleme oorkom of verminder kan word deur die bekendstelling van nuwe
   diëlektriese materiale. Daar is strawwe kompetisie onder vervaardigers
   om GS'e te bou met 'n fyner geometrie. Daar word deur leidende kenners
   op die gebied verwag dat die vooruitgang in die komende jare sal
   voortduur.^[1]

[wysig] Klassifikasie

   'n CMOS 4000 GS in 'n DIP verpakking
   'n CMOS 4000 GS in 'n DIP verpakking

   Geïntegreerde stroombane kan geklassifiseer word as analoog, digitaal
   en gemengde sein (d.w.s. beide analoog en digitaal op dieselfde skyf).

   Digitale geïntegreerde stroombane kan van 'n paar duisend tot miljoene
   logiese hekke, flip-flops, multipleksers en ander stroombane in 'n paar
   vierkante millimeter bevat. Die kleinheid van hierdie stroombane maak
   hoë spoed, lae kragverlies en verminderde vervaardigingskoste moontlik
   vergeleke met gedrukte stroombaanvlak integrasie. Hierdie digitale
   GS'e, tipies mikroverwerkers, digitale seinverwerkers en
   mikrobeheerders gebruik binêre wiskunde op "een" en "nul" seine te
   verwerk.

   Analoë GS'e, soos sensors, kragbeheerstroombane en operasionele
   versterkers verwerk kontinue seine. Hulle verrig take soos versterking,
   aktiewe filtrering, demodulasie, vermenging ens. Analoë GS'e maak
   stroombaanontwerpers se lewe makliker deurdat dit goedontwerpte analoë
   stroombane maklik beskikbaar maak eerder as om dit self van meet af aan
   te moet ontwerp.

   GS'e kan ook analoë en digatale stroombane op 'n enkele skyf kombineer
   om funksies soos analoog-tot-digitale omsetters en digitaal-tot-analoë
   omsetters te verrig.

[wysig] Vervaardiging

   Uitbeelding van 'n klein standaardsel met drie metaallae (diëlektriese
   materiaal verwyder). Die sandkleurige strukture is metaal
   interverbindings en die vertikale pilare is kontakte, tipies blokkies
   tungsten. Die rooierige strukture is polisilikon-hekke en die soliede
   deel onderaan is die kristallyne silikonmassa.
   Uitbeelding van 'n klein standaardsel met drie metaallae (diëlektriese
   materiaal verwyder). Die sandkleurige strukture is metaal
   interverbindings en die vertikale pilare is kontakte, tipies blokkies
   tungsten. Die rooierige strukture is polisilikon-hekke en die soliede
   deel onderaan is die kristallyne silikonmassa.

   Die halfgeleiers van die periodieke tabel van chemiese elemente is in
   die 1930's as geskikte materiale geïdentifiseer in die vervaardiging
   van vaste-toestand toestelle om vakuumbuise te vervang deur navorsers
   soos William Shockley. 'n Sistematiese studie van materiale is tussen
   die 1940's en die 1950's gedoen en is daar eers begin met koperoksied,
   toe germanium en later silikon. Vandag word silikonmonokristalle
   hoofsaaklik gebruik as substraat vir geïntegreerde stroombane. Dit het
   dekades geneem om metodes te verfyn om kristalle te maak wat nie
   defekte in die kristalstruktuur gehad het nie.

   Halfgeleier GS'e word in 'n laagproses vervaardig in 'n proses wat
   hierdie sleutelstappe insluit:
     * Fotolitografiese uitbeelding
     * Neerslag
     * Etswerk

   Die hoofstappe word ook deur doop, skoonmaak en planarisasie stappe
   ondersteun.

   Monokristallyne silikonskywe (of in die geval van spesiale toepassings,
   silikon op saffier of galliumarseniedskywe) word gebruik as die
   substraat. Die verskillende areas van die substraat wat gedoop of
   waarop polisilikon, isolasiemateriaal of metaal (gewoonlik Aluminium)
   neergelê moet word, word fotolitografies gemerk.
     * Geïntegreerde stroombane bestaan uit baie oorvleuelende lae,
       waarvan elkeen fotolitografies gedefinieer word en kan gewoonlik in
       verskillende kleure waargeneem word. Sommige lae merk waar verskeie
       onsuiwerhede in die substraat in gediffundeer (diffusielae) het.
       Ander definieer waar addisionele ione ingeplant word (inplantlae),
       ander definieer die geleiers (polisilikon of metaal) en ander
       definieer die verbindings tussen die geleidende lae (deur
       kontaklae). Alle komponente word vervaardig uit 'n spesifieke
       kombinasie van hierdie lae.

     * In 'n selfbelynende CMOS-proses, word 'n transistor gevorm
       waarookal die heklaag (polisilikon of metaal) die diffusielaag
       kruis.

     * Weerstandstrukture, strepe van verskeie lengtes, vorm die ladings
       op die stroombaan. Die verhouding van die lengte van die
       weerstandstrukture tot sy wydte, gekombineer met sy laagweerstand
       bepaal die weerstand.

     * Kapasitiewe strukture, wat baie ooreenkomste toon met die paralelle
       geleidende plate van tradisionele elektriese kapasitor, word gevorm
       volgens die oppervlakte van die "plate", met isolasiemateriaal
       tussen die plate. Gegewe die groottebeperkings kan slegs klein
       kapasitansies op 'n GS geskep word.

     * Induktiewe strukture kan gebou word as klein spoele op die skyf of
       gesimuleer deur 'n positiewe impedansie oorvormer.

   Kategorie: Elektronika

