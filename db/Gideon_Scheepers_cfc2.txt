Gideon Scheepers


   Gideon Scheepers
   Gideon Scheepers

   Kommandant Gideon Jacobus Scheepers (1878 - 1902), Boere militêre leier
   tydens die Tweede Vryheidsoorlog.

   Gideon Scheepers is gebore op 4 April 1878 in Middelburg in die
   Zuid-Afrikaanse Republiek. Op die ouderdom van 16 jaar word hy
   heliografis by die ZAR-artillerie, maar in 1898 gaan hy die
   Oranje-Vrystaat Republiek om 'n veldtelegrafiediens te help vestig.

   Met die uitbreek van die Anglo-Boere-oorlog word hy as heliografis vir
   die ZAR na Natal gestuur. Later is Scheepers betrokke by die Slag van
   Magersfontein. Met Generaal Piet Cronje se oorgawe by Paardeberg,
   ontsnap Scheepers.

   Op 22 word Scheepers Kommandant van ‘n 150-man eenheid wat die Britse
   troepe die stryd in die Kaapkolonie moet aansê. Die klein kommando het
   veral sukses om Britse spoor- en telegraafverbindings in die Kaap te
   saboteer, terwyl hinderlae die Britse troepe verliese toedien. In
   hierdie skermutselinge word Scheepers se heldhaftigheid ten toon
   gestel. Dit lei daartoe dat Scheepers se teenwoordigheid in die
   Kaapkolonie meebring dat baie Kapenaars by die Boere magte aansluit
   teen Brittanje.

   Op 10 Oktober 1901 word Scheepers ernstig siek naby Prince Albert en
   vra om agtergelaat te word. Die Britte neem hom gevange en stuur hom na
   ‘n tronk op Graaff-Reinet. ‘n Krygsraad misken sy aanspraak as offisier
   van die Boere republieke se magte en aanvaar onbetroubare getuienis dat
   hy oorlogsmisdade gepleeg het. Hy word skuldig bevind aan
   oorlogswandade, waarna hy in 1902 deur 'n vuurpeleton gefusilleer word.
   Die Britte weier om sy stoflike oorskot te oorhandig, en hy word in ‘n
   onbekende graf begawe.

   Scheepers verwerf martelaarstatus deur die Britse krygshof se optrede
   en hy word as een van die helde van die Boeremagte gereken.

[wysig] Bronne

   Peter Joice (ed): The South African Family Encyclopaedia. Struik, 1989
   Kategorieë: Geskiedenis van Suid-Afrika • Tweede Vryheidsoorlog

