Gimnasium


   Gimnasium in die Paarl is op 12 Januarie 1858 deur ds. G.W.A. van der
   Lingen gestig en het die grondslag gevorm van die Christelik-nasionale
   onderwys in Suid-Afrika deurdat dit Nederlands as onderrigmedium
   gebruik het toe Engels die enigste amptelike onderwystaal was, en
   derudat godsdiensonderrig 'n verpligte vak was.

   Verskeie taalstryders van die Afrikaanse Taalbeweging het aan die
   Gimnasium skoolgegaan, onder meer ds. S.J. du Toit, wat 'n leerling van
   Arnoldus Pannevis was.

   Sedert 1902, die jaar waarin sport op 'n georganiseerde wyse by
   Gimnasium begin beoefen is, het die skool 74 mans en vroue opgelewer
   wat Suid Afrika in 22 verskillende sportsoorte verteenwoordig het,
   onder meer ook 27 Springbokke. Die bekendstes wat tans (2007) speel, is
   De Wet Barry, Marius Joubert, Jean de Villiers en Schalk Burger.

   In 1964 skei die skool in 'n hoÃ«r- en laerskool, met in 2007
   onderskeidelik 1 161 en 550 leerders. Meisies is eers in daardie jaar
   toegelaat.

[wysig] Eksterne skakels

   Die skole se amptelike webblaaie
   Kategorie: Onderwys

