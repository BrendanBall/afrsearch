Gipuzkoa


   Guipuscoa provinsie.
   Guipuscoa provinsie.

   Gipuzkoa (Spaans: Guipúzcoa, Baskies Gipuzkoa) is 'n provinsie van die
   Outonome Gemeenskap van die Baskeland, in Spanje. Dit word begrens deur
   die provinsies Biskaje in die weste en Álava in die suide, die Outonome
   gemeenskap van Navarra in die ooste, die Franse département
   Pyrénées-Atlantiques in die noordooste, en die Baai van Biskaje in die
   noorde. Dit is aan die oostelike punt van die Kanteberiese See aan die
   Baai van of Biskaje geleë en beskik oor 92 km kuslyn.

   Die provinsie se Atlantiese klimaat beteken dat die landskap oorwegend
   groen is. Die totale oppervlak van die provinsie is 1 980 km² wat
   beteken dat dit die kleinste provinsie in Spanje is. Die provinsie se
   bevolking is 682 977 (2002), waarvan omtrent 'n kwart in die hoofstad,
   San Sebastián, woon. Ander belangrike dorpe is Irun, Errenteria,
   Zarautz, Arrasate, Oñati, Éibar, Tolosa, Beasain en Pasaia. Gipuzkoa
   bestaan uit 'n reeks van ses byna parallelle valleie met ses
   ooreenkomstige riviere. Die belangrikste bevolkingssentra word
   aangetref waar die riviere in die see in vloei.

   Die provinsie se ligging tussen die ander twee Baskiese provinsies het
   dit in staat gestel om die taal en tradisies van die Baske beter te
   bewaar as in die ander twee provinsies. Gipuzkera is 'n dialek van die
   Baskiese taal wat in die grootste deel van die gebied gepraat word,
   sowel as in die naburige dele van Navarra.

[wysig] Geskiedenis

   Die naam Gipuzkoa is van die einde van die 10de eeu vir 'n geografiese
   gebied gebruik. Gipuzkoa is in 1200 as 'n graafskap met Kastilië
   verenig. Die belangrikste dorpe is in die 13de en 14de eeue gestig of
   herbevolk. Die Gipuzkoa Broederskap is in 1397 in die Kerk van San
   Salvador van Getaria gestig. Die alliansie van villas en valleie sou
   die bron van die huidige gebied van Gipuzkoa word.^[1]

   Gipuzkoa is in 1980 saam met Álava en Biskaje in die nuut gestigte
   Outonome Gemeenskap van die Baskeland, in Spanje opgeneem.

[wysig] Verwysings

    1. ^ Gipuskoa Tourism, A little bit of history, Besoek op 18 Oktober
       2007

   Kategorie: Provinsies van Spanje

