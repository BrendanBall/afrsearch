Glagolitiese alfabet


   ’n Bladsy uit die 10de-11de eeu geskryf in die Glagolitiese skrif. Dis
   in 1843 gevind in die Zograf-klooster
   ’n Bladsy uit die 10de-11de eeu geskryf in die Glagolitiese skrif. Dis
   in 1843 gevind in die Zograf-klooster

   Die Glagolitiese alfabet is die oudste skrif wat vir ’n Slawiese taal
   ontwerp is. Dis omstreeks 862-863 ontwerp vir Oud-Kerkslawies deur twee
   broers, die monnike Cyrillus en Methodius. Die naam is afgelei van die
   Slawiese woorde glagol (woord) en glagolati (praat). Die Glagolitiese
   alfabet word nie meer gebruik nie. By die Oosters-Ortodokse Slawiërs is
   dit vervang deur die eenvoudiger Cyrilliese alfabet en by die
   Rooms-Katolieke Slawiërs deur die Latynse alfabet.

   Inhoud

        * 1 Vorm
             + 1.1 Herkoms
             + 1.2 Glagolities teenoor Cyrillies
             + 1.3 Koppelletters
        * 2 Geskiedenis
        * 3 Interessante feite
        * 4 Literatuur
        * 5 Bronne

[wysig] Vorm

   beeld: glagolica.gif

[wysig] Herkoms

   Die Glagolitiese alfabet is geïnspireer deur verskeie alfabette plus
   drie Christelike simbole: die kruis, die sirkel (as simbool van
   volmaaktheid) en die driehoek (as simbool van die Drie-eenheid).

[wysig] Glagolities teenoor Cyrillies

   Teken Naam Uitspraak Oorsprong Moderne Cyrillies
   az az /a/ Die kruisteken, of Hebreeuse א (alef) (А а)
   buky boeki /b/ Onbekend, Samaritaanse /m/ is die omgekeerde teken (Б б)
   vĕdĕ wĕdĕ /v/ Waarskynlik van die Latynse V (В в)
   glagoli glagoli /g/ Kursiewe Griekse γ (gamma) (Г г)
   dobro dobro /d/ Griekse Δ Delta (vgl. /v/ as omgekeerde /d/) (Д д)
   estъ estъ /ɛ/ Miskien Samaritaanse /he/ of Griekse nommer sampi (900)
   (Е е)
   živĕte žiwĕte /ʒ/ Onbekend (Ж ж)
   #675;elo ʣelo /ʣ/ Onbekend (Ѕ ѕ)
   zemlja zemlja /z/ Waarskynlik variant van Griekse θ (thèta) (З з)
   iže iže /i/ Waarskynlik van Griekse ι iota met diëresis (И и)
   i i /i/ Onbekend (І і)
   ģerv ģerf /ʤ/ Onbekend (Ћ ћ)
   kako kako /k/ Hebreeus ק (qof) (К к)
   ljudie ljoedie /l/ Waarskynlik kursiewe Griekse λ (lambda) (Л л)
   myslite mislite /m/ Kursiewe Griekse μ (mu) (М м)
   našь našь /n/ Onbekend (Н н)
   onъ onъ /ɔ/ Onbekend (О о)
   pokoi pokoi /p/ Dalk variant van vroeg-Griekse π (pi) (П п)
   rьci rьci /r/ Dalk verwant aan kursiewe Griekse ρ (rho) (Р р)
   slovo slowo /s/ Onbekend (С с)
   tvrьdo twrьdo /t/ Dalk die kruisbalk van kursiewe Griekse τ (tau) (Т т)
   ukъ oekъ /u/ Ligatuur van onъ en ižica (У у)
   frьtъ frьtъ /f/ Variant van Griekse Φ (phi) (Ф ф)
   xĕrъ xĕrъ /x/ Onbekend, vergelyk /g/ en Latynse h (Х х)
   otъ otъ /o/ Ligatuur van onъ en sy omgekeerde (Ѿ ѿ)
   šta šta /ʃt/ Ligatuur van ša en tvrьdo (Щ щ)
   ci ci /ʦ/ Hebreeuse צ (tsade) (Ц ц)
   Cherv črьwь /ʧ/ Onbekend (Ч ч)
   ša ša /ʃ/ Hebreeuse ש (shin) (Ш ш)
   erъ erъ /ъ/, /ə/ Onbekend (Ъ ъ)
   erь erь /ь/ Onbekend (Ь ь)
   jatь jatь /ě/ Dalk van ’n epigrafiese Griekse Α (alfa) (Ѣ ѣ)
   ju joe /ju/ Onbekend (Ю ю)
   Nasaliteit Nasaliteit N Voorste nasaalvokaal, van Grieks Ε (epsilon) (Ѧ
   ѧ)
   Jus Malij Nasale e /ę/ Voorste nasaalvokaal, ligatuur van estъ en
   nasaliteit (Ѩ ѩ)
   Jus Bolshoj Nasale o /ơ/ Agterste nasaalvokaal, ligatuur van onъ en
   nasaliteit (Ѫ ѫ)
   Jus Bolshoj Jotirovannij Nasale ö /jơ/ Ligatuur van ’n onbekende letter
   en nasaliteit (Ѭ ѭ)
   fita fita /f/ Van Griekse θ (thèta) (Ѳ ѳ)
   ižica ižica /v/, /i/ Ligatuur van iže en erь (Ѵ ѵ)

[wysig] Koppelletters

   In die Glagolitiese alfabet word sommige klanke weergegee deur
   ligature, of koppelletters: twee of meer afsonderlike letters wat
   gekombineer word om ’n nuwe letter te vorm. ’n Voorbeeld van ’n
   ligatuur is die letter u (ukъ), wat saamgestel is uit die letters onъ
   (o) en ižica (laasgenoemde is op sy beurt weer saamgestel uit i en erь
   (ị). Vanweë die vorm van die Glagolitiese letters was dit maklik om
   sulke ligature te maak. Dit kom ook in die Latynse skrif voor,
   byvoorbeeld æ en œ.

[wysig] Geskiedenis

   In Morawië was daar in die 9e eeu sendelinge uit talle lande (sowel
   Rooms-Katolieke as Oosters-Ortodokse) en dit het groot verwarring
   veroorsaak. In die hagiografie van Methodius (die Vita Methodii) word
   genoem hoe die destydse Morawiese heerser Rostislaf die jong Bisantynse
   keiser Michail III versoek het om Slawiessprekende sendelinge na
   Morawië te stuur om die evangelie in die plaaslike taal te verkondig in
   plaas van in Latyn. Die patriarg van Konstantinopel, Photius, vra
   Cyrillus toe om na Morawië te gaan. Net voor sy vertrek het Cyrillus ’n
   Slawiese alfabet ontwerp. Dit is later die Glagolitiese alfabet genoem.
   Die eerste stuk wat Cyrillus met sy nuwe alfabet in Slawies vertaal
   het, is die Evangelie van Johannes uit Grieks.

   Hy en sy broer Methodius ervaar egter groot teenstand in Morawië van
   die ander kerke. Die heidendom was ook in daardie tyd nog diep gesetel
   in die plaaslike bevolking. Na net veertig maande verlaat die twee
   broers Morawië en vertrek na Bisantium saam met hul Morawiese
   leerlinge.

   Op weg terug na Bisantium stop die geselskap in Blatograd (Duits:
   Mosaburg), hoofstad van die Romeinse provinsie Pannonië, in die huidige
   Hongarye. Hier word die broers hartlik verwelkom en Kocel, die hertog
   van Pannonië, is baie geesdriftig oor die nuwe alfabet. Hy stuur vyftig
   studente na Cyrillus en Methodius om die letters te leer. Ná die broers
   se dood word hul leerlinge gearresteer, verban of selfs as slawe
   verkoop. Vanweë die verbanning versprei die Glagolitiese alfabet oor
   die hele Balkan, van die huidige republiek Masedonië tot selfs in
   Rusland.

   In hierdie tyd ontstaan ook die Cyrilliese alfabet, wat op die Griekse
   skrif gebaseer is en waarskynlik deur een van Methodius se studente
   ontwerp is. Dit is aansienlik eenvoudiger as die Glagolitiese alfabet,
   veral vir mense wat vertroud is met die Griekse letters. Dit dra
   daartoe by dat die Cyrilliese alfabet die Glagolitiese een vinnig
   verdring.

   In die weste van Kroasië bly laasgenoemde egter langer in gebruik en
   hier ontwikkel die ronde vorms van die alfabet tot ’n meer vierkantige
   variasie, die Kroaties-Glagolitiese alfabet.

[wysig] Interessante feite

     * Die Glagolitiese alfabet is gebruik in die IMAX-3D-film Alien
       Adventure as die skrif van buiteruimtelike wesens, wie se leier se
       naam Cyrillus is.
     * Die alfabet is ook gebruik in The Adrenalini Brothers, ’n reeks
       tekenprente van ’n minuut lank, as alfabet van die fiktiewe land
       Réndøosîa.

[wysig] Literatuur

     * Fucic, Branko: Glagoljski natpisi. (In: Djela Jugoslavenske
       Akademije Znanosti i Umjetnosti, knjiga 57.) Zagreb, 1982. 420 p.
     * Fullerton, Sharon Golke: Paleographic Methods Used in Dating
       Cyrillic and Glagolitic Slavic Manuscripts. (In: Slavic Papers No.
       1.) Ohio, 1975. 93 p.
     * Gosev, Ivan: Rilszki glagolicseszki lisztove. Szofia, 1956. 130 p.
     * Jachnow, Helmut: Eine neue Hypothese zur Provenienz der
       glagolitischen Schrift - Überlegungen zum 1100. Todesjahr des
       Methodios von Saloniki. In: R. Rathmayr (Hrsg.): Slavistische
       Linguistik 1985, München 1986, 69-93.
     * Jagic, Vatroslav: Glagolitica. Würdigung neuentdeckter Fragmente,
       Wien, 1890.
     * Kiparsky, Valentin: Tschernochvostoffs Theorie über den Ursprung
       des glagolitischen Alphabets In: M. Hellmann u.a. (Hrsg.):
       Cyrillo-Methodiana. Zur Frühgeschichte des Christentums bei den
       Slaven, Köln 1964, 393-400.
     * Miklas, Heinz (Hrsg.): Glagolitica: zum Ursprung der slavischen
       Schriftkultur, Wien, 2000.
     * Steller, Lea-Katharina: A glagolita írás In: B.Virághalmy, Lea:
       Paleográfiai kalandozások. Szentendre, 1995. ISBN 9634509223
     * Vais, Joseph: Abecedarivm Palaeoslovenicvm in usum glagolitarum.
       Veglae, [Krk], 1917. XXXVI, 74 p.
     * Vajs, Josef: Rukovet hlaholske paleografie. Uvedení do knizního
       písma hlaholskeho. V Praze, 1932. 178 p, LIV. tab.

[wysig] Bronne

     * Alexander M. Schenker, The Dawn of Slavic. An Introduction to
       Slavic Philology, New Haven & London: Yale University Press, 1995.
       ISBN 0300058462
     * Marijke Delemarre e.a. (red.), Cyrillische Letterkunde. Bijdragen
       over de geschiedenis, uiterlijk en bruikbaarheid van het Russische
       alfabet, Rotterdam: Post Scriptum, 1993. ISBN 9080121312}}

   Kategorieë: Skryfstelsels • Slawiese tale

