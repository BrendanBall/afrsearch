Gliese 581


   OGLE-2005-BLG-390Lb - 'n planemo soos die eksoplanete in 'n wentelbaan
   om Gliese 581
   OGLE-2005-BLG-390Lb - 'n planemo soos die eksoplanete in 'n wentelbaan
   om Gliese 581

   Gliese 581 is 'n klein planetêre son in die sterrebeeld Libra, sowat
   20,5 ligjare of 193 biljoen kilometer ver van ons Son. Gliese 581 is 'n
   Rooi Dwerg, wat 500 keer swakker as ons Son straal, en oor drie
   planetêre satelliete (planemo's) beskik. Ten opsigte van ons eie
   sonnestelsel is dit een van die honderd mees nabygeleë sterre.

   Inhoud

        * 1 Planete (Planemo's)
             + 1.1 Gliese 581b: Ontdek in 2005
             + 1.2 Gliese 581c: Ontdek in 2007
             + 1.3 Gliese 581d: Die eerste planemo wat by Gliese 581 ontdek
               is
        * 2 Astronomiese gegewens
        * 3 Eksterne skakels
        * 4 Verwysings

[wysig] Planete (Planemo's)

[wysig] Gliese 581b: Ontdek in 2005

   Gliese 581 b se massa kom ooreen met dié van Neptunus in ons sonstelsel
   (of 17 keer die massa van die Aarde) en bestaan hoofsaaklik uit
   swaarmetale. Die planeet wentel elke 5,366 dae in 'n afstand van 6
   miljoen kilometer om sy son en is in 2005 deur 'n groep navorsers uit
   Switserland, Frankryk en Portugal onder leiding van Michel Mayor,
   Stéphane Udry en Xavier Delfosse ontdek. Weens die klein afstand van sy
   son word die temperatuur op sy oppervlakte op sowat 150 °C beraam.

[wysig] Gliese 581c: Ontdek in 2007

   'n Kunstenaar se uitbeelding van Gliese 876B - 'n planemo eenders aan
   Gliese 581B
   'n Kunstenaar se uitbeelding van Gliese 876B - 'n planemo eenders aan
   Gliese 581B
   'n Vergelyking van die Aarde en Gliese 581c se grootte
   'n Vergelyking van die Aarde en Gliese 581c se grootte
   Die son se wentelbaan om die gemeenskaplike swaartepunt. Om 'n
   eksoplaneet op te spoor, meet navorsers volgens die astrometriese en
   radiale snelheidsmetode die ster se wentelbaan
   Die son se wentelbaan om die gemeenskaplike swaartepunt. Om 'n
   eksoplaneet op te spoor, meet navorsers volgens die astrometriese en
   radiale snelheidsmetode die ster se wentelbaan

   Dieselfde span van navorsers in die Europese Suidelike Sterrewag (ESO)
   in La Silla (Chili) het in April 2007 'n tweede planeet ontdek: Gliese
   581 c, die kleinste van alle bekendste eksoplanete. Hy is in 'n
   wentelbaan wat net dertien dae neem om een omwenteling (gelykstaande
   aan een jaar op Gliese 581 c) te voltooi.

   Die planeet is ongeveer 1,5 keer so groot en vyf keer so swaar soos ons
   Aarde. Die temperatuur op sy oppervlakte word ondanks die klein afstand
   van sy son op tussen 0 en 40 °C beraam, aangesien Gliese 581 'n swakker
   straling het. Indien daar water op die planeet se oppervlakte voorkom,
   sou dit volgens die navorsers se eerste berekeninge vloeibaar wees.

   Die planeet en sy son is moontlik in 'n gebonde omwenteling aan mekaar
   gekoppel - die planeet sou dus net soos die Aarde se maan 'n donker en
   'n ligte kant hê. Die sonkant se temperatuur sou gevolglik te hoog wees
   vir vloeibare water, dié van die teenoorgestelde kant so laag dat water
   net in die vorm van ys sou voorkom.

   Nogtans is Gliese 581 c 'n uiters geskikte navorsingsobjek in verband
   met buiteaardse lewe. Die planeet is met behulp van die
   HARPS-spektrometer in La Silla (Chili) ontdek nadat die navorsers rooi-
   en blouverskuiwings in verband met sy omwenteling van Giese 581
   ondersoek het. Van die dertien planete met 'n massa van minder as 20
   Aardes is elf met HARPS opgespoor.

   Altesaam 200 eksoplanete is sedert 1995 ontdek, waarvan die meeste as
   gasreuse soos Jupiter geklassifiseer is. Gliese 581 c is die kleinste
   van alle bekende eksoplanete en word as 'n belangrike bestemming vir
   toekomstige ruimtesendings en ondersoek in verband met buiteaardse
   lewensvorms beskou. 'n Wetenskaplike beskrywing van Gliese 581 c
   verskyn in die vakjoernaal Astronomy & Astrophysics.

   Die Potsdam-Institut für Klimafolgenforschung in Potsdam (Duitsland)
   het op 11 Junie 2007 die resultate van sy berekeninge aangaande die
   wentelbaan en klimaat van Gliese 581c bekend gestel. Die planeet word
   nou as baie warm en onbewoonbaar beskou.^[1]

[wysig] Gliese 581d: Die eerste planemo wat by Gliese 581 ontdek is

   'n Derde planeet, wat ag keer so swaar is soos ons Aarde, wentel in 'n
   omlooptyd van 84 dae om die dwergster. Hy is eweneens deur navorsers
   van die ESO in Chili ontdek.

[wysig] Astronomiese gegewens

   Die Europese Suidelike Sterrewag in La Silla (Chili)
   Die Europese Suidelike Sterrewag in La Silla (Chili)
     * Sterrebeeld: Libra
     * Afstand: 20,4 ligjare
     * Spektraalklas: M3.5
     * Sigbare ligkrag: 10.56
     * Absolute ligkrag: 0,002 keer dié van ons Son
     * Massa: 0,33 keer dié van ons Son
     * Radiale snelheid: -9,4 km/sek

[wysig] Eksterne skakels

     * ESO Press Release: Astronomers Find First Earth-like Planet in
       Habitable Zone (25 April 2007)
     * Ontleding van die veranderings in Gliese 581 se radiale snelheid:
       XI. An habitable super-Earth (5 M⊕ ) in a 3-planet system (25 April
       2007)

[wysig] Verwysings

    1. ^ www.astronews.com: Schlechte Nachrichten für Gliese 581c. Besoek
       op 13 Junie 2007

   Kategorie: Sterrekunde

