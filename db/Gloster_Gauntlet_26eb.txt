Gloster Gauntlet


   Gloster Gladiator in vlug
   Gloster Gladiator in vlug
   Gloster Gauntlet van die Finse lugmag
   Gloster Gauntlet van die Finse lugmag

   Die Gloster Gauntlet was 'n enkelsitplek, dubbeldekker vegvliegtuig wat
   deur die Royal Air Force (RAF) in die 1930's gebruik is. Dit was die
   laaste RAF vegvliegtuig wat 'n oop kajuit gehad het en die tweede
   laaste dubbeldekker wat aktiewe diens gedoen het in die RAF.

   Die Gloster SS.18 se eerste vlug het in Januarie 1929 plaasgevind. Dit
   is uit die Gloster S.S.19B ontwerp ontwikkel. Die S.S.19 prototipe het
   'n nuwe enjin, 'n Bristol Mercury VIS gebruik en vir die eerste keer in
   die vorm gevleig in 1933.^[1] Nadat die S.S.19 deur die Minsiterie vir
   Lugvaart getoets is, is 'n bestelling vir 24 vliegtuie in September
   1933 geplaas. Die vliegtuie sou as die "Gauntlet" bekend staan.^[1] Die
   aanvanklike bestelling is gevolg deur bestellings vir die aangepaste
   Gauntlet Mk. II. Die nuwe model het 'n opgedateerde konstruksie tegniek
   gebruik gegrond op dié wat vir die Hawker gebruik is nadat Hawker
   Gloster oorgeneem het aangesien dit baie makliker was om die Gloster se
   gesweisde struktuur te bou en hesrstel.^[1] 'n Totaal van 204 Mk IIs is
   in die Verenigde Koninkryk vervaardig.

[wysig] Operasionele Diens

   Die Gauntlet Mk. I het vir die eerste keer dien gedoen in die No. 19
   Eskadron by RAF Duxford in Mei 1935. Die Gauntlet was suksesvol en
   gewild met 'n wye werkverrigtingspeling in vergelyking met die
   vliegtuie wat dit vervang het soos die Bristol Bulldog wat 56 mph
   stadiger as die Gauntlet was^[1]). Die vliegtuig het dan ook die hoof
   komponent van die RAF se vegvliegtuigvermoeë geword. Die Gauntlet was
   van 1935 tot 1937 die vinnigste RAF vliegtuig. ^[2].

   In Mei 1936 is die Gauntlet Mk II deur 56 Eskader en 111 Eskader
   ingebruik geneem. Teen die einde van 1936 is nog ses eskaders met die
   Gauntlet hertoegerus. ^[1]). Teen die kruin van die vliegtuig se
   loopbaan was 'n totaal van 14 Eskaders met Gauntlets uitgerus.^[2]. 32
   Eskader Gauntlets is in vroeë proefvlugte vir grondbeheer van
   vergvliegtuie deurmiddel van radar gebruik.^[1].

   Soos meer gevordede vegvliegtuie soos die Gloster Gladiator, Hawker
   Hurricane en Supermarine Spitfire begin gebruik is om Gauntlet eskaders
   heruit te rus in 1936 en 1937, is die oortollige Gauntlets na nuut
   gevormde eenhede aangestuur as hulle eerste toerusting wat hulle
   toegelaat het om opleiding te ondergaan voor meer moderne vliegtuie
   gebruik is. Gauntlets is ook na die Middeooste gestuur waar drie RAF
   eskaders dit gebruik het.

   Teen die begin van die Tweede Wêreldoorlog is alle Britse tuis eskaders
   met meer moderne vliegtuie uitgerus. In die Middeooste het die
   vliegtuie egter langer in gebruik geblyin No.3 Eskader van die Royal
   Australian Air Force (RAAF) toe Italië in 1940 oorlog verklaar het. Dié
   is vlugtig vir grondaanvalle teen die Italianers gebruik ^[3] voor dit
   weens onderhoudprobleme uit diens ontrek is. Gauntlets is steeds vir
   meteorologiese vlugte gebruik tot 1943. ^[1]

   Sewentien Gauntlets IIs is onder lisensie in Denemarke vervaardig. Na
   die uitbreek van die Winteroorlog tussen Finland en die Sowjetunie het
   die Unie van Suid-Afrika 29 Gloster Gauntlet opleidingsvliegtuie by die
   R.A.F. gekoop en aan Finland geskenk. Slegs 25 is van Engeland gestuur
   en slegs 24 is lugvaardig gemaak. Die vliegtuie is na Göteborg in Swede
   verskeep en by Centrala Flygverkstaden in Malmslätt aanmekaargesit. Die
   eerste twee 2 arriveer op 10 Maart 1940 in Finland, nog 3 op 3 April, 4
   op 12 April. Die res is na Finland verskeep en 15 kom tussen 16 en 17
   Mei by LeV aan. ^[4]^[5]^[6].

[wysig] Verwysings

    1. ^ ^1,0 ^1,1 ^1,2 ^1,3 ^1,4 ^1,5 ^1,6 Mason 1992
    2. ^ ^2,0 ^2,1 Thetford 1957.
    3. ^ Herington, John. Australia in the War of 1939–1945. Series 3 –
       Air, Volume III – Air War Against Germany and Italy, 1939–1943,
       First Edition (Australian Official Histories – Second World War).
       Canberra: Australian War Memorial, 1957. [1] Access date: 3 April
       2007 Note: Chapter 3, First Libyan Campaign.
    4. ^ Virtual Pilots, The last Gloster Gauntlet "GT-400" still flies in
       the Finnish skies, Besoek op 29 Julie 2007
    5. ^ Backwoods Landing Strip - Finnish Air Force Aircraft, [2], Besoek
       op 29 Julie 2007
    6. ^ Mondey, David. The Hamlyn Concise Guide to British Aircraft of
       World War II. London: Aerospace Publishing,1994. ISBN
       1-85152-668-4.

   Kategorieë: Lugvaart • Tweede Wêreldoorlog

