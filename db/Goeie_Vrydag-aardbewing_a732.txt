Goeie Vrydag-aardbewing


   Die Goeie Vrydag-aardbewing (Engels: Good Friday Earthquake), ook
   bekend as die "Great Alaska Earthquake" van 27 Maart 1964 was die
   enkele sterkste aardbewing in die Verenigde State se geskiedenis. Die
   episentrum van die sterkte 9,2 aardbewing was in Prince William Sound
   in Suid-Sentraal-Alaska.

   Meeste van die eiendomsbeskadiging was in Anchorage, 120 km noordwes
   van die episentrum. Die aardbewing het tot 125 sterftes gelei, amper
   almal as gevolg van die tsoenami wat ontstaan het in die fjords van
   Prins William Sound en die Kenai Skiereiland.

   Die skokgolf het amper 3 minute lank aangehou, en die meeste van die
   skade in die stad was as gevolg van die massiewe landverskuiwings.
   Amper al die huise in die buurt van Turnagain Heights is verwoes in die
   aardbewing.
   Kategorieë: Aardbewings • Natuurrampe

