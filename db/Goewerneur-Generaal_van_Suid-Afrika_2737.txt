Goewerneur-Generaal van Suid-Afrika


   Die Goewerneur-Generaal van die Unie van Suid-Afrika was die
   verteenwoordiger van die Britse Kroon in Suid-Afrika tussen 31 Mei 1910
   en 31 Mei 1961. Die Unie van Suid-Afrika was 'n Gemenebes Koninkryk
   (Engels: Commonwealth Realm) waarin Koningin Elizabeth II die titel
   "Koningin van Suid-Afrika" gehad het al het sy die land nooit in die
   hoedanigheid besoek nie.

   Sommige van die draers van die pos was lede van die Britse Koninklike
   Familie insluitend Prins Arthur van Connaught, tussen 1920 en 1923, en
   die Graaf van Athlone, wat tussen 1923 en 1930 gedien het voor hy die
   Goewerneur-Generaal van Kanada geword het. Soos in ander Dominions, sou
   dit verander met slegs Suid-Afrikaanse burgers wat die amp in latere
   jare gedra het. In daardie jare was die ampsdraers natuurlik almal wit.

[wysig] Republikeinse strewe

   Die Nasionale Party met sy hoofsaaklik Afrikanerbasis, wat in 1948 aan
   bewind gekom het, was uitgesproke republikeins en het Suid-Afrika se
   volgehoue bande met die Kroon as 'n oorblyfsel van Britse imperialisme
   gesien. Onder die Nasionale Party is die amp van Goewerneur-Generaal
   beklee deur afgetrede regerings ministers, wat geweier het om die
   tradisionele 'koloniale' Windsor uniform te dra wat uit 'n blou
   militêre baadjie en 'n geveerde hoed bestaan het. In 1957 het God Save
   the Queen opgehou om gelyke status met Die Stem van Suid-Afrika as
   nasionale volkslied te hê, en het die Britse Union Jack op soortgelyke
   wyse gelyke status met die Suid-Afrikaanse vlag verloor.

   In 1960 het die Eerste Minister van Suid-Afrika, Hendrik Verwoerd 'n
   referendum ooor die republikeinse saak onder wit kiesers gehou. Besware
   is gemaak teen die vermindering van die stemouderdom na 18 en die
   insluiting van wit kiesers in Suidwes-Afrika, maar op 5 Oktober 1960
   was 52% van die stemme ten gunste van die vraag: 'Steun u 'n republiek
   vir die Unie?'.

   Charles Robberts Swart, die laaste Goewerneur-Generaal, het die
   Offisier wat die Regering Administreergeword in April 1961 onder 'n
   tussentydse maatreël voor hy ingesweer is as die eerste Staatspresident
   van die Republiek van Suid-Afrika op 31 Mei daardie jaar.

[wysig] Goewerneurs-Generaal van die Unie van Suid-Afrika

     * Die Burggraaf Gladstone (1910–1914)
     * Die Burggraaf Buxton (1914–1920)
     * Prins Arthur van Connaught (1920–1924)
     * Die Graaf van Athlone (1924–1931)
     * Die Graaf van Clarendon (1931–1937)
     * Sir Patrick Duncan (1937–1943)
     * Nicolaas Jacobus de Wet (1943–1946)
     * Gideon Brand van Zyl (1946–1951)
     * Ernest George Jansen (1951–1959)
     * Lucas Cornelius Steyn (1959)
     * Charles Robberts Swart (1959–1961)

[wysig] Kyk ook

     * Staatspresident van Suid-Afrika
     * President van Suid-Afrika
     * Eerste Minister van Suid-Afrika

   Goewerneurs-Generaal van die Unie van Suid-Afrika
   Die Burggraaf Gladstone | Die Burggraaf Buxton | HRH Prince Arthur van
   Connaught | Die Graaf van Athlone | Die Graaf van Clarendon | Sir
   Patrick Duncan | Nicolaas Jacobus de Wet | Gideon Brand van Zyl |
   Ernest George Jansen | Lucas Cornelius Steyn | Charles Robberts Swart

   Kategorie: Geskiedenis van Suid-Afrika

