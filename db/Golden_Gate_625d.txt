Golden Gate


   Die Golden Gate
   Die Golden Gate

   Die Golden Gate (Afrikaans: "Goue Poort") is 'n seestraat met 'n lengte
   van sowat agt kilometer en 'n wydte van tussen 1,6 en drie kilometer,
   wat die Stille Oseaan met die San Franciscobaai (Kalifornië, Verenigde
   State) verbind. Die deurvaart is as gevolg van die groot verskil in
   waterhoogte tussen eb en vloed oor duisende jare en die die water van
   die riviere Sacramento en San Joaquin geskep. Die bekende Golden
   Gate-brug oorspan die seestraat sedert die jaar 1930.
   Die Golden Gate-brug
   Die Golden Gate-brug

   Die Golden Gate en sy omgewing verdwyn gedurende die somer dikwels in
   die newel, sodat die seestraat deur die vroeë Europese seevaarders nie
   ontdek is. Die Spaanse vlootoffisier Juan de Ayala was die eerste
   Europeër, wat op 5 Augustus 1775 deur die Golden Gate geseil het. Die
   Spanjaarde het die seestraat oorspronklik Boca del Puerto de San
   Francisco genoem, tog staan dit sedert die groot Kaliforniese
   goudstormloop van die jaar 1848 onder sy huidige naam bekend. Destyds
   het duisende gouddelwers met hulle skepe deur die seestraat gevaar en
   daarna in die hawe van San Francisco anker gegooi. Aangesien die
   goudkoors welvaart en rykdom voorspel het, het die publiek die nuwe
   naam vinnig aanvaar. Die naam het 'n sinoniem vir die "toegang tot
   geluk" geword.
   Kategorieë: Kalifornië • Seestrate

