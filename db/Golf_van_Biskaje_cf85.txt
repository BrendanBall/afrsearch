Golf van Biskaje


   Ligging van die Golf van Biskaje in Wes-Europa
   Ligging van die Golf van Biskaje in Wes-Europa
   Tipiese kustoneel in Spanje
   Tipiese kustoneel in Spanje

   Die Golf von Biskaje is 'n baai van die Atlantiese Oseaan in die hoek
   tussen die noorde van Spanje en die weste van suidelike Frankryk wat
   strek van Galicië tot by Bretagne. Dit is vernoem na die Baskiese
   provinsie Biskaje in Spanje. Die Franse praat van die Golf van Gaskonje
   (Golfe de Gascogne) en die suidelike deel van die golf aan die Spaanse
   kus staan in Spaans as die Mar Cantábrico (Kantaberiese See) bekend.
   Die Golf van Biskaje is bekend vir sy slegte weer en rowwe see.

   Die outonome gebiede van Spanje en die hoof hawestede langs die kus van
   die golf is - van Wes na Oos
     * Galicië (Galicies: Galicia)
     * Asturië (Spaans: Asturias, Asturies: Asturies), met Gijón
       (Asturies: Xixón)
     * Kantaberië (Spaans: Cantabria), met Santander
     * Baskenland (Baskies: Euskadi, Spaans: País Vasco), met Bilbao
       (Baskies Bilbo) en Donostia (Spaans: San Sebastián)

   'n Deel van die kus staan as die Costa Verde (groen kus) bekend.

   Langs die Franse kus van die golf lê die hawens
     * Bayonne
     * Bordeaux
     * Royan
     * Rochefort
     * La Rochelle
     * Les Sables-d'Olonne
     * Saint-Nazaire

   Kategorieë: Seë van die Atlantiese Oseaan • Geografie van Frankryk •
   Geografie van Spanje

