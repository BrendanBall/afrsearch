Golf van Lion


   'n Strandmeer langs die Golf van Lion
   'n Strandmeer langs die Golf van Lion

   Die Golf van Lion (Frans: Golfe du Lion) is 'n baai langs die
   Mediterreense kuslyn van Suid-Frankryk. Die golf strek oor die kuslyne
   van die geweste Languedoc-Roussillon en Provence, van die Frans-Spaanse
   grensgebied in Katalonië in die weste tot by die hawestad Toulon in die
   ooste. 'n Groot deel van die kusgebiede word deur strandmere en
   soutvleie oorheers. Naas die Rhône mond ook 'n aantal kleiner riviere
   soos die Tech, Têt, Aude, Orb, Hérault en Vidourle in die Golf van Lion
   uit.

   Die gebied van die golf staan bekend vir sy koue Mistralwind.

   Die kontinentale plaat van Europa word hier as 'n uitgestrekte
   kusvlakte sigbaar, wat hier digby die kuslyn met 'n skerp afwaartse
   helling teen die vlaktes van die Mediterreense bekken begin daal.

[wysig] Ekonomie

   Marseille en Toulon is die belangrikste hawens langs die Golf van Lion.
   Die visvangs langs die kus steun veral op die stokvis (Merluccius
   merluccius), tog het die visbronne intussen uitgeput geraak.

[wysig] Eksterne skakels

     * Die topografie van die Golf van Lion

   Kategorieë: Geografie van Frankryk • Geografie

