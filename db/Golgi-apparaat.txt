Golgi-apparaat


   1. Nukleolus, 2. Selkern, 3. Ribosoom, 4. Vesicle, 5. Ru
   endoplasmatiese retikulum, 6. Golgi-apparaat, 7. Sitoskelet, 8. Gladde
   endoplasmatiese retikulum, 9. Mitochondrium, 10. Vakuool, 11.
   Sitoplasma, 12. Lisosoom, 13. Sentriool
   1. Nukleolus, 2. Selkern, 3. Ribosoom, 4. Vesicle, 5. Ru
   endoplasmatiese retikulum, 6. Golgi-apparaat, 7. Sitoskelet, 8. Gladde
   endoplasmatiese retikulum, 9. Mitochondrium, 10. Vakuool, 11.
   Sitoplasma, 12. Lisosoom, 13. Sentriool

   Die Golgi-apparaat is 'n organel wat in 1898 deur Camillo Golgi beskryf
   is, en waaroor baie menings gewissel is. Daar is nog nooit heeltemal
   eenstemmigheid oor die presiese funksie daarvan verkry nie. Die
   Golgi-Apparaat van 'n sel bestaan uit 'n aantal diktiosome. Elke
   diktiosoom is 'n gekonsentreerde stelsel van membraanbegrensde buisies
   wat naastenby parallel met mekaar is en gewoonlik in die nabyheid van
   die selkern aangetref word. Die membrane is aaneenlopend met die
   endoplasmiese retikulum (ER) en is veral volop in selle met 'n
   sekreterende funksie. In sulke selle produseer die Golgi-apparaat
   gedurig vloeistofgevulde blasies wat in die rigting van die selmembraan
   beweeg, daarmee versmelt en sodoende hul inhoud vrystel. Sommige
   navorsers meen dat die Golgi-apparaat ook 'n rol in die vorming van
   nuwe endoplasmiese retikulum speel. Dit help blykbaar ook met die
   vorming van die dwarswand tydens seldeling.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Biologie

