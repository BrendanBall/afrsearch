Gondwana


          Die artikel handel oor die antieke superkontinent, Gondwana. Vir
          die streeek in Indië genaamd Gondwana, kyk Gondwana (Indië).
          Vir die Australiese musiekgroep Gondwanaland, kyk Gondwanaland
          (musiekgroep)

   Pangaea is gevrom deur die saamsmelting van twee kontinente, Laurasia
   en Gondwana
   Pangaea is gevrom deur die saamsmelting van twee kontinente, Laurasia
   en Gondwana
   Oos-Afrika en Kuungan Orogene
   Oos-Afrika en Kuungan Orogene
   550 Ma rekonstruksie wat die finale stadiums van saamstelling aantoon
   550 Ma rekonstruksie wat die finale stadiums van saamstelling aantoon

   Die suidelike superkontinent Gondwana (oorspronklik Gondwanaland) het
   meeste van die landmassas van vandag se kontinente van die suidelike
   halfrond ingesluit, insluitend Antarktika, Suid-Amerika, Afrika,
   Madagaskar, Indië, Arabië, Australië-Nieu-Guinee en Nieu-Seeland. Die
   saamstel van Gondwana was 'n uitgerekte proses wat begin het met die
   opbreek van die Pangea superkontinent. Verskeie afsonderlike orogene
   gebeurtenisse het gelei tot die uiteindelike vereniging daarvan
   gedurende die 550-500 Ma interval. Dit het die Brasiliano Orogen, die
   Oos-Afrika Orogen en die Kuungan Orogen ingesluit. Die finale stadiums
   van die Gondwana saamstelling het oorvleuel met die oopgaan van die
   Iapetus Oseaan tussen Laurentia en westelike Gondwana. Dit is ook
   tydens dieselfde tydinterval dat die Kambriese Ontploffing plaasgevind
   het.

   Alhoewel Gondwana se middelpunt in die laat Paleosoïkum rofweg
   ooreengestem het met waar Antarktika vandag geleë is (by die uiterste
   suide van die aardbol), was die klimaat oor die algemeen matig. Indië
   bevat omtrent 3% van die wêreld se steenkoolneerslae en meeste van die
   steenkool wat ontgin word is afkomstig uit die laat Paleosoïkum
   Gondwana afsettingsopeenvolging. Gedurende die Mesosoïkum was
   gemiddelde wêreldtemperatuur heelwat hoër as vandag. Gondwana het toe
   vir miljoene jare gasheer gespeel vir 'n reuse verskeidenheid flora en
   fauna.

   Die superkontinent het in die laat Jura (omtrent 160 miljoen jaar
   gelede) begin opbreek toe Afrika weggebreek het en stadig noordwaarts
   begin dryf het. Die volgende groot blok wat sou wegbreek is Indië, in
   die vroeë Kryttydperk (omtrent 125 miljoen jaar gelede). Nieu-Seeland
   het omtrent 80 miljoen jaar gelede gevolg, slegs omtrent 15 miljoen
   jaar voor die Kryt-Tersiêre uitsterwing toe omtrent 50% van alle
   spesies op die planeet uitgewis is waaronder die bekendste die uitsterf
   van die dinosourusse is.

   Met die begin van die era van die soogdiere het die kontinent
   Australië-Nieu-Guinee geleidelik begin afskei en noord begin beweeg (55
   miljoen jaar gelede). Dit het om sy as begin draai en sodoende vir lank
   'n verbintenis met die res van Gondwana bewaar.

   Omtrent 45 miljoen jaar gelede het die Indië-subkontinent met Asië
   gebots en die aardkors gedwing om krom te trek en die Himalaja te vorm.
   Teen omtrent dieselfde tyd het die mees suidelike deel van Australië
   (moderne Tasmanië) uiteindelik van wat nou Antarktika is weggebreek om
   vir die eerste keer toe te laat dat seestrome tussen die twee
   kontinente vloei. Dit het weer koeler en droër klimate op die twee
   landmassas veroorsaak.

   'n Baie belangriker wêreldklimaatgebeurtenis was egter die wegbreek van
   Suid-Amerika van Antarktika een of ander tyd gedurende die Oligoseen,
   moontlik 30 miljoen gelede. Met die oop gaan van die Drakedeurgang was
   daar nou geen versperring wat die koue water van die Suidelike Oseaan
   noord dwing om met die warmer tropiese water geruil te word nie.
   Inplaas daarvan het 'n koue sirkumpolêre stroom ontwikkel en het
   Antarktika geword wat dit vandag is: 'n yskoue kontinent wat 'n groot
   deel van die wêreld se varswater as ys opsluit. Seetemperatuur het met
   byna 10 grade geval en die wêreldklimaat baie kouer geword.

   Omtrent 15 miljoen jaar gelede het Nieu-Guinee met suidelike Asië begin
   bots en weereens hoë berge opgedruk. Selfs meer onlangs het
   Suid-Amerika aan Noord-Amerika geheg geraak deur die Panamalandengte.
   Dit het veroorsaak dat die sirkulasie van warm water versper is wat
   gelei het tot die skepping van die Arktiese gebied.

   Die kontinent het sy naam, by Eduard Suess gekry en is vernoem na
   Gondwana in Indië, letterlik "Land van (wana) die Gonde". Die Gondwana
   afsettingsopeenvolgings (Permies-Triassies) word ook in die Indiê
   afdeling verduidelik.

[wysig] Kyk ook

     * Alfred Wegener
     * Kontinentverskuiwing
     * Plaattektonika
     * Pangaea
     * Pool dinosourusse in Australië

[wysig] Eksterne skakels

     * Animasie wat die opbreek van Gondwanaland vertoon
     * Nog 'n animasie
     * Grafiese onderwerpe wat oor Tectonika en Paleontologie handel:
       http://www.scotese.com/earth.htm

   Kontinente van die wêreld
       _______________________________________________________________

                               Afrika-Eurasië
                                  Amerikas
                                  Eurasië
                                  Oseanië
       _______________________________________________________________

                                   Afrika
                                 Antarktika
                                    Asië
                                 Australië
                                   Europa
                                Noord-Amerika
                                Suid-Amerika
       _______________________________________________________________

   Geologiese superkontinente : Gondwana · Laurasië · Pangaea · Rodinia
       _______________________________________________________________

   Kategorieë: Geologie • Historiese kontinente

