Goodhouse


   Goodhouse is 'n plekkie in Namakwaland, provinsie Noord-Kaap, met 'n
   landingstrook, op die suidelike oewer van die Oranjerivier, 60 km
   suidwes van Warmbad, Namibië en 60 km oos-suidoos van Vioolsdrif. Die
   naam is 'n volksetimologiese aanpassing van die Nama-woord Gudaos,
   "skaapdrif", omdat die Namas volgens oorlewering hier die rivier
   oorgesteek het wanneer hulle met hulle vee van Klein na Groot
   Namakwaland getrek het. Dit is veral bekend om die ondraaglike hoë
   temperature wat hier aangeteken word.

[wysig] Ekonomie

   Landbou is die hoofsaaklike bron van inkomste in die gebied, wat
   besproeiing nodig het. 'n Waterpompstasie by die Oranjerivier voorsien
   Goodhouse en die dorpe in die omgewing van water. In die nabygeleë
   Kooriviervallei word veral dadels verbou.
   Kategorieë: Noord-Kaap • Dorpe in Suid-Afrika

