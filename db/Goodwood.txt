Goodwood


   Goodwood is 'n voorstad noord van Kaapstad. Die woord "Goodwood"
   beteken "plek van vriend van God".

   Die eerste huise in Goodwood is ongeveer in 1900 tot 1905 opgerig en
   amptelik bestaan Goodwood sedert 1905, toe besluit is om 'n Kaapse
   woonbuurt te stig rondom 'n renbaan. Dié L-vormige baan het van die
   noordekant van die Hoërskool J.G. Meiring af tot verby die Laerskool
   Goodwoodpark gestrek, maar slegs een byeenkoms is ooit daarop gehou.
   Die woonbuurt is genoem na die beroemde renbaan in Sussex in
   Suidoos-Engeland wat deur 'n kleinseun van Karel II aangelê is. Dit is
   ook die gebied waar Goodwood House geleë is.

   Goodwood het vinnig gegroei en in 1938 munisipale status gekry. Tussen
   1944 en 1946 is die dorpsgebiede Elsiesrivier en Monte Vista by
   Goodwood ingesluit. Edgemead het gevolg in 1969. Die eerste
   spoorwegstasie in Goodwood is gebou in 1905 en vandag het Goodwood
   drie: Goodwood, Vasco en Elsiesrivier, almal op die
   Kaapstad-Johannesburg hooflyn.
   Kategorieë: Voorstede van Kaapstad • Wes-Kaap

