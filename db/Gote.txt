Gote


   Die Gote was 'n Oos-Germaanse volk wat 'n groot rol gespeel het in die
   ondergang van die Wes-Romeinse ryk.

   Inhoud

        * 1 Die begin
        * 2 Die Oekraïne en Transsilvanië
        * 3 Die vierde eeu
        * 4 Die Hunne
        * 5 Religie
        * 6 Bekende Gote
        * 7 Sien ook

[wysig] Die begin

   Die Gote het volgens oorlewering uit die suide van Skandinawië gekom –
   spesifiek uit Götaland en Gotland). Historici stem nie almal hieroor
   saam nie. Sommige gaan daarvan uit dat hierdie verhale wesenlik korrek
   is, en wys op die voorkoms van Gote in die omgewing. Ander betwyfel
   hierdie herkoms, en vermoed dat dit om twee verskillende volke met
   toevallig soortgelyke name gaan. Twee naby verwante volke wat in
   Skandinawië agtergebly het wat word gereeld Gote (1) genoem word, word
   apart behandel as Geate en Gotlanders.

   Meer sekerheid bestaan oor die tydperk kort na die begin van die
   jaartelling. Die Gote woon toe aan wat nou die Poolse kus is. Argeoloë
   ken hulle oorblyfsels daar as die Wielbark-kultuur. In die tweede en
   derde eeue brei die Gote uit na die suide, oor Pole, Wit-Rusland en die
   Oekraïne.

   Die Gote was waarskynlik herders of leef van jag en versameling. Daar
   was wel konings, maar die word eerder verkies as wat daar sprake was
   van 'n duidelike alleenheerser. Daar was wel vooraanstaande geslagte
   soos die Baltha onder die Wes-Gote of die Amal onder de Oos-Gote. Naas
   die Gote was daar nog ander Germaanse stamme, groot en klein soos die
   Boergondiërs, die Vandale, die Gepide, die Rugiërs, die Heruli,
   Bastarnae en die Sciri. Dit wil voorkom of die Gote aanvanklik aan die
   Vandale onderworpe was, maar hulle later vry veg; dit is egter nie
   onomwonde bevestig nie.

[wysig] Die Oekraïne en Transsilvanië

   In die derde en vierde eeue trek die Gote suidwaarts, en vestig hulle
   in die gebied tussen die Donau en die Don, die huidige Roemenië en
   Oekraïne. Die verdeling in Oos-Gote en Wes-gote stam waarskynlik van
   kort na hulle aankoms daar. Daar ontstaan twee Gotiese ryke. Ondanks
   alle omswerwinge daarna sou daar waarskynlik altyd 'n aantal van hulle
   in die streke gebly het, die voorkoms van die Krimgote tot die 18e eeu
   op die Krim-skiereiland getuig hiervan.

   Reeds in 238 was die bedreiging van die Gote so groot dat Maximinus
   besluit om hulle met skatte af te koop nadat hulle die stad Histria aan
   die monding van die Donau geplunder het. Tien jaar later begin nog baie
   grootskaalse plundertogte. In 249 word Marcianopolis geplunder, en in
   250 breek Kniva met 'n leër deur die Donaugrens, en verower
   Philippopolis, waar hy oorwinter. Die volgende jaar word keiser Decius
   in 'n moeras gelok, verslaan en dood gemaak. In 253 en 254 volg nog 'n
   aantal minder suksesvolle aanvalle. Na 256 verdwyn Romeinse inskripsies
   uit Dacië, waarskynlik omdat die provinsie in die jaar verlore gaan aan
   die Tervingi.

   In 255 was 'n vloot gebruik, en met behulp hiervan word Klein-Asië in
   255-257 aangeval, en word baie stede in Pontus, Bythinië en Propontus
   slagoffers van die Gote. In 268 volg <*!wellicht/*> die grootste
   aanval. 'n Vloot van Gote en Herule trek die keer langs die weskus van
   die Swart See en vaar deur die Dardanellen. In die Egeïse See word die
   groep na aanvalle op Lesbos en Athos in drie dele verdeel. Die eerste,
   Herulise, groep land by Thessaloniki, maar word vernietigend verslaan
   deur keiser Gallienus. Die tweede groep plunder Griekeland, maar word
   in 269 verslaan deur keiser Claudius II by Naissus (Nish). Hierna word
   die oorlewendes op die land agtervolg, en moes hulle uiteindelik
   oorgee. Die derde groep onderneem aanvalle op die kuste van Klein-Asië,
   Rhodos en Siprus, voor hulle deur Probus na die Swarte See teruggejaag
   word.

   Aurelianus behaal 'n groot oorwinning teen die Gote en die Dacise
   Carpi, en besluit daarna om Dacië te ontruim. Die besluit is skynbaar
   suksesvol, want die Gote hou hulle daarna rustig, en bevriend selfs die
   keiserryk, soos blyk uit die feit dat hulle in 297 troepe stuur om in
   die oorlog teen die Perse te help. Waarskynlik was hulle te besig met
   die besetting van Dacië, soos ook blyk uit die vlug van volke uit die
   gebied (die Bastarni, die Carpi en die Gepide) na die Romeinse Ryk. In
   hierdie tyd ontstaan twee belangrike Gotiese ryke, die van die Tervingi
   in die weste en dat van die Greuthingi in die ooste. Hulle grens word
   gevorm deur die Dnjestr en Proet riviere. Die Tervingi is rofweg die
   latere Wes-Gote, die Greuthingi die Oos-Gote, al is die werklikheid
   ingewikkelder.

[wysig] Die vierde eeu

   In die jare wat volg was daar tog weer reëlmatig invalle vanuit die
   voormalige Dacië oor die Donau wat nou weer die grens was. Konstantyn
   die Grote was bewus van die gevaar en bou uitgebreide versterkings
   langs die lang Donaugrens (324). In 332 word die Tervingi foederati,
   volke buite die ryk wat met die Romeine verbind is, al is dit
   waarskynlik dat hulle die status ook al eerder gehad het. In die
   algemeen was die verhoudinge tussen die Romeine en die Gote in die eeu
   vanaf 269 vriendelik, die Donau was selfs 'n 'oop grens' vir handelaars
   tot 369, waar die Romeine normaalweg die soort kontak tot enkele
   spesifieke grensposte beperk het.

   Rondom 365 was daar tog weer invalle van barbare, waarskynlik Gote, in
   die Balkan. Procopius, wat gestuur is om hulle te bestry, laat hom tot
   keiser uitroep, daarmee gesteun deur die Tervingi onder Athanarik. Ook
   sy opvolger Marcellus laat hom in sy keisersaspirasies steun deur die
   Gote. Keiser Valens onderneem hierna 'n strafekspedisie teen die Gote,
   wat hom nie laat aantrek deur hulle verweer dat hulle slegs gereageer
   het op 'n skynbaar bona fide Romeinse versoek om hulp nie. Dit kom
   tweemaal tot 'n veldslag, wat beide deur die Romeine gewen is, dog
   slaag Athanarik daarin om sy troepe betyds terug te trek, en lei
   relatief geringe verliese. Vrede word gesluit, waarvolgens die Gote
   enkele konsessies moes maak, maar die situasie van voor 365 werd
   grotendeels herstel. Onder die Tervingi kom dit in die volgende jare
   tot 'n stryd tussen die anti-christelike Athanarik en die deur die
   Romeine en Valens gesteunde Fritigern.

[wysig] Die Hunne

   Van die Greuthingi (Oos-Gote), wat verder van die Romeinse Ryk woon,
   weet ons minder. Rondom hierdie tyd word hulle geregeer deur 'n magtige
   en baie oorlogsliewende koning, Ermanarik. Hy bou 'n groot ryk op, al
   is dit nie duidelik hoe groot nie. Bronne beweer dat sy ryk uitstrek
   tot aan die Oosseekus, langs die Wolga en tot aan die Oeralgebergte,
   maar dit is vermoedelik oordrewe.

   In 375 word die Gote aangeval deur die Hunne, wat vroeër al die meer
   oostelike Alane onderwerp het. Van Ermanarik word vertel dat hy homself
   om die lewe bring toe hy nie in staat blyk om die Hunne te stop nie.
   Sommige historici vermoed dat dit hier om 'n poging gaan om die gode
   gunstig te stem vir sy volk deur homself te offer. Indien dit die geval
   is, het dit nie gewerk nie, en die Greuthingi/Oos-Gote vlug weswaarts,
   na die gebied van die Tervingi.

   Athanarik laat sy leërs posisie opneem by die Dnjestr, maar moes onder
   druk van die Hunne terugtrek. Ook 'n tweede poging om meer westelik met
   behulp van 'n groot muur 'n verdedigingslinie op te trek word deur
   aanvalle van die Hunne verydel. Hierna besluit die grootste deel van
   die Tervingi, onder Fritigern en Alavivus om na die Romeinse Ryk te
   vlug. Ook die Greuthingi, onder Alatheus en Saphrax staan aan die oewer
   van die Donau om toestemming te vra om binne te trek.

   Die Tervingi kry toestemming, die Greuthingi nie, maar in die latere
   skermutselings kon ook hulle oorsteek, en so trek die groep wat later
   die Wes-gote sou word die Romeinse Ryk binne. Ander Gote, waaronder
   Athanarik, trek terug na Transsilvanië, en hou daar 'n Gotiese ryk
   totdat die gebied ook deur die Hunne beset word, waarskynlik kort na
   400. Na die dood van Attila, toe die Hunneryk uitmekaar val, was die
   Gote onder die eerste wat hulle onafhanklikheid herwin. Hierdie raak
   bekend as die Oos-Gote of Ostrogote, na Ostrogota, die eerste koning
   van die Oos-Gote (Greuthingi).

[wysig] Religie

   Gedurende die vierde eeu was die christendom in opmars onder die Gote,
   en uiteindelik word hulle christen, deels danksy die werk van Ulfila,
   die 'apostel van die Gote', wat bekend geword het vanweë sy vertaling
   van die Bybel in Goties. Hy ontwerp hiervoor 'n spesiaal Gotiese
   alfabet, gebaseer op die Griekse alfabet, maar met elemente vanuit die
   Romeinse alfabet en die runiesealfabet. Die Gote val egter nie onder
   die katolieke geloof nie, maar was Ariane. Hierdie stroming verskil van
   die ortodokse katolisisme daarin dat hulle nie glo dat Jesus en God
   dieselfde entiteit is nie, maar dat Jesus as 'n aparte, aan God
   ondergeskikte skepping, bestaan.

[wysig] Bekende Gote

     * Ostrogota, stamvader der Oos-Gote
     * Ulfila, biskop en bybelvertaler
     * Ermanarik, koning van die Greuthingi (Oos-Gote)
     * Athanarik, regter (heerser) van die Tervingi
     * Fritigern, leier van die Wes-Gote
     * Alarik, koning van die Wes-Gote
     * Eurik, koning van die Wes-Gote
     * Theoderik de Grote, koning van die Oos-Gote

[wysig] Sien ook

     * Wes-Gote
     * Oos-Gote
     * Goties
     * Krimgoties

   Kategorieë: Historiese etniese groepe • Romeinse oudheid • Germaanse
   volk

