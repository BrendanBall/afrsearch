Gottlieb Wilhelm Anthonie van der Lingen


   Gottlieb Wilhelm Anthonie van der Lingen was die stigter van die
   beroemde Paarlse Gimnasium.

   Hy is op 29 Mei 1829 in Kaapstad gebore, maar vertrek in 1818 saam met
   sy ouers na Nederland waar hy in 1822 student word in die lettere en
   filosofie aan die Universiteit van Utrecht.

   In 1831 keer hy na Suid-Afrika terug en word in die Paarl deur ds.
   Abraham Faure as leraar van die Stroodakkerk bevestig. Nege jaar later
   moet hy sy werk tydelik om gesondheidsredes staak, maar keer weer later
   terug. In 1842 verwerf hy bekendheid met sy preke oor die profesieÃ« en
   publiseer Aanwijsingen betreffende de Afkomst en Bestemming van sommige
   Noordsche Volken.

   Hy het hom in 1849 beywer vir die oprigting van 'n kerklike nuusblad in
   Nederlands, as gevolg waarvan De Gereformeerde Kerbode tot stand kom.
   Hy het hom ook beywer vir die oprigting van 'n teologiese kweekskool op
   Stellenbosch, maar bedank vir die professoraat wat hom aangebied word.
   In 1858 rig hy die Paarlse Gimnasium op wat as teenwig vir die Engelse
   staatskole moes dien.

   Ds. Van der Lingen sterf op 7 November 1869 in die Paarl.

[wysig] Bronne

     * Albertyn, dr. C.F. (hoofred.), Afrikaanse Kinderensiklopedie (derde
       uitgawe), Nasou, Kaapstad, {jaartal onbekend).

   Kategorie: Suid-Afrikaanse predikante

