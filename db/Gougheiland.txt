Gougheiland


   Ortografiese afbeelding oor Gougheiland
   Ortografiese afbeelding oor Gougheiland

   Gougheiland (ook bekend as Diego Alvarez) is 'n vulkaniese eiland wat
   uit die Suid-Atlantiese Oseaan reis tot 'n hoogte van 900 meter (2950
   voet) bo seespieël en 'n benaderde oppervlak van 65 km² (25 myl²). Dit
   sluit klein satteliet eilande en rotse soos Suidweseiland, Saaleiland
   (Suid), Tristianarots, Isoldarots (Wes), Ronde-eiland, Kegeleiland, Lot
   se Vrou, Kerkrots (Noord), Pikkewyneiland (Noordoos), en Die Admirale
   (Oos) in. Dit is afgeleë en eensame plek, omtrent 350 km (220 myl)
   suidoos van ander eilande in die Tristan da Cunha groep, 2700 km (1700
   myl) van Kaapstad, en meer as 3200 km (2000 myl) van die naaste punt
   van Suid-Amerika. Dit is 'n bestting van die Verenigde Konikryk, maar
   die enigste inwoners is die bemanning van 'n weerstasie wat Suid-Afrika
   konstant sedert 1956 instandhou.

   Die eiland is vernoem na Charles Gough, wat dit na bewering in 1731
   (her)ontdek het.

   Gough en Inaccessible-eiland is 'n beskermde wildreservaat, wat deur
   UNESCO as 'n Wêrelderfenisplek benoem is. Dit is al as een van die mins
   versteurde ekostelsels van sy soort beskryf en as een van die beste
   skuilings vir seevoëls tydens broeityd in die Atlantiese Oseaan. In
   besonder huisves dit byna die hele wêreld bevolking van die Tristan
   Albatros (Diomedea dabbenena) en die Atlantiese Stormvoël (Pterodroma
   incerta') Sjabloon:Ref. RSPB omgewingsbewaarders het onlangs
   aggressiewe groepe van ongewoon groot en gewelddadige mensingevoerde
   huismuise (Mus musculus) aangemeld wat probleme inhou vir die Albatros
   broeiplekke en groot groepe jong voëls aanval. Die muise is
   veronderstel om in die komende jare uitgewis te word. Indringerspesies
   is verantwoordelik vir die grootste verlies van biodiversiteit op
   eilande; en is die tweede grootste oorsaak van uitserwings na
   habitatverlies.

   Gougheiland is by 40°19′S 9°55′W geleë. Topografiese kenmerke sluit die
   High Peak, Mount Argus, Hags Tooth, Mount Rowett, die Sea Elephantbaai,
   Questbaai, endie Hawkinsbaai in.

[wysig] Verwysings

     * Sjabloon:Note Cuthbert, J. & Sommer, E. Population size and trends
       of four globally threatened seabirds at Gough Island, South
       Atlantic Ocean. Marine Ornithology 32: 97–103.

[wysig] Eksterne skakels

     * Kaart van Gougheiland
     * Die Suid-Atlantiese Oseaan en Subantarktiese Eilande: Gougheiland
     * Suid-Afrikaanse weerstasie op Gougheiland
     * Gougheiland Wildreservaat
     * Meter-hoë seevoëlkuikenswat lewendig deur muise opgevreet word
     * Ellerman lesing fokus op Gougheiland by Universiteit van
       Stellenbosch

   Sjabloon:Tristan da Cunha
   Kategorie: Eilande in Atlantiese Oseaan

