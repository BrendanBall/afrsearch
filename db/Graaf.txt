Graaf


          Hierdie artikel handel oor die adellike titel. Sien asb. Graaf
          (werktuig) vir die artikel oor die tuinimplement.

   Graaf (Duits: Graf, Nederlands: Graaf) is 'n adellike titel wat in
   Frankiese gebiede ontleen is aan middeleeuse Latyn – grāvius wat
   beteken het “koninklike bestuursamptenaar, toesighouer”. Die Latynse
   woord is weer afgelei van die Grieks grapheús wat skrywer
   beteken.^[1]^[2] Die titel is ekwivalent aan die Franse Compte en die
   Engelse Count en Earl. ^[3] 'n Graaf het oor 'n gebied wat as 'n
   Graafskap bekend gestaan het geheers.

   'n Frankiese graaf was oorspronklik 'n beampte wat slegs uitvoerende
   gesag gehad het, maar wat sedert die 6de eeu ook voorsitter van die
   mallus (volksvergadering, regsbank - Lex Salica) was. Aangesien 'n
   koninklike bestuursamptenaar 'n hoë posisie was en dikwels ook 'n titel
   gehad het, het die betekenis ontwikkel tot ‘edelman van sekere
   rang’.^[1] Die betekenis ‘toesighouer, bestuurder’ leef voort in die
   Nederlandse dijkgraaf en Duitse Deichgraf wat verwys na 'n persoon wat
   behels is met die bestuur van 'n waterskap.^[1]

   In die Germaanse noorde en ooste van die Frankiese Ryk is die term
   Grafio gebruik terwyl in die Gallo-Romaanse suide en weste die Latynse
   comes gebruik is. Dit het aanleiding gegee tot die Duitse Graf, Gräfin
   en Nederlandse Graaf, Gravin teenoor die Franse Comte, Comtesse,
   Italiaanse Conte, Contessa, Spaanse Conde, Condesa ens.^[4]

[wysig] Lys van adellike titels wat die term graaf bevat

   Daar het funksionele en institusionele verskeidenheid onder die
   graaflike ampte bestaan:
   Afrikaans Duits Engels Frans Kommentaar/ etimologie
   Markgraaf en Markies Markgraf Margrave (slegs kontinentale Europa) en
   (meer onlangs) Marquess of Marquis marquise Mark (grens provinsie) +
   Graaf
   Landgraaf Landgraf Landgrave landgrave Land + Graaf
   Ryksgraaf Reichsgraf Count of the Empire - Ryk i.e., (die Heilige
   Romeinse Ryk) + Graaf
   Gefürsteter Graf Princely Count - Gefürsteter Graf -- Duitse werkwoord
   "om 'n Reichsfürst" te maak+ Graf
   Paltsgraaf Pfalzgraf Count Palatine
   of Palsgrave (laasgenoemde is in Engelse argaïes) comte palatin Palts +
   Graaf
   Ryngraaf Rheingraf Rhinegrave - Ryn (rivier) + Graaf
   Burggraaf Burggraf Burgrave burgrave Burg (kasteel, burg) + Graaf
   Altgraf Altgrave - Alt (oud) + Graf (baie raar)
   Vrygraaf Freigraf Free Count - Vry + Graaf; beide 'n feudale titel van
   comital rank en 'n meer tegniese amp
   Wildgraaf Wildgraf Wildgrave - Wild (wild of wildernis) + Graaf
   Rougraaf Raugraf Raugrave - Rou (rou, onbewoon, wildernis) + Graaf
   Visegraaf Vizegraf Viscount vicomte Vise = onder- + Graaf

[wysig] Verwysings

    1. ^ ^1,0 ^1,1 ^1,2 Etymologisch Woordenboek van het Nederlands,
       Besoek op 26 Desember 2007
    2. ^ Meyers Lexocon online2.0, Graf (Adelstitel), Besoek op 26
       Desember 2007
    3. ^ Mark Odegard, A Glossary of European Noble, Princely, Royal, and
       Imperial Titles, [1], 23 September 1996, Besoek op 26 Desember 2007
    4. ^ JSTOR, The Position of the Grafio in the Constitutional History
       of Merovingian Gaul, Alexander Callander Murray, Speculum, Vol. 61,
       No. 4 (Oct., 1986), pp. 787-805 doi:10.2307/2853968

   Kategorie: Adellike titels

