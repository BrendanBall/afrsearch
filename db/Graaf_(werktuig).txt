Graaf (werktuig)


   Twee grawe: die kleiner graaf word vir kleigrond gebruik en die groter
   graaf vir meer sanderige grond of leemgrond.
   Twee grawe: die kleiner graaf word vir kleigrond gebruik en die groter
   graaf vir meer sanderige grond of leemgrond.

   'n Graaf is 'n werktuig wat ontwerp is vir om in die aarde te grawe.
   Die eerste grawe was uit gekerfde hout vervaardig. In die tydperk van
   die Sumeriërs was ystererts gebruik om 'n skerper en meer
   doeltreffender punt te maak. Voor die vervaardiging van metaalgrawe was
   die gebruik van 'n graaf nie 'n uiters doeltreffende manier om aarde te
   verskuif nie, maar met die koms van die ystergraaf het grootskaalse
   konstruksie (gepaard met die nodige aantal werkers) 'n moontlikheid
   geword.

   Die graaf se naam dui op die funksie van die graaf: om in die aarde te
   grawe. Die woord kan ook gebruik word om 'n hoeveelheid aan te dui
   ("twee grawe sand") of verwys na die lengte van 'n graafblad ("hy spit
   twee grawe diep").

[wysig] Graafontwerpe

   Grawe word in verskillende groottes en vorms vervaardig, afhangende van
   die spesifieke funksie wat verlang word.

   Die algemene tuin graaf het tipies 'n lang handvatsel met 'n breë blad
   en het 'n vastrapplek vir die voete bo-aan (waarmee die graaf in die
   grond in gedryf word). 'n Ierse graaf se ontwerp is baie dieselfde,
   maar dit het 'n minder brëeblad en dus 'n meer reghoekige vorm.

[wysig] Bronnelys en verwysings

   Wikimedia Commons Meer media omtrent hierdie onderwerp kan gevind word
   onder die kategorie Shovels and spades by die Wikimedia Commons.
     * Hierdie artikel maak gebruik van feite en teks uit die 1911
       Encyclopædia Britannica. Die bron is in die publieke domein.

   Kategorie: Gereedskap

