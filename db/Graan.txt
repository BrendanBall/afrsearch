Graan


   Hawer en gars en sommige van die produkte wat daarvan vervaardig word.
   Hawer en gars en sommige van die produkte wat daarvan vervaardig word.

   Graan word meestal gebruik om grassoorte te beskryf wat verbou word vir
   hulle eetbare graan of sade. Hierdie graansoorte word op grootskaal
   verbou en verskaf wêreldwyd meer energie as enige ander verboude
   voedsel. Sommige ontwikkelende nasies se dieet bestaan hoofsaaklik uit
   graan. In ontwikkelde nasies is die aantal graan wat genuttig word
   minder, maar vorm steeds 'n belangrike deel van die daaglikse dieet.

[wysig] Produksie

   Die volgende tabel wys die jaarlike produksie van die mees gewilde
   graansoorte, beide in 1961^[1] en in 2005. Die graansoorte is volgens
   hul 2005-produksie gelys.^[2] Alhoewel bokwiet en quinoa gereëld onder
   grane getel word, is hulle egter tweesaadlobbige plante en dus nie
   werklik grassoorte nie.
   Graan 2005 (Metriese ton (Mt)) 1961 (Mt)
   Mielies 711,762,871 205,004,683 'n Stapelvoedsel vir mense in
   Noord-Amerika, Suid-Amerika en Afrika asook veediere die wêreld oor.
   Koring 630,556,602 222,357,231 Die primêre graansoort in matige
   klimate.
   Rys^[3] 621,588,528 284,654,697 Die primêre graansoort in tropiese
   klimate.
   Gars 139,220,431 72,411,104 Verbou op grond wat te arm of te koud vir
   koring is. Word gemout of geëet deur veediere.
   Sorghum 59,722,088 40,931,625 'n Belangrike stapelvoedsel in Asië en
   Afrika en ook gereëld gebruik as voer vir veediere.
   Gierst 30,302,450 25,703,968 'n Groep soortgelyke, dog verskillende
   grane wat 'n belangrike stapelvoedsel in Asië en Afrika vorm.
   Hawer 24,032,521 49,588,769 Vroeër die stapelvoedsel van Skotland en
   ook wêreldwyd gewild as voer vir veediere.
   Rog 15,202,142 35,109,990 Belangrik in koue klimate.
   Triticale (Korog) 12,962,777 0 'n Kruising tussen koring en rog.
   Bokwiet 2,127,823 2,478,596 Word veral in Europa en Asië gebruik.
   Fonio 284,578 178,483 Verskillende soorte grane wat in Afrika verbou
   word
   Quinoa 58,443 32,435 Antieke skyngraan, word in die Andes verbou.

   Die totaal mielies, koring en rys verskaf 87% van die wêreldwye
   graanproduksie.^[2]

[wysig] Verwysings

    1. ^ 1961 is die eerste jaar waarvoor daar statistieke deur die Food
       and Agriculture Organization van die Verenigde Nasies beskikbaar
       gestel is.
    2. ^ ^2,0 ^2,1 FAO. "ProdSTAT." FAOSTAT. URL besoek op 2006-12-26.
    3. ^ Die gegewe gewig is vir volgraan rys.

   Kategorie: Voedsel

