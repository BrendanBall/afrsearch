Grahamstad


   Grahamstad, soos gesien vanuit die fort
   Grahamstad, soos gesien vanuit die fort

   Grahamstad (Engels: Grahamstown, Xhosa: iRhini) is 'n stad in die
   Provinsie Oos-Kaap (Suid-Afrika), sowat 125 kilometer van Port
   Elizabeth en 180 kilometer van Oos-Londen af, met 62 000 inwoners. Die
   stad is die setel van die Makana-munisipaliteit en die
   Rhodes-universiteit.

   Grahamstad word in 1812 as 'n militêre voorpos deur Lieutenant-Colonel
   John Graham gestig en groei met die aankoms van Britse setlaars
   gedurende die 1820er-jare, toe baie plaaslike gesinne die landbousektor
   ten gunste van ander beroepe opgee. Binne enkele dekades word dit die
   tweede belangrikste stad van die Kaap-Kolonie na Kaapstad. In 1852 word
   dit ook die setel van 'n biskop. Die Katedraal van St. Michael en St.
   George spog met 'n toring van 46 meter en is die oudste Anglikaanse
   kerk in Suid-Afrika.

   Die Rhodes-universiteit, wat in 1904 gestig is, het tot een van die
   mees vooraanstaande tersiêre instellings in Suid-Afrika ontwikkel. Die
   universiteit het tans sowat 6 000 studente.

[wysig] Perswese

   Grahamstad speel 'n belangrike rol in die geskiedenis van die perswese
   en veral in die stryd vir persvryheid. Thomas Pringle en John
   Fairbairn, die uitgewers van die plaaslike Commercial Advertiser, weier
   hulle om die blad, wat in 1824 vir die eerste keer verskyn het, aan die
   sensuur van die koloniale owerhede te onderwerp. Ná 'n stryd van vier
   jaar is die fundamentele reg van persvryheid in die Kaapkolonie in 'n
   wet verskans.

   Die eerste nuusblad buite Kaapstad word in 1831 in Grahamstad uitgegee.
   The Graham's Town Journal, wat tot 1920 verskyn, is die eerste van elf
   koerante wat hier in die tydperk tussen 1831 en 1871 begin is. Terwyl
   die meeste van hulle bankrot gan en net tydelik 'n opvolger kry, bly
   die Eastern Star van die redakteurs George en Thomas Sheffield
   voortbestaan tot 30 September 1887. Die koerant is daarna na die nuut
   gestigte Johannesburg geskuif en is die voorloper van The Star, wat
   vanaf 1 Julie 1889 aan die Witwatersrand verskyn.

[wysig] Buiteskakel

   Amptelike webwerf van Grahamstad
   Commons
   Multimedia oor hierdie onderwerp is te vinde op Wikimedia Commons onder
   die titel:
   Category:Grahamstown
   Kategorie: Oos-Kaap

