Graz


                                                                     Graz
                                                Land:            Oostenryk
                                           Deelstaat:           Stiermarke
                                          Koördinate:      47°04′N 15°26′O
                                         Oppervlakte:           134,65 km²
                                           Bevolking: 248,146 (01/03/2006)
                                  Bevolkingsdigtheid:          2 362 / km²
                                              Hoogte:   353 m bo seespieël
                                        Burgemeester: Siegfried Nagl (ÖVP)

   Die Graz Schlossberg Kloktoring
   Die Graz Schlossberg Kloktoring

   Graz [graːts] (Sloweens: Gradec IPA: /gra.deʦ/), is die tweede grootste
   stad in Oostenryk naas Wene met 'n bevolking van 285,470 (2006)
   inwoners en is die hoofstad van die federale staat van Stiermarke
   (Steiermark in Duits). Die stad het 'n lange tradisie as studentestad
   met vier universiteite en meer as 40 000 studente. Graz se historiese
   binnestad is in 1999 as 'n UNESCO Wêrelderfenisgebied verklaar. In 2003
   was Graz die enigste Kultuurhoofstad van Europa.

   Die stad is aan die Murrivier in die suidooste van Oostenryk geleë en
   is ongeveer 2,5 ure suid van Wene per trein of 2 ure per motor. Die
   stad word omgrens deur lae heuwels aan drie kante begrens.

   Inhoud

        * 1 Geskiedenis
        * 2 Universiteite
        * 3 Parke en tuine
        * 4 Argitektuur
        * 5 Besienswaardighede
        * 6 Vervoer
        * 7 Bekendes uit Graz
        * 8 Eksterne skakels

[wysig] Geskiedenis

   Schloss Eggenberg (Kasteel)
   Schloss Eggenberg (Kasteel)

   Graz was oorspronklik die terrein van 'n Romeinse fort. Die Slowene het
   later 'n klein kasteel gebou wat later 'n swaer verdedige vestiging
   geword het. Die woord 'Gradec', waaraan Graz sy naam te danke het, het
   letterlik "klein kasteel" in Sloweens beteken. Die Duitse naam, Graz,
   is eers in 1128 gebruik. Onder Babenbergse heerskappy het die hertogte
   die dorp in 'n belangrike handelsentrum omskep. Later het Graz deur
   Habsburgers besit. In 1281 het Koning Rudolf I besonder voorregte aan
   Graz toegeken.

   In die 14de eeu het Graz die woonplek van die Habsburgs geword, vanwaar
   hulle Midde-Oostenryk regeer het. Die koninklikes het in die
   Schlossberg gewoon en oor Stiermarke, Karintië en dele van die
   hedendaagse Italië en Slowenië regeer. In 1585 is die eerste
   universiteit gestig. In die 16de eeu is die stad se beplanning
   hoofsaaklik deur Italiaanse Renaissance-argitekte en kunstenaars
   behartig. Een van die bekendste geboue, wat in hierdie styl opgerig is,
   is die Landhaus, wat deur Domenico dell'Allio ontwerp is en deur die
   plaaslike regeerders as hoofkwartier gebruik is.

   In 1797 het die Franse weermag onder Napoléon Bonaparte Graz beset. In
   1809 is 'n hernieude aanval deur die Franse suksesvol afgeweer, maar
   met die verdrag van Schönbrunn is Oostenryk gedwing om die vestigings
   op Graz se Schlossberg, wat die Franse ook nie kon oorneem nie,
   heeltemal op te skerp. Die Schlossberg is in die 19de eeu soos die
   gebied om die vroëere stadsmuur (Glacis) in 'n park omskep.

[wysig] Universiteite

   Hoofgebou van die Karl-Franzens-Universität (Universiteit van Graz)
   Hoofgebou van die Karl-Franzens-Universität (Universiteit van Graz)

   Graz spog met vier universiteite. Hulle is die:
     * Karl-Franzensuniversiteit van Graz;
     * Universiteit van Musiek- en Dramakunste;
     * Universiteit van Toegepaste Wetenskappe, FH Joanneum; en
     * die Graz Universiteit van Tegnologie

   Karl-Franzens Universität, ook bekend as die Universiteit van Graz, is
   die stad se oudste universiteit en is in 1585 deur Aartshertog Karel II
   gestig, waarna dit vir die grootste deel van die bestaan daarvan deur
   die Katolieke Kerke beheer is en in 1782 deur Josef II gesluit is ten
   einde groter staatsbeheer oor opvoedkundige instellings te verseker.
   Josef II het die universiteit in 'n liseum omskep, waar staatsamptenare
   en mediese personeel opgelei is. In 1827 is dit deur Keiser Franz I
   weer as universiteit heringestel, vandaar die naam Karl-Franzens
   Universität. Die universiteit het tans meer as 30 000 studente.

   Talle bekendes het verbintenisse met die Universiteite in Graz. Die
   Serwiese uitvinder, Nikola Tesla, het in 1875 elektroniese
   ingeneurswese aan die Graz Universiteit van Tegnologie gestudeer1875.
   Die Nobelpryswenner Otto Loewi het van 1909 tot 1938 aan die
   Universiteit van Graz doseer. Die wêreldbekende wetenskaplike
   astroloog, Johannes Kepler, was 'n professor in wiskunde aan die
   Universiteit van Graz en die fisikus Erwin Schrödinger, (bekend vir sy
   "kat" eksperiment), was vir 'n kort tydperk in 1936 kanselier van die
   Universiteit van Graz.

[wysig] Parke en tuine

   Graz is 'n tuinstad en meer as 70 persent van die stad se oppervlakte
   bestaan uit groen spasies. Die Stadtpark (Stadspark) strek regom die
   versterkte Ou Dorp. In die sestiger- en sewentigerjare het toegewyde
   jong kunstenaars en skrywers die Stadtpark regoor Europa bekend gemaak
   en later die avantgarde Forum Stadtpark gestig. Graz het ook sy eie
   botaniese tuine, 'n kunstuin, 'n beeldhouwerktuin en Giovanni se tuine.
     * Kunstgarten - Kunstuin met kontemporêre kunstoonstellings.
     * Österreichischer Skulpturenpark - Oostenrykse Beeldhoupark.

[wysig] Argitektuur

   Graz se Rathaus of stadsaal in die skemer
   Graz se Rathaus of stadsaal in die skemer

   Die stadsaal pruik sedert 1893 oor Graz se Hauptplatz (hoofplein) en is
   ontwerp deur die Weense argitekte Wielemans en Reuter.

   Die Schlossberg kloktoring is Graz se bekendste landmerk en dateer in
   sy huidige vorm uit 1560. Die klokhorlosie tel die tyd al sedert 1712
   af. Die lang en kort wyser is omgeruil. Drie klokke lui uit die toring,
   terwyl drie 'coat of arms' die mure versier. Die toring is ook vroeër
   gebruik as 'n brandweersein, omdat die uitsig dit moontlik gemaak het
   om brande in die stad raak te sien en dan ook die klok te lui.

   Graz het ook talle katedrale.

   Die Mur Insel is 'n eilandjie op die Murrivier en een van Graz se
   nuutste landmerke en is deur die Amerikaanse argitek, Vito Acconci
   ontwerp.

[wysig] Besienswaardighede

   Uitsig uit die Kunsthaus oor die Schlossberg Kasteel (links) en die
   Altstad (Oustad) en die Franziskanerkirche (Kerk)
   Uitsig uit die Kunsthaus oor die Schlossberg Kasteel (links) en die
   Altstad (Oustad) en die Franziskanerkirche (Kerk)
     * Kindermuseum FRida & freD FRida & freD is 'n museum vir kinders.
     * Österreichisches Luftfahrtmuseum Graz-Thalerhof - Lugvaartmuseum.
     * Landesmuseum Joanneum - Natuurwetenskappe-, Geskiedenis- en
       volksmuseum. Sluit die Alte {Ou} en Neue (nuwe) Gallereie, die
       Volkskundemuseum, die Künstlerhaus (Kunsgallery], Schloss Eggenberg
       (Eggenberg Kasteel) en die beeld en klankargiewe in.
     * Das Landeszeughaus - Die wapenkamer van die Staat van Stiermarke.
     * Kunsthaus - Moderne kunsmuseum deur die Britse argitek, Peter Cook,
       ontwerp.
     * Opernhaus en Schauspielhaus - Operahuis en teater.
     * Grazer Stadtmuseum - Graz se stadsmuseum.
     * Hans Gross Kriminalmuseum - Hans Gross Kriminologiese Museum
     * Diözesanmuseum - Biskopsmuseum van Graz-Seckau.
     * Spielzeugmusem - Pichler se speelgoedmuseum
     * Tremspoormuseum
     * Johann Puch Museum - Johann Puch Motorfiets- en Karmuseum.
     * Gotscheer Gedenkstätte - Gottschee Gedenkteken
     * Hause der Architektur - Argiktektuurhuis
     * Schloss- und Schlüsselmuseum Hans Schnell Slot- en Sleutelmuseum.
     * Literaturhaus - Letterkundehuis.
     * Mausoleum en Friedrich se Kapel. - Monument in opdrag van Keiser
       Ferdinand II deur die argitek Pietro de Pomis.
     * Museum der Wahrnehmung - Waarnemingsmuseum met die Samadhi bad.
     * GKB-StEF-Museum - Graz-Köflach Spoorwegmaatskappymuseum.
     * Garnisonsmuseum - Garnisoenmuseum.
     * Puppenkabinett - Poppekas.
     * Kontemporêre geskiedenislaboratorium.
     * Kloktoring.
     * Murinsel - Eilandjie op die Murrivier.

[wysig] Vervoer

   'n Uitgebreide vervoernetwerk maak Graz 'n maklike stad om per motor te
   navigeer. Die stad het ook 'n bus en tremnetwerk. Laasgenoemde bestaan
   uit 8 tremlyne. Graz se treinstasie verbind die stad per spoor met
   Wene, Salzburg, Innsbruck, Maribor in Slowenië, Zagreb in Kroasië,
   Praag in die Tjeggiese Republiek en Boedapest in Hongarye.

   Graz het ook sy eie klein lughawe ongeveer 10km suid van die middestad
   met 'n spoorwegstasie binne loopafstand daarvan. Die lughawe bedien
   vlugte elders uit Oostenryk en uit Londen, Zürich, Oslo, Frankfurt am
   Main, München, Stuttgart en Düsseldorf.

[wysig] Bekendes uit Graz

   Graz is die geboortestad van die komponis Robert Stolz en die
   wêreldberoemde dirigent, Nikolaus Harnoncourt, het in dié stad
   grootgeword. Die Hollywood rolprentstêr en goewerneur van Kalifornië,
   Arnold Schwarzenegger, het in Graz grootgeword. Die
   Graz-Liebenau-Stadion, waar die voetbalklubs SK Sturm Graz en Grazer AK
   gesetel is, het van 1997 tot 2005 as die Arnold Schwarzenegger-stadion
   bekend gestaan. Schwarzenegger se onbuigsame houding ten gunste van die
   doodstraf het egter in 2005 'n opskudding veroorsaak en sy naam is op
   sy aandrang van die stadionnaam verwyder.

[wysig] Eksterne skakels

     * Graz Toerismewebtuiste
     * 3D-Stadtportal der Landeshauptstadt Graz - 3D stadsportaal
     * Stadt Graz - Graz: Amptelike webwerf
     * KulturServerGraz - Graz se kultuurportaal
     * Graz

   Kategorie: Oostenryk

