Gregoriaanse kalender


   Die Gregoriaanse kalender is tans dwarsdeur die westerse wêreld in
   gebruik, en is 'n wysiging van die Juliaanse kalender. Dit is eerste
   voorgestel deur die Napolese dokter Aloysius Lilius, en is uitgevaardig
   deur die vernoemde Pous Gregorius XIII op 24 Februarie 1582 (hierdie
   dokument is gedateer 1581 aangesien die kalenderjaar in daardie tyd in
   Maart begin het).

   Die Gregoriaanse kalender was ontwerp omdat die gemiddelde jaar in die
   Juliaanse kalender effe té lank was, wat veroorsaak het dat die
   dag-en-nag-eweninge geleidelik vroeër in die kalenderjaar verskuif het.

   Inhoud

        * 1 Akkuraatheid
        * 2 Numeriese feite
        * 3 Sien ook
        * 4 Eksterne skakels

[wysig] Akkuraatheid

   Die Gregoriaanse kalender verbeter die Juliaanse benadering deur 3
   Juliaanse skrikkeldae elke 400 jaar oor te slaan, wat 'n gemiddelde
   jaar met 365,2425 sonnedae gee.

   Dit sal 'n fout lewer van 1 dag elke 3000 jaar, wat 'n aansienlike
   verbetering op die Juliaanse fout van 1 dag elke 138 jaar is. Oor
   hierdie lang tydskale is dit ook te verwagte dat wisselings in die
   Aarde se wentelbaan en onvoorspelbare rotasie dit onwaarskynlik maak
   dat enige langtermyn akkuraatheid deur 'n skrikkeldag-reël ingewin sou
   word.

[wysig] Numeriese feite

   Die gemiddelde jaar is 365,2425 dae = 52,1775 weke = 8 765,82 uur =
   525 949,2 minute = 31 556 952 sekondes.

   'n Gewone jaar is 365 dae = 8 760 uur = 525 600 minute = 31 536 000
   sekondes.

   'n Skrikkeljaar is 366 dae = 8 784 uur = 527 040 minute = 31 622 400
   sekondes.

   Party jare mag ook 'n skrikkelsekonde bevat.

   Die 400-jaar siklus van die Gregoriaanse kalender het 146.097 dae en
   dus presies 20.871 weke. So byvoorbeeld was die dae van die week in
   1603 presies dieselfde as in 2003.

   Dit veroorsaak ook meer maande om op 'n Sondag te begin (en dus 'n
   Vrydag die dertiende te hê) as enige ander dag van die week. 688 uit
   elke 4 800 maande (of 172 uit 1.200) begin op 'n Sondag, terwyl net 684
   uit elke 4 800 maande (171 uit 1 200) begin op een van 'n Saterdag of
   Maandag, die mins-algemene gevalle.

   'n Kleiner siklus is 28 jaar (1 461 weke), indien geen oorgeslane
   skrikkeljare daarin bevat is nie. Dae van die week in jare mag ook
   herhaal ná 6, 11, 12, 28 of 40 jaar. Intervalle van 6 en 11 is slegs
   moontlik met gewone jare, terwyl intervalle van 28 en 40 slegs moontlik
   is met skrikkeljare. 'n Interval van 12 jaar kan gebeur met beide
   tipes, maar slegs indien daar 'n oorgeslane skrikkeljaar tussen-in is.

   Die Doomsday algoritme is 'n metode waarmee jy kan bepaal watter van
   die 14 kalendervariasies gebruik behoort te word in enige gegewe jaar
   ná die Gregoriaanse reformasie. Dit is gebaseer op die laaste dag in
   Februarie, ook bekend as die Doomsday.

[wysig] Sien ook

     * Skrikkeljaar

[wysig] Eksterne skakels

     * Die Juliaanse en Gregoriaanse kalenders
     * Algemene vrae oor kalenders
     * The Perpetual Calendar Hierdie gee die datums waarop baie lande
       oorgeskakel het na die Gregoriaanse kalender.

   Kategorie: Datum

