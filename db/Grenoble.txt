Grenoble


                                                                 Grenoble

                                       Land:                      Frankryk
                             Gewes (région):                   Rhône-Alpes
                                Département:                         Isère
                                 Koördinate:             45°11' N, 5°43' O
                                Oppervlakte:                     18,13 km²
                                  Bevolking:                157 900 (2004)
                         Bevolkingsdigtheid:                   8 709 / km²
                                     Hoogte:        204-600 m bo seespieël
                               Burgemeester: Michel Destot (PS, 2008-2014)

   Grenoble is die hoofstad van die département Isère en die historiese
   streek Dauphiné in die suidooste van Frankryk met sowat 157 900
   inwoners (2004).

[wysig] Geografie

   Grenoble lê tussen die bergmassiewe van Vercors, Belledonne en
   Chartreuse en vorm die geografiese middelpunt van die Franse Alpe.
   Grenoble is met sy meer as 150 000 inwoners die grootste stad in die
   Alpe, nog voor die Oostenrykse Innsbruck. Dikwels word dit ook die
   "hoofstad van die Alpe" genoem.

   Die stad lê oorwegend in die riviervlakte van die Isère, maar dit word
   deur die nabygeleë bergreekse omring. Grenoble lê sowat 150 kilometer
   suid van Genève, 100 kilometer oos van Lyon en 350 kilometer noord van
   die Côte d'Azur. Sy ligging maak van Grenoble 'n gewilde
   toeristebestemming en skioord.

[wysig] Geskiedenis

   Uitsig oor Grenoble, met die Belledonne-bergreeks in die agtergrond
   Uitsig oor Grenoble, met die Belledonne-bergreeks in die agtergrond

   Die eerste verwysing na Grenoble dateer uit die jaar 43 v.C. - Grenoble
   was toe 'n klein dorpie met die naam Cularo, wat deur die Galliese stam
   Allobroges gestig is. In die jaar 286 is 'n stadsmuur opgerig, waarvan
   'n aantal oorblyfsels bewaar is.

   Ter ere van keiser Gratianus het die dorp in die jaar 377 die naam
   Gratianopolis en stadstatus gekry. Die stadsnaam het geleidelik na
   verander Graignovol en uiteindelik Grenoble. Die einding -noble (Frans:
   "edel, adellik") was 'n indirekte verwysing na die Franse koning,
   aangesien die omliggende streek Dauphiné sy persoonlike besitting was.
   Vanaf 1032 het Grenoble tot die Heilige Romeinse Ryk behoort .

   In die middeleeue het Grenoble as die hoofstad van die Dauphiné gedien,
   tydens die 14de eeu was dit ook die setel van 'n universiteit. In 1349
   is Dauphiné deur Frankryk gekoop.

   Die plaaslike onluste van die jaar 1788, die sogenaamde "Dae van die
   Dakteëls", was een van die gebeurtenisse aan die vooraand van die
   Franse Rewolusie - regeringstroepe is destyds met dakteëls bestook.
   Tydens die rewolusie is die naam van die stad na "Grelibre" (Frans
   libre: "vry") verander. Die naamwysiging is eers deur Napoléon
   Bonaparte herroep.

   Tussen die twee wêreldoorloë het 'n groot aantal Italiaanse immigrante
   hulle in die stad gevestig. Op 26 Mei 1944 is Grenoble deur 'n
   bomaanval verwoes.

   Grenoble het internasionale bekendheid verwerf as gasheerstad van die
   Olimpiese Winterspele van die jaar 1968.

[wysig] Eksterne skakels

     * Amptelike webwerf van die stad Grenoble
     * Webwerf van Grenoble se toeristekantoor
     * Grenoble in Wikitravel

   Commons
   Multimedia oor hierdie onderwerp is te vinde op Wikimedia Commons onder
   die titel:
   Category:Grenoble
   Kategorieë: Stede in Frankryk • Rhône-Alpes • Alpe • Alpinisme

