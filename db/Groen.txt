Groen


   #00ff00

   Groen is 'n kleur wat algemeen in die natuur gesien word. Plante is
   groen weens die chlorofil wat hulle bevat.

   Groen lig het 'n golflengte van ongeveer 550 nm, en is een van die
   bytellende primêre kleure, die komplement van magenta. Baie kunstenaars
   hou steeds nog by tradisionele kleurteorie waarin die komplement van
   groen as rooi gesien word.

   Inhoud

        * 1 Onderskeid tussen "blou" en "groen" in tale
        * 2 "Groen" as 'n politieke ideologie
        * 3 Simboliek
        * 4 Die Volksmond
        * 5 Kleurkoördinate
        * 6 Sien ook

[wysig] Onderskeid tussen "blou" en "groen" in tale

   Die Afrikaanse taal maak 'n onderskeid tussen blou en groen, maar
   sommige tale (soos Viëtnamees of Tarahumara) het gewoonlik nie
   verskillende woorde nie, en verwys na groen deur 'n woord te gebruik
   wat ook na geel of blou kan verwys.

   Daar word soms gesê dat Japans nie tussen blou en groen onderskei nie.
   Moderne Japans het woorde vir beide groen (緑 midori) en blou (青い aoi
   b.nw.; 青 ao s.nw.). Hierdie onderskeid bestaan nie in antieke Japans
   nie: die woord midori is slegs begin gebruik tydens die Heian-periode,
   en toe (en vir lank daarna) is midori slegs as 'n skakering van ao
   beskou. Slegs na die Tweede Wêreldoorlog, gedurende die Besetting van
   Japan, het opvoedkundige materiale begin onderskei tussen groen en
   blou. Daarom, terwyl meeste Japannese dit wel as groen erken, word ao
   steeds gebruik vir groen verkeersligte en plante. Meeste ander
   voorwerpe — 'n groen motor, trui, ens. — sal in die algemeen midori
   genoem word.

   Wallies het verskillende grense as Engels ten opsigte van blou en
   groen. Die woord glas word gewoonlik as 'blou' vertaal, maar verwys ook
   onder andere na die kleur van die see, gras of silwer. Die woord gwyrdd
   is die standaardvertaling vir 'groen'. Glas (dieselfde spelling) is ook
   die standaardvertaling vir 'groen' in Iers. In Iers is gorm die woord
   vir 'blou' – die eerste deel ("gorm") word dieselfde uitgespreek as in
   Wallies ("gwyrdd").

   Chinees het die blou-groen onderskeid, maar 'n ander woord wat die
   moderne omgangstaal voorafgaan, qīng (青), word gebruik. Dit kan na óf
   blou óf groen verwys, of selfs na swart, soos in xuánqīng (玄青),
   alhoewel dit baie raar is.

   In Koerds word die woord "şîn" (uitgespreek shien), wat 'blou' beteken,
   gebruik vir groen dinge in die natuur, soos blare, gras en oë. Daar is
   'n ander woord, "kesk", wat gebruik word vir ander groen dinge, soos
   byvoorbeeld die Koerdse vlag.

[wysig] "Groen" as 'n politieke ideologie

   Die ekologiebeweging gebruik groen as gevolg van die algemeene voorkoms
   daarvan in die natuur. Greenpeace, 'n ekologiese groep, gebruik groen
   weens die verbintenis met lewe. Díé wat hierdie idees in die politieke
   sfeer inbring word die "Groene" genoem:

   Daar is politieke partye bekend as "Groen Partye" in meer as een
   honderd lande dwarsdeur die wêreld (met onstaan in Europe, alhoewel die
   Groen Partye van die Verenigde State en Kanada ook sterk wortel geskiet
   het). Die meer algemene term "groen party" word gebruik vir partye wat
   voorstaanders van omgewingsbeskerming is.

   'n "Groen Party" (of Faksie) het ook bestaan in die Bisantynse Ryk vir
   'n kort ruk, maar dit het natuurlik niks met die moderne Groene te doen
   gehad nie. Dit het eerder ontwikkel uit 'n soort
   strydwaresies-ondersteunersklub, wie se bestuurders groen gebruik het
   om hulleself van die opponerende "Blou Party" te onderskei.

   Groen is die tradisionele kleur van Islam, ook weens die verbinding met
   die natuur. Mohammed word betroubaar aangehaal in 'n hadith waar hy sê
   dat "water, groenigheid en 'n pragtige gesig" drie universele goeie
   dinge is.

   Om hierdie rede is die vlag van Libië gewoon groen, die enigste huidige
   nasionale vlag van een enkele kleur.

   Groen is ook die kleur van die rugkant van die V.S. Dollar, en dra ook
   'n sterk verbinding met geld, rykdom en kapitalisme. Dit is veral waar
   in die V.S., maar die status van die dollar wêreldwyd maak dit 'n wyer
   simbool. Dit word geïllustreer in 'n grap wat in die dae van die
   Sowiëtunie vertel is: "Noem iets groen, anders as geld", met die
   korrekte anwoord "'n roebel".

   In Noord-Amerikaanse aandelemarkte word groen gebruik om 'n stygende
   aandeleprys mee aan te dui, maar in Oos-Asiese aandelemarkte word groen
   gebruik vir 'n afname in aandelepryse.

   Groen is ook die kleur van ondersteuners van Taiwanese onafhanklikheid,
   in teenstelling met die verenigende blou koalisie. Die oorsprong van
   hierdie simboliek kom van Taiwan wat 'n tropiese eiland is, en is
   onverwant aan omgewingsgesindheid of die Groen Party.

[wysig] Simboliek

   In die Middeleeue het groen euwele of demoniese gediertes (insluitende
   drake) voorgestel, en somtyds liefde.

   Groen simboliseer gaan of ry weens die gebruik in verkeerstekens. Dit
   is ook die kleur van tekens wat inligting of rigtings gee.

   In motorwedrenne word 'n groen vlag gebruik om die begin of
   voortsetting van 'n resies aan te dui.

   Weens sy eienskappe van goeie kamoeflering word groen tipies in
   velduniforms van baie militêre dienste gebruik. Dit is ook die formele
   uniform van baie landweermagte en vlote.

   Groen is 'n simbool van Ierland, wat ook verwys word na as "die
   smarageiland". Die kleur word spesifiek verteenwoordig in die
   republikeinse en nasionalistiese tradisies van moderne tye, en word in
   daardie sin gebruik op die vlag van die Republiek van Ierland, teenoor
   die unioniste se oranje.

   Groen is ook die simbool van die Esperanto taal. Daar word gesê dat die
   kleur die eerste deur die Ier Richard Henry Geoghegan voorgestel is,
   weens die Ierse verbinding daarvan. Die kleur is spesifiek met die
   groen ster geassosieer, en dit word ook gesien op die Esperanto-vlag.

   "Klein Groen Mannetjies" verwys na die stereotipiese ruimtewesens met
   groen vel, antennas en 'n rofweg menslike liggaamsplan (maar met die
   getalle van sekere liggaamsdele gereeld verander).

   Stephen King het 'n boek genaamd The Green Mile geskryf, wat verwys na
   die laaste staptog wat deur gevangenes gemaak is wat doodsafwagtend is.

   Pink Floyd het 'n lied getiteld Green Is The Colour vrygestel.

   Mense wat rooi-groen kleurblind is, kan baie keer onderskei tussen die
   twee kleure, maar misgis hulle met ander kleure, byvoorbeeld
   heldergroen met geel, donkergroen met bruin.

[wysig] Die Volksmond

     * Jaloesie, een van die tradisionele Sewe Dodelike Sondes is ook
       bekend as die Groenoog-monster. 'n Persoon wat jaloers is, is dus
       "groen van jaloesie".
     * Tradisioneel het iemand wat goed met plante werk groen vingers of
       'n groen duim.
     * 'n Nuwe, onervare beginner is ook groen, heel moontlik weens die
       verwysing na onryp vrugte. Eerstejaars by baie Universiteite word
       ook na verwys as "groentjies".

[wysig] Kleurkoördinate

     * RGB: (0, 255, 0)
     * CMYK: (255, 0, 255, 0)
     * HSV: (120, 100, 100)
     * Hex triplet: #00FF00

[wysig] Sien ook

     * Lys van kleure

                         Elektromagnetiese Spektrum

    Radiogolf | Mikrogolf | Infrarooi | Optiese spektrum | Ultraviolet |
                           X-straal | Gammastraal
     __________________________________________________________________

        Sigbaar: Rooi | Oranje | Geel | Groen | Siaan | Blou | Violet

   Kategorieë: Kleure • Optiese spektrum

