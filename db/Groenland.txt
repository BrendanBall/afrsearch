Groenland


   CAPTION: Groenland
   Kalaallit Nunaat
   Grønland


        Wapen van Groenland
   Vlag Wapen
   Nasionale leuse: Nunarput utoqqarsuanngoravit
   Nuna asiilasooq
   Volkslied:
   Ligging van Groenland
   Hoofstad        Nuuk (Godthåb)
                   64°10′N 51°43′W
   Grootste stad   Nuuk
   Amptelike tale  Groenlands,Deens
   Regering
   Monarg
   Eerste Minister
                   Parlementêre Demokrasie
                   Margrethe II
                   Hans Enoksen
   Onafhanklikheid
   Selfregering
                   1979
   Oppervlakte
    - Totaal

    - Water (%)
                   2 166 086 km^2  (13de)
                   836,109 myl^2
                   81.1
   Bevolking
    - 2005 skatting
    - Digtheid
                   56 375 (211de)
                   0,025 / km^2 (~193rd)
   BBP (KKP)
    - Totaal
    - Per capita   2001 skatting

                   $1,1 biljoen (192de)
                   $20,000 (52ste)
   Geldeenheid     Deense kroon (DKK)
   Tydsone
    - Somertyd     (UTC0 tot -4)
                   (UTC0)
   Internet-TLD    .gl
   Skakelkode      +299

   Groenland (amptelik: Kalaallit Nunaat, Deens: Grønland) is 'n eiland in
   die noordelike Atlantiese Oseaan, noordoos van Kanada. Met 'n
   oppervlakte van 2 175 000 km^2 is dit die grootste eiland ter wêreld.
   Dit maak deel uit van die koninkryk van Denemarke. Dit het sedert 1979
   'n onafhanklike posisie ten opsigte van Denemarke (status aparte) en
   dit behoort sedert 1985 nie meer tot die Europese Unie nie. Die
   hoofstad is Nuuk.

   Groenland hoort geografies by Noord-Amerika, en geologies gesien tot
   die Kanadese plaat. 80% van die land is bedek met 'n yslaag van tot 3km
   dik. Slegs die kusstrook van 15-150 km breed, veral in die suide en
   weste, is bewoonbaar, as gevolg van die invloed van die Golfstroom. Die
   kus is ingekerf met enorme fjorde en gletsers, waarvan ysberge afbreek.
   Groenland het 'n poolklimaat.

   Die oorspronklike inwoners, die Inuit (ook eskimo's genoem), is vanouds
   nomade. Hulle vorm egter slegs 'n klein groep. Verreweg die meeste
   inwoners lewe in die suidweste en is Groenlanders, 'n vermenging van
   Dene en Inuit. Hulle praat Groenlands, wat 'n dialek is van die Inuit.
   Deens en Inuit is die amptelike tale. 'n Derde groep inwoners bestaan
   uit Europeërs, veral Dene. Soldate van die VSA is in die Thule basis
   gestasioneer.

   Die Groenlandse ekonomie steun hoofsaaklik op vissery, jag,
   skaapboerdery en mynbou. Groenland voer onder andere pelse en
   mynbouprodukte soos krioliet, kwarts, glimmer, lood, sink en ystererts
   uit. Dit het in die verlede ook walvisprodukte uitgevoer.

   Die belangrikste geloof is, soos in Denemarke, Lutheranisme. Die
   Christendom is in ongeveer die eerste millennium na Chr. deur die
   Deense kolonis Leif Eriksson ingevoer.

[wysig] Geskiedenis

   Kaart van Groenland'.
   Kaart van Groenland'.
     * 8e eeu - Die Inuit is die eerste bewoners van Groenland.
     * 981 - Erik die Rooie land via Ysland op die Groenlandse kus.
     * 987 - Vestiging van die eerste koloniste.
     * ca. 1000 - Invoer van die christendom deur Leif Eriksson.
     * 1261 - Groenland onder Noorse bestuur.
     * 1397 - Groenland amptelik Deense gebied (Unie van Kalmar).
     * 15de eeu - Die Vikingkolonies verdwyn deur die kouer word van die
       klimaat (klein ystydperk).
     * 1721 - Begin van herkolonisering deur Denemarke.
     * 1774-1951 - Handel met Groenland is 'n staatsmonopolie
     * 1951 - Deens-Amerikaanse verdrag met betrekking tot gemeenskaplike
       verdediging van Groenland.
     * 1953 - Groenland verkry beperkte selfbestuur binne die Deense
       koninkryk.
     * 1979 - Groenland verkry volledige selfbestuur binne die Deense
       koninkryk.
     * 1982 - Groenland stem in 'n referendum vir uittrede uit die
       Europese Gemeenskap.
     * 1985 - Groenland verlaat die Europese Gemeenskap.
     __________________________________________________________________

   Kategorieë: Denemarke • Eilande in Atlantiese Oseaan • Groenland

