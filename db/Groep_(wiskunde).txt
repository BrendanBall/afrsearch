Groep (wiskunde)


   Die prent illustreer hoe die ure op 'n horlosie 'n groep vorm.
   Die prent illustreer hoe die ure op 'n horlosie 'n groep vorm.

   In abstrakte algebra is 'n groep 'n versameling met 'n binêre operasie
   wat seker aksiomas, hieronder uiteen geset, bevredig. Die versameling
   heelgetalle met optelling is byvoorbeeld 'n groep. Die tak van wiskunde
   wat groepe bestudeer staan bekend as groepteorie.

   Dit blyk dat baie strukture wat in wiskunde ondersoek word groepe is.
   Dit sluit die bekende getallestelsels soos die heelgetallle, die
   rasionale getalle, die reële gestalle, en die komplekse getalle onder
   optelling, so wel as die nie-nul rasionale-, reële-, en komplekse
   getalle, onder vermenigvuldiging in. Ander belangrike voorbeelde is die
   groep nie-singuliere matrikse onder vermenigvuldiging en die groep
   omkeerbare funksies onder komposisie. Groepteorie maak die studie van
   die eienskappe van sulke struktuere in die algemeen moontlik.

   Groepteorie word op groot skaal in wiskunde, wetenskap, en
   ingenieurswese toegepas. Baie algebraïese strukture soos velde en
   vektor ruimtes kan bondig in terme van groepe gedefinieer word, en
   groepteorie verskaf belangrike gereedskap vir die studie van simmetrie,
   aangesien die simmetrië van enige voorwerp 'n groep vorm. Groepe is dus
   noodsaaklike abstraksies in takke van fisika wat op simmetriebeginsels
   berus soos relatiwiteit, kwantum meganika, en deeltjie-fisika. Verder
   word hulle vermoeë om meetkundige transformasies voor te stel in
   chemie, rekenaargrafika en ander velde toegepas.

   Inhoud

        * 1 Geskiedenis
        * 2 Definisies
        * 3 Basiese konsepte in groepteorie
             + 3.1 Orde van groepe en elemente
             + 3.2 Subgroepe
             + 3.3 Abelse groepe
             + 3.4 Sikliese groepe
        * 4 Notasie vir groepe
        * 5 Voorbeelde van Groepe
             + 5.1 'n Abelse groep: die heelgetalle onder optelling
             + 5.2 Nie 'n groep nie: die heelgetalle onder vermenigvuldiging
             + 5.3 'n Abelse groep: die nie-nul rasionale getalle onder
               vermenigvuldiging
             + 5.4 'n Eindige nie-albse groep: permutasies van 'n versameling
        * 6 Eenvoudige stellings
        * 7 Opbou van nuwe groepe uit bestaande groepe
        * 8 Om te bewys dat 'n versameling 'n groep is
        * 9 Veralgemenings

[wysig] Geskiedenis

[wysig] Definisies

   'n Groep (G, *) is 'n versameling G met 'n binêre operasie * : G × G →
   G (een wat aan elke ordered pair (a,b) in G 'n element in G aangedui
   deur a*b toeken) wat die volgende drie aksiomas bevredig:
     * Assosiatiewiteit: Vir alle a, b en c in G, (a * b) * c = a * (b *
       c).
     * Identiteitselement: Daar is 'n element e in G sodat vir alle a in
       G, e * a = a * e = a.
     * Inverse element: Vir elke a in G, is daar 'n element b in G sodat a
       * b = b * a = e, waar e die Identiteitselement is.

   Deur die definisie van 'n binêre operasie is die groep geslote onder
   die operasie daarvan (dit wil sê, vir enige a en b in G, is die produk
   a * b ook in G).

   Daar kan maklik aangetoon word dat elke groep slegs presies een
   identiteitselement het.

   Daar kan ook aangetoon word dat die inverse van 'n element uniek is, en
   dat die linker- en regter-inverses van 'n element dieselfde is. Sommige
   definisies is dus effens bondiger, deur die vervanging van die tweede
   en derde aksiomas met die konsep van 'n "linker- (of regter-)
   identiteitselement" en 'n "linker- (of regter-) inverse element."

   Let ook daarop dat 'n groep (G,*) baie keer ook eenvoudig deur G
   aangedui word waar daar geen dubbelsinnigheid is aangaande wat die
   operasie is nie.

[wysig] Basiese konsepte in groepteorie

[wysig] Orde van groepe en elemente

   Die orde van 'n groep G, aangedui met |G |, is die aantal elemente in
   die versameling G. As die orde nie eindig is nie, dan is die groep 'n
   oneindige groep, aangedui deur |G | = ∞.

   Die orde van 'n element a in 'n groep G is die mins-negetiewe heelgetal
   n sodat a^n=e, waar a^n n keer met dit self vermenigvuldig word.

[wysig] Subgroepe

   'n Versameling H is 'n deelgroep van 'n groep G as dit 'n
   deelversameling is van G en dit 'n groep is wat die operasie waarmee G
   gedefinieer is gebruik. Met ander woorde, H is 'n deelgroep van (G, *)
   as die beperking van * op H 'n groep operasie op H is.

   As G is 'n eindige groep is, dan is H ook een. Verder deel die orde van
   H die orde van G.

[wysig] Abelse groepe

   'n Groep G is 'n abelse groep (of kommutatiewe groep) as die operasie
   kommutatief is, dit wil sê, vir alle a, b in G, a * b = b * a. 'n
   Nie-abelse groep is 'n groep wat nie abels is nie. Die term "abels" is
   vernoem na die wiskundige Niels Abel.

[wysig] Sikliese groepe

   'n Sikliese groep is 'n groep waarvan al die elemente gegenereer kan
   word deur opeenvolgende komposisie van 'n operasie wat die groep
   definieer toe te pas op 'n enkele element van die groep. Byvoorbeeld,
   in die geval van 'n sikliese vermenigvuldigende groep word al die
   elemente van die groep deur die versameling van alle heelgetal magte
   van 'n primitiewe element van die groep gedefinieer, G = < a > = { a^n
   | n \scriptstyle \in Z mod m | m \scriptstyle \in Z}. Indien
   opeenvolgende komposisie van die operasie wat die groep definieer op 'n
   nie-primitiewe element van die groep toegepas word, word 'n sikliese
   deelgroep gegenereer waarvan die orde die orde van die groep verdeel.
   Dus indien die orde van 'n groep 'n priem getal is, is al die elemente
   daarvan, behalwe identiteit, primitiewe elemente van die groep. Dit is
   belangrik om daarop te let dat 'n groep al die sikliese deelgroepe wat
   deur elk van die elemente van G genereer word bevat. 'n Groep wat
   opgestel word van sikliese deelgroepe is nie self noodwendig 'n
   sikliese deelgroep nie, b.v., 'n Kleingroep is nie 'n sikliese groep
   nie selfs al word dit opgestel uit twee kopië van die sikliese groep
   van orde 2.

[wysig] Notasie vir groepe

   Groepe kan verskillende notasies gebruik afhangende van die konteks en
   die groep-operasie.
     * Additiewe groepe gebruik + om optelling aan te dui en die minus
       teken - om inverses aan te dui. Byvoorbeeld, a + (-a) = 0 in Z.
     * Vermenigvuldigende groepe gebruik * om vermenigvuldiging aan te
       dui, en die boskrif ^-1 om inverses aan te dui. Byvoorbeeld, a *
       a^-1 = 1. Dit is baie algemeen om die * weg te laat en in plaas
       daarvan aa^-1 te skryf.
     * Funksie groepe gebruik • om funksie komposisie aan te dui, en die
       boskrif ^-1 om inverses aan te dui. Byvoorbeeld, g • g^-1 = e. Dit
       is baie algemeen om die • weg te laat en in plaas daarvan net gg^-1
       te skryf.

   Die weglaat van 'n simbool vir 'n operasie is in die algemeen
   aanvaarbaar en dit word dan aan die leser gelaat om te weet wat die
   konteks van die groep-operasie is.

   Wanneer groepe gedefinieer word is dit standaard notasie om hakkies te
   gebruik om die groep en die groep se operasie te definieer.
   Byvoorbeeld, (H,+) dui aan dat die versameling H 'n groep onder
   optelling is. Vir groepe soos (Z[n],+) en (F[n]*, *) is dit normaal om
   die hakkies en die operasie weg te laat, b.v. Z[n] en F[n]*. Dit is ook
   korrek om na 'n groep te verwys deur die versameling identifiseerder
   b.v. H of Z te gebruik.

   Die identiteitselement e is staan soms bekend as die "neutrale
   element," en word soms aangedui deur 'n ander simbool afhangende van
   die groep:
     * In vermenigvuldigende groepe kan die identiteitselement met 1
       aangedui word.
     * In invertible matriks groepe word die identiteitselement gewoonlik
       deur I aangedui.
     * In additiewe groepe, kan die identiteitselement deur 0 aangedui
       word.
     * In funksie-groepe word die identiteitselement gewoonlik aangedui
       deur f[0].

   Indien S 'n deelgroep is van G en x 'n element is van G, dan, in
   vermenigvuldigende notasie, is xS die versameling van alle produkte
   {xs : s in S}; op soortgelyke wyse word die notasie Sx = {sx : s in S}
   gebruik; en vir twee deelversamelings S en T van G, word ST vir {st : s
   in S, t in T} geskryf. In additiewe notasie word x + S, S + x, en S + T
   vir die onderskeie versamelings geskryf (kyk cosets).

[wysig] Voorbeelde van Groepe

[wysig] 'n Abelse groep: die heelgetalle onder optelling

   'n Bekende groep is die heelgetalle onder optelling. Laat Z die
   versameling heelgetalle, {..., −4, −3, −2, −1, 0, 1, 2, 3, 4, ...},
   wees en laat die simbool "+" die optel operasie wees. Dan is (Z,+) 'n
   groep.

   Bewys:
     * Geslotenheid: Indien a en b heelgetalle is dan is a + b 'n
       heelgetal.
     * Assosiativiteit: Indien a, b, en c heelgetalle is, dan is (a + b) +
       c = a + (b + c).
     * Identiteitselement: 0 is 'n heelgetal en vir enige heelgetal is a,
       0 + a = a + 0 = a.
     * Inverse elemente: Indien a 'n heelgetal is, dan bevredig die
       heelgetal −a die inverse reëls: a + b = b + a = 0.

   Die groep is ook abels omdat a + b = b + a.

   As die voorbeeld verder uitgebrei word deur die heelgetalle te beskou
   met beide optelling en vermenigvuldiging, wat 'n meer ingewikkelde
   algebraïese struktuur genaamd 'n ring vorm. (Let egter daarop dat die
   heelgetalle met vermenigvuldiging nie 'n groepe is nie)

[wysig] Nie 'n groep nie: die heelgetalle onder vermenigvuldiging

   In teenstelling met bogenoemde geval is die heelgetalle vet die
   vermedigvuldiging operasie, (Z,·), nie 'n groep nie. Dit bevredig
   meeste van die aksiomas, maar dit faal in terme van inverses:
     * Geslotenheid: indien a en b heelgetalle is dan is a · b 'n
       heelgetal.
     * Assosiatiwiteit: Indien a, b, en c heelgetalle is dan is (a · b) ·
       c = a · (b · c).
     * Identiteitslement: 1 is 'n heelgetal en vir enige heelgetal a, 1 ·
       a = a · 1 = a.
     * Dit is egter nie waar dat as a 'n heelgetal is, daar 'n heelgetal b
       is sodat ab = ba = 1 nie. Byvoorbeeld, a = 2 is 'n heelgetal, maar
       die enigste oplossing vir die vergelyking ab = 1 is b = 1/2. 1/2 is
       egter nie 'n heelgetal nie. (Inverse element faal)

   Aangesien nie elke element van (Z,·) 'n inverse het nie, is (Z,·) nie
   'n groep nie. Dit is egter 'n kommutatiewe monoïed, wat 'n struktuur
   soortgelyk aan 'n groep is maar wat nie inverse element benodig nie.

[wysig] 'n Abelse groep: die nie-nul rasionale getalle onder
vermenigvuldiging

   Beskou die versameling rasionale getalle Q, die versameling breuke a/b,
   waar a en b heelgetalle is en b is nie-nul, en die vermenigvuldiging
   operasie, aangedui deur "·". Aangesien die rasionale getal 0 nie 'n
   vermenigvuldigende inverse het nie, is (Q,·), soos (Z,·), nie 'n groep
   nie.

   Die versameling nie-nul rasionale getalle Q \ {0} vorm die abelse groep
   (Q \ {0},·)
     * Geslotenheid, Assosiatiwiteit, en Identiteitselement aksiomas kan
       maklik nagegaan word en word bevredig as gevolg van die eienskappe
       van heelgetalle.
     * Inverse elemente: Die inverse van a/b is b/a wat die aksioma
       bevredig.

   Geslotenheid word nie ingeboet deur nul weg te laat nie, omdat die
   produk van twee nie-nul rasionale getalle nooit nul is nie. Net soos
   die heelgetalle 'n ring vorm, vorm die rasionale getalle die
   algebraïese struktuur, die veld, wat die optelling, aftrekking,
   vermenigvuldiging en deling toelaat.

[wysig] 'n Eindige nie-albse groep: permutasies van 'n versameling

   Vir 'n meer konkrete voorbeeld, beskou die drie gekleurde blokke (rooi,
   groen, en blou), wat aanvanklik in die volgorde RGB geplaas word. Laat
   a die aksie wees: "ruil die eerste blok en die tweede blok om", en laat
   b die aksie wees: "ruild die tweede blok en die derde blok om".
   Siklusdiagram vir S3. 'n Lus spesifiseer 'n reeks magte van enige
   element verbind aan die identiteitselement (1). Byvoorbeeld, die
   e-ba-ab lus reflekteer die feit dat (ba)2=ab en (ba)3=e, so wel as die
   feit dat (ab)2=ba en (ab)3=e Die ander "lusse" is wortels van eenheid
   sodat, byvoorbeeld a2=e.
   Siklusdiagram vir S[3]. 'n Lus spesifiseer 'n reeks magte van enige
   element verbind aan die identiteitselement (1). Byvoorbeeld, die
   e-ba-ab lus reflekteer die feit dat (ba)^2=ab en (ba)^3=e, so wel as
   die feit dat (ab)^2=ba en (ab)^3=e Die ander "lusse" is wortels van
   eenheid sodat, byvoorbeeld a^2=e.

   In vermenigvuldigende vorm, skryf ons tradisioneel xy vir die
   gekombineerde aksie "doen eers y, en doen dan x"; sodat ab die aksie
   RGB → RBG → BRG is, i.e., "neem die laaste blok en skuif dit na die
   voorkant". As ons e skryf vir "laat die blokke soos hulle is" (die
   identiteitsaksie), dan kan ons die ses permutasies van die versameling
   van drie blokke as die volgende aksies skryf:
     * e : RGB → RGB
     * a : RGB → GRB
     * b : RGB → RBG
     * ab : RGB → BRG
     * ba : RGB → GBR
     * aba : RGB → BGR

   Let daarop dat die aksie aa die effek het dat RGB → GRB → RGB, wat die
   blokke los soos hulle voor die tyd was; ons kan dus skryf aa = e. Op
   soortgelyke wyse:,
     * bb = e,
     * (aba)(aba) = e, en
     * (ab)(ba) = (ba)(ab) = e;

   dus het elk van die bostaande aksies 'n omgekeerde.

   Deur inspeksie kan assosiatiwiteit en geslotenheid ook bepaal word;
   merk byvoorbeeld op dat
     * (ab)a = a(ba) = aba, en
     * (ba)b = b(ab) = bab.

   Hierdie groep word die simmetriese groep op 3 letters, of S[3]. Dit het
   orde 6 (of 3 faktoriaal), en is nie-albs (aangesien, byvoorbeeld, ab ≠
   ba). Aangesien S[3] opgebou word uit die basiese aksies a en b, sê ons
   dat die versameling {a,b} dit genereer.

   Meer algemeen kan 'n simmetriese groep van al die permutasies van N
   voorwerpe gedefinieer word. Die groep word aangedui deur S[N] en het
   orde N faktoriaal.

   Een van die redes waarom permutasie groepe belangrik is, is omdat elke
   eindige groep as 'n deelgroep van 'n simmetriese groyp S[N] uitgedruk
   kan word; die resultaat is Cayley se teorema.

[wysig] Eenvoudige stellings

     * 'n Groep het presies een identiteitselement.

     * Elke element het presies een inverse.

          Bewys: Veronderstel beide b en c is inverses van x. Dan is
          volgens die definisie van 'n inverse, xb = bx = e and xc = cx =
          e. Maar dan:

                xb = e = xc
                xb = xc
                bxb = bxc  (vermenigvuldig aan die linkerkant met b)
                eb = ec    (deur bx = e te gebruik)
                b = c      (neutrale element aksioma)

          Dus is die inverse uniek.

   Die eerste twee eienskappe volg eintlik uit assosiatiewe binêre
   operasies op 'n versameling gedefinieer. Gegee 'n binêre operasie op 'n
   versameling, is daar op die meeste een identiteitselement en op die
   meeste een inverse vir enige element.
     * Deling kan in groepe uitgevoer word; dit wil sê, gegee elemente a
       en b van die groep G, is daar presies een oplossing x in G vir die
       vergelyking x * a = b en presies een oplossing y in G vir die
       vergelyking a * y = b.

[wysig] Opbou van nuwe groepe uit bestaande groepe

   Van die maniere waarop nuwe groepe uit 'n versameling bestaande groepe
   saamgestel kan word:
     * Deelgroepe: 'n Deelgroep H van 'n groep G is 'n groep.
     * Kwosiënt groep: Gegee 'n groep G en 'n normale deelgroep N, die
       kwosiënt groep is die versameling cosette van G/N saam met die
       operasie (gN)(hN)=ghN.
     * Direkte produk: Indien (G,*) en (H,•) groepe is, dan is die
       versameling G×H saam met die operasie (g[1],h[1])(g[2],h[2]) =
       (g[1]*g[2],h[1]•h[2]). Die direkte produk kan ook gedefinieer word
       met enige aantal terme, eindige of oneindig, deur gebruik te maak
       van die cartesiese produk en die operasie koördinaat-gewys te
       definieer.
     * Semidirekte produk: Indien N en H groepe is en φ : H → Aut(N) 'n
       groep homomorphism is, dan is die semidirekte produk van N en H ten
       opsigte van φ is die groep (N × H, *), met * gedefinieer as

                (n[1], h[1]) * (n[2], h[2]) = (n[1] φ(h[1]) (n[2]), h[1]
                h[2])

     * Direkte eksterne som: Die direkte eksterne som van 'n familie
       groepe is die deelgroep van die produk saamgestel deur elemente wat
       'n eindige aantal nie-identiteitskoördinate. Indien die familie
       eindig is, is die produk ekwivalent.

     * Die uitdrukking "a[1] * a[2] * ··· * a[n]" is ondubbelsinnig, omdat
       die resultaat dieslfde sal wees ongeag van waar die hakkies geplaas
       word.

     * (Sokkies en skoene) Die inverse van 'n produk is die produk van die
       inverses in die teenoorgestelde volgorde: (a * b)^−1 = b^−1 * a^−1.

          Bewys: Ons sal aantoon dat (ab)(b^-1a^-1) = (b^-1a^-1)(ab) = e,
          soos vereis deur die definisie van 'n inverse.

          (ab)(b ^− 1a ^− 1) = a(bb ^− 1)a ^− 1 (assosiatiewiteit)
                             = aea ^− 1         (definisie van inverse)
                             = aa ^− 1          (definisie van neutrale element)
                             = e                (definisie van inverse)

          En soortgelyk vir die ander rigting.

   Hierdie en ander basiese feite wat vir alle individuele groepe geld
   vorm die elementêre-groepteorie.

[wysig] Om te bewys dat 'n versameling 'n groep is

   Daar is twee hoof metodes wat gebruik kan word om te bewys dat 'n
   versameling 'n groep is:
     * Bewys dat die versameling 'n deelgroep van 'n groep is;
     * Bewys dat die versameling 'n groep is deur die definisie van 'n
       groep te gebruik.

   Die eerste metode word gewoonlik die "Deelgroeptoets" genoem en vereis
   dat 'n mens die volgende bewys om te bewys dat H 'n deelgroep is:
     * Die versameling H is 'n nie-leë-deelversameling van G (i.e. dit
       bevat die identiteitselement)
     * H is geslote onder dieselfde operasie as G. (ab is in H en a^-1 is
       in H vir alle a,b in H)

   Die tweede metode vereis dat mens al die aksiomas en aannames in die
   definisie van 'n versameling G bewys:
     * G is nie-leeg;
     * G is geslote onder die binêre operasie;
     * G is assosiatief;
     * e is in G (volg gewoonlik van nie-leeg wees);
     * G bestaan uit eenhede.

   Vir eindige groepe hoef mens slegs te bewys dat 'n deelgroep nie-leeg
   ne geslote is onder die omringende groep se operasie.

[wysig] Veralgemenings

   In abstrakte algebra is daar verwante strukture wat soortgelyk is aan
   groepe deur sommige van die aksiomas bo te verslap.
     * As die vereiste dat elke element 'n inverse moet hê opgehef word,
       word 'n monoïed verkry.
     * As die identiteit vereiste ook opgehef word word 'n semigroep
       verkry.
     * Alternatiewelik as die operasie assosiatief moet wees verslap word
       terwyl lang deling steeds vereis word, word 'n lus verkry.
     * As die identiteit vereiste ook opgehef word word 'n skyngroep
       verkry.
     * As daar geen aksiomas vir die binêre operasie geplaas word nie,
       word 'n magma verkry.

   Groupoïedes, wat soortgelyk is aan groepe behalwe dat die komposisie a
   * b nie vir alle a en b gedefinieer hoef te wees nie, kom voor in die
   studie van meer ingewikkelde soorte simmetrië, baie keer in topologies
   en analitiese strukture. Hulle is spesiale tipes kategorië.

   Supergroepe en Hopf algebras is ander veralgemenings.

   Lie-groepe, algebraïese groepe en topologiese groepe is voorbeelde van
   groepvoorwerpe: groepagtige strukture in 'n ander kategorie die gewone
   kategorie van versamelings.

   Abelse groepe vorm die prototipe vir die konsep van 'n abelse
   kategorie, wat toepassings in onder andere vektorruimtes het.

   Formele groep wette is sekere formele magsreekse wat eienskappe het
   baie soortgelyk aan groep operasies.
   Kategorie: Wiskunde

