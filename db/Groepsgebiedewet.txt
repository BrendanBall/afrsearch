Groepsgebiedewet


   Die Groepsgebiedewet van 1950 (Wet No. 41 van 1950) was 'n parlementêre
   wet wat onder die apartheidstelsel in Suid-Afrika geskep is en wat
   verskillende dele van residensiële en sake gebiede in stede en dorpe
   eksklusief aan verskillende rasse toegeken het. Die effek van die wet
   was om sogenaamde nie-Blankes daarvan te verhoed om in ekonomies
   vatbare gevestigde buurte in dorpe en stede te woon of ondernemings te
   bedryf. Die gebiede is deurgaans as wit gebiede verklaar. Die gevolg
   hiervan was dat mense van ander rasse groot afstande moes pendel van
   hulle toegekende gebiede buite dorpe en stede om te kon werk of ander
   sosiale en ekonomiese aktiwiteit uit te voer. Die wet het ook tot
   gedwonge verskuiwing van nie-wit Suid-Afrikaners gelei. Bekende
   voorbeelde hiervan sluit in die verskuiwings in Distrik Ses, Sophia
   Town, Marabastad en Cato Manor.

   Die wet is uiteindelik 41 jaar later op 5 Junie 1991 saam met die Land
   Act of 1913 afgeskaf.

[wysig] Eksterne skakels

     * Lys van apartheid-era wetgewing (en)

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Apartheidwette in Suid-Afrika

