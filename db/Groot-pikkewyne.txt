Groot-pikkewyne


                     ?
   Aptenodytes
   A. forsteri
   A. forsteri
        Wetenskaplike klassifikasie

   Ryk:     Animalia
   Phylum:  Chordata
   Klas:    Aves
   Orde:    Sphenisciformes
   Familie: Spheniscidae
   Genus:   Aptenodytes
            Miller,JF, 1778

                                   Spesies

     * A. patagonicus
     * A. forsteri


   Die groot-pikkewyne (Aptenodytes) is 'n voëlgenus in die familie
   pikkewyne (Spheniscidae). Die wetenskaplike naam Aptenodytes is afgelei
   uit Grieks en beteken "vluglose duiker".

   Die pikkewyne wat aan die genus groot-pikkewyne behoort, is waarskynlik
   die bekendste pikkewyne onder die algemene publiek. Hulle swart en wit
   verekleed met geel-oranje nekmerke is so bekend dat hulle wêreldwyd die
   "tipiese" voorstelling van pikkewyne verteenwoordig.

   In werklikheid is pikkewyne in dié genus egter ver van wat miskien as
   die grondplan vir 'n pikkewyn gesien kan word. Die twee pikkewyne is
   baie groter en swaarder as die res van die pikkewyne. Verder is hulle
   die enigste pikkewyne wat geen neste bou nie, maar hulle eiers op hulle
   voete uitbroei.

[wysig] Spesies

   Slegs twee van die 18 pikkewynspesies word in die genus Aptenodytes
   saamgevat. Dit is die keiserpikkewyn (Aptenodytes forsteri) en die
   effens kleiner koningpikkewyn (Aptenodytes patagonicus).

   Keiserpikkewyn

                 Koningpikkewyn
   Kategorie: Pikkewyne

