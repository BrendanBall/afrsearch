Groot Antille


   Ligging van die Groot Antille (groen) met betrekking tot die res van
   die Karibbiese Eilande
   Ligging van die Groot Antille (groen) met betrekking tot die res van
   die Karibbiese Eilande

   Die eilande van die Karibbiese See, wat ook gesamentlik as die
   Wes-Indiese Eilande bekendstaan, word volgens grootte en ligging
   gerangskik in die Bahamas (of Lucayan argipel), die Klein Antille en
   die Groot Antille. Die Groot Antille is Kuba, Jamaika, die eiland
   Hispaniola, wat bestaan uit Haïti aan die weste kant en die
   Dominikaanse Republiek aan die ooste kant, en Puerto Rico. Die kleiner
   eilande in die omgewing van die vier groot eilande word soms as deel
   van die groep beskou. Die Groot Antille bestaan uit kontinentale rots,
   anders as die Klein Antille, wat meestal uit jong vulkaniese of
   koraaleilande bestaan.

   Die Groot Antille het duidelike strategiese belang as die poort tot die
   Amerika's en in die tydperk toe seemag 'n land se mag gedefinieer het,
   was die eilande slagvelde vir verskeie imperiale magte, in besonder
   Spanje, Frankryk, en die Verenigde Koninkryk. Die eilande is aanvanklik
   vir hulle eie hulpbronne ontgin, maar het later as die hoof vasmeer
   punte vir skepe wat tussen Europa en die Nuwe Wêreld geseil het gedien.
   Met die opkoms van kommersiële lugrederye het die startegiese waarde
   van die eilande stadigaan verminder.
   Eilande van die Groot Antille
   Eilande van die Groot Antille

   Die eilande kan in kontras gebring word met die Klein Antille.

[wysig] Kyk Ook

     * Antilles, Wes-Indiese Eilande
     * Kuba, Jamaika, Hispaniola, Haïti, Dominikaanse Republiek
     * Karibiese See

[wysig] Verwysings

   Rogonzinski, Jan. A Brief History of the Caribbean. New York: Facts on
   File, 1992.
   Kategorieë: Groot Antille • Argipels • Eilande van Amerika

