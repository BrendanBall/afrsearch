Groot Mere


   Die Groot Mere, soos gesien vanuit die ruimte
   Die Groot Mere, soos gesien vanuit die ruimte

   Die Groot Mere is 'n groep van vyf uitgestrekte mere langs die
   Kanadees-Amerikaanse grens. Hulle vorm die grootste groep varswatermere
   ter wêreld en saam met die Sint-Laurensrivier ook die grootste
   varswaterstelsel. Vanweë hulle grootte word na hulle ook soms as
   binnelandse seë verwys. Die maksimale hoogteverskil tussen die mere is
   sowat 150 meter, waarvan die Niagara-valle tussen die Erie- en
   Ontariomeer die grootste deel uitmaak.

   Meer         Oppervlak (vk km) Diepte
                                  (maksimaal) (meter) Hoogte (meter)
   Bomeer       83 000            307                 183
   Michiganmeer 52 500            222                 177
   Huronmeer    58 100            266                 177
   Eriemeer     25 900            64                  175
   Ontariomeer  18 760            225                 75

[wysig] Die Groot Mere

   Bomeer
   Bomeer
   Michiganmeer
   Michiganmeer
   Huronmeer
   Huronmeer
   Eriemeer
   Eriemeer
   Ontariomeer
   Ontariomeer

   Die groep van die Groot Mere weord gevorm deur (van wes na oos):
     * die Bomeer (Lake Superior, die mees uitgestrekte en diepste meer)
     * die Michiganmeer (die enigste wat uitsluitlik op Amerikaanse
       grondgebied lê en die tweede grootste meer ten opsigte van sy
       volume)
     * die Huronmeer (die tweede grootste in die gebied)
     * die Eriemeer (die kleinste meer ten opsigte van volume en diepte)
     * die Ontariomeer (die kleinste meer in die gebied ten opsigte van sy
       oppervlak, wat ook teen 'n laer hoogte bo seevlak lê as die ander
       mere)

[wysig] Geskiedenis

   Die bevrore Eriemeer tydens die winter
   Die bevrore Eriemeer tydens die winter

   Die Groot Mere is teen die einde van die geologiese Pleistoseen-tydperk
   gevorm, toe smeltwater van die gletsers die meerbekkens, wat benede
   seevlak lê, begin opvul het. Seestrate, klein riviere en kanale verbind
   die mere met mekaar.

   Die eerste Europese ontdekkers in die gebied is Franse voyageurs.
   Franse, Engelse en Amerikaners maak dekades lank aanspraak op die
   gebied, wat veral danksy die pelshandel ekonomies belangrik word. Met
   die einde van die Brits-Amerikaanse Oorlog in 1812 begin die
   grootskaalse immigrasie van Europese setlaars, wat van die gebied een
   van die kulturele en ekonomiese hartlande van Noord-Amerika maak. Die
   inwyding van die Eriekanaal in 1825 bevorder die ekonomiese
   ontwikkeling van die Groot Mere-gebied.

   Met die opening van die Sint-Laurens-waterweg in 1959 word die Groot
   Mere 'n internasionale waterweg. Die waterweg met 'n lengte van 3 769
   kilometer, wat uit 'n aantal kanale, damme en sluise bestaan, verbind
   die Groot Mere met die hawe van Montréal en die Atlantiese Oseaan. Die
   belangrikste vragte is ystererts, graan, ru-olie en vervaardigde
   goedere. Die waterweg is bevaarbaar tussen April en Oktober; tydens die
   winter verys die hawens, en winterstorms word 'n ernstige bedreiging
   vir die skeepvaart.

   Rioolwater van die Groot Mere se metropolitaanse gebiede soos Toronto,
   Detroit en Chicago het die ekologiese sisteem van die mere dekades lank
   bedreig. Sedert die sestigerjare van die 20ste eeu het die mere egter
   begin herstel en vorm met hulle strande en parke en die natuurskoon van
   die gebied 'n belangrike toeristebestemming.

                           Gebiede van die wêreld
          Afrika: Midde-Afrika | Oos-Afrika | Groot Mere | Guinee |
    Horing van Afrika | Noord-Afrika | Magreb | Noordwes-Afrika | Sahel |
      Suider-Afrika | Afrika, Suid van die Sahara | Soedan | Wes-Afrika
       Amerikas: Andes-state | Karibiese Eilande | Sentraal-Amerika |
   Groot Mere | Groot  Vlaktes | Guianas | Latyns-Amerika | Noord-Amerika
     | Noordelike-Amerika | Patagonië | Suid-Amerika | Suidelike  Keël
  Eurasië: Anatolië | Arabië | Asië | Balkan | Baltiese gebied | Benelux
      | Britse-Eilande | Kaukasië | Sentraal-Asië | Sentraal-Europa |
        Oos-Asië | Oos-Europa | Oos-Indies | Europa | Verre-Ooste |
    Indiese-subkontinent | Levant | Mediterreense gebied | Midde-Ooste |
  Nabye-Ooste | Noord-Asië | Noord-Europa | Na-Sowjet state | Skandinawië
         | Suidoos-Asië | Suid-Europa | Suidwes-Asië | Wes-Europa
   Oseanië: Australasië | Melanesië | Mikronesië | Polinesië | Stille
                                 Oseaan-Rand
                 Poolgebied: Noord-Pool gebied | Antarktika

   Kategorieë: Geografie van Kanada • Geografie van die Verenigde State •
   Mere

