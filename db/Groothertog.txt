Groothertog


   Die titel Groothertog (Latyn Magnus Dux; Duits Großherzog; Engels Grand
   Duke) is laer as die van koning maar hoër as die van (soewereine)
   hertog of prins. Die term het vermoedelik in Duitsland ontstaan,
   waarmee na die heersers van middeleeuse Russiese state verwys is.

   Inhoud

        * 1 Groothertogdomme in die wêreld
        * 2 Geskiedenis
        * 3 Napoleontiese groothertogdomme
        * 4 Groothertogdomme in die Duitse Bond
        * 5 Predikaat

[wysig] Groothertogdomme in die wêreld

   Tans is daar slegs een land wat nog deur 'n groothertog geregeer word,
   die Groothertogdom Luxemburg.

[wysig] Geskiedenis

   Reeds tydens die Paleologise Dinastie van die Bisantynse Ryk
   (1259-1453) was daar enkele groothertoë (Megadoukas). Die titel word
   vir die eerste keer amptelikheid verleen in 1569 toe hertog Cosimo I
   van Florence deur pous Pius V tot groothertog verhef word. Later, toe
   die titel oorgegaan op Toskane verbind mens hiermee die predikaat
   Koninklike Hoogheid. Die groothertogdom Toskane kom tot 'n einde in
   1860 toe die koninkryk Piëmont-Sardinië dit annekseer. Die Jagiello's
   heers onder die titel van groothertog oor Litaue en in 1582 roep koning
   Johan III van Swede homself uit tot groothertog van Finland. Aangesien
   Finland reeds tot die Sweedse ryk behoord het dit egter geen praktiese
   gevolge.

[wysig] Napoleontiese groothertogdomme

   Ook Napoleon verhef 'n aantal gebiede tot groothertogdom:
     * Groothertogdom Berg (1806-1813)
     * Groothertogdom Würzburg (1806-1814)
     * Groothertogdom Warschau (1809-1813)
     * Groothertogdom Frankfurt (1810-1813)

[wysig] Groothertogdomme in die Duitse Bond

   Na die Kongres van Wenen was daar taamlik baie groothertogdomme in die
   Duitse Bond:
     * Groothertogdom Hessen-Darmstadt (1806-1918)
     * Groothertogdom Baden (1806-1918)
     * Groothertogdom Luxemburg (1815-hede)
     * Groothertogdom Mecklenburg-Schwerin (1815-1918)
     * Groothertogdom Mecklenburg-Strelitz (1815-1918)
     * Groothertogdom Saksen-Weimar-Eisenach (1815-1918)
     * Groothertogdom Oldenburg (1829-1918)

   Lede van die Russiese koninklike huis is soms groothertog genoem.
   Grootvors is egter meer korrek.

[wysig] Predikaat

   'n Regerende groothertog het die predikaat Koninklike Hoogheid gehad.
   Die predikaat van ander lede van 'n groothertoglike familie varieer. In
   Luxemburg is dit ook sy Koninklike Hoogheid. In Hessen-Darmstadt en
   Baden word egter die predikaat Groothertogelike Hoogheid gebruik.

   Sjabloon:Monargnavigasie
   Kategorieë: Adellike titels • Staatshoofde

