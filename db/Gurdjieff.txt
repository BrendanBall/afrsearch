Gurdjieff


   George Ivanovitch Gurdjieff (1866? - 1949) was 'n
   Grieks-Russsies-Armeniese mistieke en spirituele onderwyser wat die
   aandag getrek het met sy leer van heilige danse. Die lewe van Gurdjieff
   word deur homself grootliks opgesom in sy boek: "Meeting with
   remarkable men" In sy boek vertel Gurdjieff van sy lewens- en
   reiservarings deur woestyne en hoe hy gesoek het na ware insig as deel
   van 'n groep wat hulself "Soekers na die waarheid" genoem het.
   Gurdjieff beweer dat hy in kontak gekom het met 'n esoteriese skool,
   wat die geheime waarhede aan hom oorgedra het. Hy het op sy beurt
   hierdie geheime ontbloot aan die mense wat sy studente geword het. Daar
   is egter geen bevestiging gevind van 'n skool soos voorgehou is deur
   Gurjieff.

   Alhoewel daar baie teenstrydighede was in Gurdjieff se lewe, is daar
   geen twyfel dat hy op sy tyd invloedryke mense beinvloed het nie.
   Gurdjieff se lewe word gekenmerk deur tye waar hy mense doelbewus
   verneuk het om te oorleef tot en met tye waar hy honderde volgelinge
   gevoed het sy initiatiewe. Gurdjieff het 'n eiesoortige klomp leering
   saamgevleg in 'n stelsel wat op persoonlike ontwikeling fokus.

   Gurdjieff het sy leeringe verberg in 'n omsamehangende boek met die
   titel: Beelzebub's tales to his grandson. In hierdie boek vleg
   Gurdjieff sy idees binne 'n verhaal van 'n ruimtewese wat met sy
   kleinseun besin op 'n ruimtetuig oor alles wat hy op die aarde
   waargeneem het. Meesterlik het Gurdjieff dit reggekry om sy kritiek
   teen die menslike toestand op 'n objektiewe platform oor te dra.
   Gurdjieff is ondubbelsinneg oor sy doelwit:
     * "Om sonder enige genade of kompromiee die geloof en perspektief,
       wat deur die eeue diep gewortel is in die leser, te vernietig."
     * "Om die leser bekend te stel met die materiaal wat benodig word vir
       'n nuwe skepping en om aan te toon dat dit die materiaal gesond is
       en van goeie kwaliteit"
     * "Om te help dat daar in die leser se gedagtes en gevoelens 'n
       indruk ontstaan van 'n toetsbare uitbeelding van die wêreld soos
       wat dit in werklikheid is, in teenstelling met wêreld van illusie
       waarin die mens hom bevind.'

   Sy leeringe is voortgedra deur 'n beweging, die 4de Weg, onder leiding
   van een van Gurdjieff se studente P.D. Ouspensky. P.D. Ouspensky het
   Gurdjieff se leering geformaliseer ongeag die feit dat hy en Gurdjieff
   met kwade gevoelens uitmekaar is. Ouspensky het twee boeke geskryf wat
   veral Gurdjieff se leering oorgedra het nl: In search of the
   miraculous" en "The fourth way."

   Gurdjieff se bydrae word gereeld beskryf in boeke wat van esoteriese
   aard is of wat kyk na die geskiedenis van Okkultisme

   Inhoud

        * 1 Leeringe van Gurdjieff
             + 1.1 Die mens is meganisties
             + 1.2 Self-waarneming
             + 1.3 Self-bewussyn
             + 1.4 Drie-breinigheid van die mens
             + 1.5 Die sewe sentrums van die mens

[wysig] Leeringe van Gurdjieff

[wysig] Die mens is meganisties

   Volgens Gurdjieff is alle mense totaal meganisties in hul handeling en
   gedrag. Mense reageer op grond van impulse wat hul ontvang uit hul
   omgewing en volgens die inligting wat aan hulle oorgegee is deur middel
   van opvoeding. Min of geen besluite word dus bewustelik geneem nie.
   Gurdjieff se eerste poging was om mense te laat besef tot watter graad
   hulle outonomies optree eerder as bewustelik.

[wysig] Self-waarneming

   Ten einde te besef tot watter mate die mens outomaties optree moet
   mense eers begin om hulself waar te neem. Gurdjieff meen dat die mens
   so verbonde raak aan sekere begrippe dat hy homself en sy vryheid om
   besluite te neem totaal vergeet. Hierdie totale fokus op dinge en
   gedagtes woed deur Gurdjieff "identifisering" genoem. 'n Mens
   identifiseer met iets ten koste van sy eie bewustelike optrede. In
   Gurdjieff terme vergeet die mens van homself sodra hy begin
   identifiseer. Deur pogings in self-waarneming aan te moedig begin die
   proses van ontwaking waardeur die persoon kan begin besef dat die
   meeste aksies outomaties is. Self-waarneming beteken prakties dat die
   persoon voortdurend bewus is van sy gedagtes, gevoelens en sensasies.
   Die moeite om waaksaam te wees van die self versterk die konsentrasie
   wat 'n mens nodig het om te ontwikkel tot hoër bewussynsvlakke. Tydens
   selfwaarneming waarsku Gurdjieff dat die mens homself nie moet probeer
   verander nie maar dat hy fokus daarop om homself eerder beter te leer
   ken.

[wysig] Self-bewussyn

   Self-waarneming kan verder ontwikkel word deurdat 'n mens homself
   onthou. Self-bewussyn verdubbel die impak van self-waarneming. Tydens
   self-bewussyn is die mens bewus daarvan dat hy homself waarneem: "Ek is
   bewus daarvan dat ek 'n hartseer gevoel het". Die mens is dus meer
   bewus van homself as wat gebeur tydens self-waarneming.

[wysig] Drie-breinigheid van die mens

   Gurdjieff het geleer dat die mens drie "breine" het. 'n Mens het denke,
   gevoelens en sensasies wat onafhanklik van mekaar funksioneer. Volgens
   Gurdjieff is daar normaalweg 'n wanbalans in hierdie drie elemente. Die
   wanbalans veroorsaak dat die een element die ander totaal oorheers of
   dat die een die ande se taak probeer verrig. Vir 'n mens om te
   ontwikkel moet hy moet kan differensieer tussen hierdie drie elemente
   en hulle in die korrekte balans bring. Self-waarneming help 'n persoon
   om sy gedagtes, gevoelens en sensasies waar te neem ten einde hulle te
   klasifiseer en in balans te bring.

[wysig] Die sewe sentrums van die mens

   Gurdjieff identifiseer sewe primêre sentrums in die mens. Die gewone
   intelektuele, die gevorderde intelektuele, die gewone emosionele, die
   gevorderde emosionele, die instinktiewe, die seksuele en die motoriese.
   Elke mens het 'n gesonde gevordede emosionele en intelektuele sentrum
   maar die gewone mens kry nie toegang tot die gevorderde sentrums nie
   omdat die gewone sentrums in 'n wanbalans is. Die gevorderde mens kan
   intap in sy gevorderde intellektuele en emosionele
   Kategorieë: Griekeland • Rusland • Okkultiste • Spirituele leiers

