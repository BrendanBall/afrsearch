Gustav Preller


   Gustav Preller (1875-1943) was 'n toonaangewende figuur in Suid-Afrika.
   Hy was 'n joernalis, historikus, taalstryder, kultuurman, skrywer en
   literêre kritikus. Sy dinamiese persoonlikheid sal altyd aan die Tweede
   Taalbeweging en die erkenning van Afrikaans gekoppel bly.

   Preller het die Afrikaner gehelp om te ontwaak tot die belangrikheid
   van sy eie vaderlandse geskiedenis, waartoe hy ook 'n reuse bydrae
   gelewer het deur navorsing en geskiedskrywing. As historikus het hy sy
   volk na die Driejarige Oorlog geleer om sy verlede en homself te
   respekteer en deur middel van sy eie taal homself te bly en sy toekoms
   uit te bou.

   Professor S.P.E. Boshoff (1950) wys daarop dat Preller, meer as enige
   ander skrywer, Suid-Afrikaners van die Voortrekkers bewus gemaak het.
   Hy voer aan dat Preller dus beskou kan word as die voorloper van die
   gedagte om die Voortrekkermonument op te rig.

[wysig] Bronne

     * Antonissen, Rob. 1973. Die Afrikaanse Letterkunde - van aanvang tot
       hede. Nasou.
     * Dekker, G. 1974. Afrikaanse Literatuurgeskiedenis. Nasou Beperk.
     * Geldenhuys, D.J.C. 1967 Pannevis en Preller - met hul pleidooie.
       Johannesburg: Voortrekkerpers.
     * Rousseau, Leon. 1984. Die groot verlange. Kaapstad: Human en
       Rousseau.
     * Scholtz, J. duP. 1980. Wording en ontwikkeling van Afrikaans.
       Kaapstad: Tafelberg-Uitgewers Beperk.

[wysig] Eksterne skakels

     * Meer inligting

   Kategorieë: Suid-Afrikaanse aktiviste • Suid-Afrikaanse geskiedkundiges
   • Suid-Afrikaanse joernaliste • Suid-Afrikaanse letterkundige kritici •
   Afrikaanse skrywers

