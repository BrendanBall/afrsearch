HDTV


   'n NTSC-televisieprogram in lae (Standard Definition TV/SDTV - links)
   en hoë resolusie (HDTV - regs)
   'n NTSC-televisieprogram in lae (Standard Definition TV/SDTV - links)
   en hoë resolusie (HDTV - regs)

   HDTV (High Definition Television) is 'n nuwe TV-standaard wat die
   hoogste kwaliteit kan bied. In teenstelling met die ou PAL-, NTSC- en
   SECAM-standaarde wat geskik is vir gewone beeldbuise tot by 72 cm, eis
   nuwe tegnologieë soos plasma en vloeikristalle wat vir groter skerms
   gebruik word meer beeldlyne en hoër resolusies.

   HDTV bied teenswoordig 720 of 1080 beeldlyne. Op geskikte skerms maak
   skerper en meer plastiese beelde nou fynste details sigbaar.

   Inhoud

        * 1 Aanbieders
        * 2 HDTV-resolusies
        * 3 Internasionale standaard-resolusies
        * 4 Eksterne skakel
        * 5 Verwysings

[wysig] Aanbieders

   HDTV word reeds in die Verenigde State, Japan, Suid-Korea, Meksiko,
   Brasilië en Australië uitgesaai. In Europa, waar in 2004 slegs een
   Belgiese betaalkanaal (HD1) via die satelliet Astra opgevang kan word,
   sal HDTV vanaf 2005 ingevoer word. Vanaf 1 Junie 2005 word HD1 se
   programme ook in die nuwe MPEG-4-standaard uitgesaai.

   Tydens die Consumer Electronics Show (CES) 2005 in Las Vegas is 'n
   verskeidenheid nuwe HDTV-toerusting vir TV-ateljees en verbruikers
   bekend gestel, en die statistieke gegewens oor die verspreiding van die
   tegnologie is bemoedigend. In die Verenigde State het die aantal
   TV-kanale wat HDTV-programme uitsaai in 2004 tot 1 000 gestyg; die
   TV-netwerk CBS bied sy aandprogram tussen 8 en 11 uur nm gereeld in hoë
   resolusie aan, en ook kabel-TV-aanbieders soos HBO en Discovery saai 'n
   aansienlike gedeelte van hul programme in HDTV uit. DirecTV het aan die
   einde van die jaar 39 satellietkanale in HDTV-kwaliteit in bedryf.

   In Europa het 'n aantal satelliet- en kabeltelevisiestasies begin om
   programme in hoë resolusie te beeldsaai. Ook die spele van die
   Sokker-Wêreldkampioenskap, wat 2006 in Duitsland plaasgevind het, is in
   hoë resolusie aangebied.

   Die eerste HDTV-kanaal in Suid-Afrika sal volgens die maatskappy
   Sentech in 2010 beskikbaar wees.^[1]

[wysig] HDTV-resolusies

   Formaat Resolusie: Pixels/Lyne Aftasting Beelde per sekonde Beelde
   verskyn as Aspekverhouding
   720p 50 1280 x 720 Progressief 50 Volbeelde 16:9
   720p 60 1280 x 720 Progressief 60 Volbeelde 16:9
   1080i 25 1920 x 1080 Interlaced 50 Halfbeelde 16:9
   1080i 30 1920 x 1080 Interlaced 60 Halfbeelde 16:9

[wysig] Internasionale standaard-resolusies

   Standaard-resolusies
   Standaard-resolusies

[wysig] Eksterne skakel

     * Die Europese HDTV-Forum

[wysig] Verwysings

    1. ^ www.iol.co.za - HDTV channel to be ready by 2010

   Kategorie: Televisie

