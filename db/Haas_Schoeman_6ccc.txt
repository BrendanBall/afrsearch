Haas Schoeman


   Johan Schoeman, beter bekend as Haas Schoeman, was 'n flank van die
   Westelike Provinsie wat sewe toetse vir die Springbokke gespeel het.

[wysig] Biografiese agtergrond

   Haas Schoeman is op 15 Maart 1940 op Prins Albert gebore.

   Na hy sy skoolopleiding voltooi het by die Hoër Jongenskool Paarl,
   spandeer hy twee jaar by die Grootfontein landboukollege buite
   Middelburg in die Karoo.

   Vanaf 1959 tot 1964 studeer hy regte aan die Universiteit van
   Stellenbosch waar hy 'n LLB-graad verwerf. (Hy het ook later 'n MBA
   verwerf).

   Hy is op 1 Januarie 2006 in Table View oorlede.

[wysig] Rugbyloopbaan

   Nadat hy aanvanklik in en uit die eerstespan van die universiteitsklub
   was (hy moes meeding met losvoorspelers soos Butch Lochner, Dawie
   Ackermann, James Starke and Ronnie Melck), word hy later 'n gereelde
   lid van die eerstespan en speel ook vanaf 1962 tot 1965 vir die
   Westelike Provinsie. Hy het 'n Springbok geword in 1963 toe hy vir die
   derde toets teen die Wallabies gekies is. In 1965 was hy 'n lid van die
   Springbokspan onder kapteinskap van Avril Malan wat deur Ierland en
   Skotland getoer het en daarna 'n lid van die Springboktoerspan na
   Australië en Nieu-Seeland onder kapteinskap van Dawie de Villiers.

   Na sy internasionale loopbaan het hy steeds klubrugby gespeel vir
   Bellville rugbyklub, asook later vir Wanderers en Diggers in
   Johannesburg.

[wysig] Opsomming van toetse

   Datum Posisie Teenstander Uitslag Stadion Plek
   24 Augustus 1963 Flank Australië Verloor 9-11 Ellispark Johannesburg
   7 September 1963 Flank Australië Wen 22-6 Boet Erasmus Port Elizabeth
   10 April 1965 Flank Ierland Verloor 6-9 Lansdowne Road Dublin
   17 April 1965 Flank Skotland Verloor 5-8 Murrayfield Edinburgh
   19 Junie 1965 Flank Australië Verloor 11-18 Sydney Cricket Ground
   Sydney
   31 Julie 1965 Flank Nieu-Seeland Verloor 3-6 Athletic Park Wellington
   21 Augustus 1965 Flank Nieu-Seeland Verloor 0-13 Carisbrook Dunedin
   Kategorie: Springbokrugbyspelers

