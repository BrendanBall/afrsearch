Hannah Arendt


   Hannah Arendt (14 Oktober 1906 - 4 Desember 1975) was 'n Amerikaanse
   politieke teoretikus van Duitse afkoms. Sy word gereken as 'n filosoof
   maar het self die beskrywing verwerp.

   Haar ouers was sekulêre Jode. Sy is gebore in Linden (Hannover) en het
   grootgeword in Koningsberge (Russies: Kaliningrad) en Berlyn. Arendt
   het filosofie bestudeer met Martin Heidegger aan die Universiteit van
   Marburg. Sy het 'n lang en afgebroke romantiese verhouding gehad met
   Heidegger. Gedurende een tydperk wat sy haar verhouding met Heidegger
   verbreek het, het sy na Heidelberg getrek met die doel om 'n
   verhandeling te skryf oor die liefdeskonsep in die denke van Sint
   Augustus, onder die leiding van die eksistensialistiese
   filosoof-sielkundige Karl Jaspers.

   Die verhandeling is gepubliseer in 1929, maar Arendt was nie in 1933
   toegelaat om aan Duitse universiteite klas te gee nie omdat sy 'n Jodin
   was. Daarna het sy uit Duitsland gevlug na Parys waar sy die literêre
   kritikus en Marxistiese denker Walter Benjamin leer ken het. Terwyl sy
   in Frankryk was het sy ten bate van Joodse vlugtelinge gewerk. Met die
   uitbreek van die Tweede Wêreldoorlog en die Duitse inval in Frankryk
   het Hannah gevlug uit Frankryk. In 1940 het sy met die Duitse digter en
   filosoof Heinrich Blücher getrou. Hannah Arendt het met haar gade en
   moeder geëmigreer na die Verenigde State met die hulp van die
   Amerikaanse joernalis Varian Fry. Sy het aktief binne die Duits-Joodse
   gemeenskap in New York geword en het vir die weeklikse publikasie,
   Aufbau geskryf.

   Na die Tweede Wêreldoorlog het sy weer met Heidegger kontak gemaak en
   het getuig namens hom in 'n Duitse denazifiseringsverhoor.

   Arendt se werk fokus op die aard van mag, politiek, gesag en
   totalitarisme. In haar rapportering oor die Eichmann-verhoor vir The
   New Yorker, wat sy later verwerk het vir die boek Eichmann in
   Jerusalem, het sy die vraag gestel of boosheid radikalisme is of
   eenvoudig 'n funksie van banaliteit – die nalaat van goeie of
   gemiddelde mense om enige risiko's te neem. Sy het ook The Origins of
   Totalitarianism geskryf wat die oorsprong van kommunisme en fascisme en
   hul band met anti-semitisme ondersoek. Hierdie boek was kontroversieel
   omdat dit twee onderwerpe verbind wat volgens sommige menings
   onversoenbaar is.

   Na haar dood in 1975, is Hannah Arendt begrawe by die Bard College in
   Annandale-on-Hudson. New York, waar haar eggenoot vir jare klas gegee
   het.

   Die Hannah Arendt Instituut vir Navorsing oor Totalitarisme aan die
   Tegniese Universiteit van Dresden is na haar vernoem.

   Geselekteerde werke:
     * The Origins of Totalitarianism (1951)
     * Rahel Varnhagen: The Life of a Jewish Woman (1958)
     * The Human Condition (1958)
     * Between Past and Future (1961)
     * On Revolution (1963)
     * Eichmann in Jerusalem: A Report on the Banality of Evil (1963)
     * Men in Dark Times (1968)
     * The Jew as Pariah: Jewish Identity and Politics in the Modern Age;
       Edited by Ron H. Feldman (1978)
     * Life of the Mind (1978)

   Commons
   Multimedia oor hierdie onderwerp is te vinde op Wikimedia Commons onder
   die titel:
   Hannah Arendt
             Persoondata
   NAAM              Hannah Arendt
   ALTERNATIEWE NAME
   KORT BESKRYWING
   GEBOORTEDATUM     14 Oktober 1906
   GEBOORTEPLEK      New York
   STERFDATUM        4 Desember 1975
   STERFPLEK         New York
   Kategorieë: Amerikaanse filosowe • Duitse filosowe

