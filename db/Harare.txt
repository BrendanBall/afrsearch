Harare


   Harare
   Harare

   Harare (voormalig Salisbury) is die hoofstad van Zimbabwe. Die stad is
   Zimbabwe se grootste en die land se administratiewe, kommersiële en
   kommunikasiemiddelpunt. Dit is 'n handelsentrum vir tabak, mielies,
   katoen en sitrusvrugte. Vervaardigings sluit tekstiele, staal en
   chemiese stowwe in. Goud word in die area ontgin. Die huidige bevolking
   word op meer as 1,6 miljoen geraam.

   Harare is geleë te 17°51'50" Suid, 31°1'47" Oos (-17.863889,
   31.029722). [1]

   Die stad is in 1890 gestig as 'n fort deur die Pioneer Column, 'n
   huurleër wat deur Cecil Rhodes ge-organiseer is. Die stad het
   oorspronklik as Salisbury bekend gestaan, vernoem na die 3e Markies van
   Salisbury, Robert Arthur Talbot Gascoyne-Cecil, toe Britse eerste
   minister. Dit het 'n stad geword in 1935. Salisbury was die hoofstad
   van die Federasie van Rhodesië en Njassaland vanaf 1953 tot 1963.

   Met die tweede herdenking van Zimbabwiese onafhanklikheid op 18 April
   1982 is die stad se naam na Harare verander, vernoem na die Sjona
   hoofman Neharawa.

   Onlangs is Harare negatief geaffekteer deur die politieke en ekonomiese
   krisis wat Zimbabwe na die presidensiële verkiesings van 2002 beleef.

   Harare is die tuiste van die Universiteit van Zimbabwe.
   Kategorieë: Hoofstede in Afrika • Zimbabwe

