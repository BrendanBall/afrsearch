Harmonie


          Hierdie artikel handel oor musiekharmonie.
     __________________________________________________________________

   Harmonieuse botone
   Harmonieuse botone

   Harmonie is die kuns van die gebruik van akkoorde (werklik of
   implisiet) in musiek. Daar word soms daarna verwys as die "vertikale"
   element van musiek, met melodie die "horisontale" element. Harmonie is
   soms die resultaat van verskeie gelyktydige melodiese lyne of motiewe,
   wat ook kontrapunt genoem word. Dan word die harmonie beskryf as
   polifonies.

   Die woord harmonie kom van die Grieks ἁρμονία harmonía wat "verbinding"
   beteken. Die konsep van harmonie dateer terug na die tyd van
   Pythagoras.

   Harmonie is gebaseer op botone en resonansie. Note kan as harmonieus
   geag word wanneer sommige van die botone van elke noot, veral die
   harder botone (wat gewoonlik die laeres is), op dieselfde frekwensie is
   (binne 'n klein foutinterval). In elke tradisie van musiekuitvoering,
   -komposisie, en -teorie bestaan sekere harmoniereëls.

   Alhoewel harmonie meestal die gevolg van twee of meer gelyktydige note
   is, is dit moontlik om harmonie te skep met slegs 'n melodiese lyn.
   Solo-instrumente kan deur die opeenvolging van note harmonie ten volle
   oordra, sonder dat akkoorde gebruik word. Verskye voorbeelde hiervan
   bestaan in die barokperiode.

   Vir 'n groot deel in die geskiedenis van klassieke musiek is reëls en
   konvensies toegepas, veral onder die invloed van die Rooms-Katolieke
   Kerk. Volksmusiek en nie-Westerse musiek het ook ontwikkel, en soms met
   verskillende idees van harmonie. In die Barok- en Klassieke periodes is
   kerkmusiek beheer deur die kerke, en harmonie wat té dissonant was, is
   afgeskiet. Daar was egter 'n neiging vanaf die Klassieke periode tot en
   met die 20ste eeu in westerse musiek waar die harmonie al hoe meer
   gevorderd geraak het - vele komponiste het weggebreek van die
   konvensies wat vantevore as reëls geag is.

[wysig] Verdere leesstof

     * Twentieth Century Harmony: Creative Aspects and Practice by Vincent
       Persichetti, ISBN 0393095398.

[wysig] Bron

     * Hierdie artikel is vertaal vanaf die ooreenstemmende artikel by die
       Engelse Wikipedia.

[wysig] Eksterne skakels

     * Harmoniese progressies met demonstrasies
     * General Principles of Harmony by Alan Belkin
     * Tonalsoft Encyclopaedia of Tuning

   Kategorie: Musiek

