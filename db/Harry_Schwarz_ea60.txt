Harry Schwarz


   Harry Heinz Schwarz (Duitsland, 13 Mei 1924) was 'n Suid-Afrikaanse
   politieke leier en leier van die kortstondige Reformiste Party.

   Hy kom as seun na Suid-Afrika waarna hy hom as regsgeleerde aan die
   Universiteit van die Witwatersrand en aan die Universiteit van Londen
   bekwaam.

   Sy openbare loopbaan het in 1951 begin toe hy as kandidaat van die
   Verenigde Party lid van die Johannesburgse stadsraad word. In 1958 word
   hy tot die Transvaalse Provinsiale Raad verkies en word leier van die
   Amptelike Opposisie.

   Schwarz verlaat die Verenigde Party vroeg in die parlementsitting van
   1975 saam met vier ander Volksraadslede en stig saam met hulle op 11
   Februarie 1975 die Reformiste Party. Ná geslaagde onderhandelings met
   die Progressiewe Party smelt die twee partye saam as die Progressiewe
   Reformiste Party op 25 Julie 1975 met Colin Eglin as leier.

   Schwarz is deur sy ou skool, die Hoër Seunskool Jeppe in Johannesburg,
   aangewys as Politikus van die Eeu vir sy werk as lid van die
   verdediging in die Rivonia-verhoor.

   Tydens die bewind van die Regering van Nasionale Eenheid was hy
   Suid-Afrika se ambassadeur in Washington.
   Kategorieë: Suid-Afrikaanse diplomate • Suid-Afrikaanse politici

