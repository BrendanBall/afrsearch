Hastings


   Die binnestad van Hastings
   Die binnestad van Hastings

   Hastings is 'n stad in die graafskap East Sussex (Suidoos-Engeland) met
   sowat 84 000 inwoners (2000) en die toneel van die beroemde slag van
   1066. Willem die Veroweraar en sy berede Normandiese strydmag behaal
   die oorwinning teen die Angelsaksiese krygers wat te voet moet veg. Die
   slag van Hastings is die beginpunt van die Normandiese verowering van
   Engeland.

[wysig] Geskiedenis

   Die eerste menslike nedersettings ontstaan vermoedelik reeds in die
   prehistoriese tydperk. Sedert die vroeë middeleeue ontwikkel Hastings
   tot 'n besige hawestad, wat in die 11de eeu met vier ander hawens (New
   Romney, Hythe, Dover en Sandwich) die bond van die Cinque Ports ("Vyf
   Hawens") sluit.
   Die hawehoof van Hastings
   Die hawehoof van Hastings

   Op 28 September 1066 sit die Normandiese hertog Willem die Veroweraar
   met sy leër naby Hastings voet aan wal en verslaan op 14 Oktober Harald
   II Godwinson, die laaste Angel-Saksiese koning van Engeland. Hierdie
   oorwinning staan aan die beginpunt van die Normandiese heerskappy in
   Engeland.

   In 1377 is Hastings deur Franse troepe geplunder en in brand gesteek,
   wat tot die neergang van Hastings lei. Eers tydens die 18de eeu beleef
   Hastings 'n nuwe ekonomiese opbloei as 'n gewilde vakansieoord.

   Vandag staan Hastings naas sy belangrike rol as Engelse
   toeristebestemming ook as onderwyssentrum bekend, wat onder meer
   Engelse taalkursuse vir buitelandse studente aanbied.
   Kategorie: Engeland

