Hawaiï (eiland)


                             Hawai'i
   The Big Island
                    Landsat mosaic, 1999-2001
   Landsat mosaic, 1999-2001
                            Geografie
                 Location in the state of Hawaii
   Ligging            19°34′N 155°30′W
   Oppervlakte        10 432,5 vk km
   Geranglys          1ste, grootste eiland van deelstaat Hawaiï
   Hoogste punt       Mauna Kea
                        4 205 m
                            Demografie
   Bevolking          158 400 (2003)
   Bevolkingsdigtheid 15,2/vk km
                        Amptelike simbole
   Blom               Lehua-bloeisel (Metrosideros polymorpha)
   Kleur              Ula Ula (Rooi)

   Hawaiï is die grootste eiland van en naamgewer vir die Amerikaanse
   deelstaat en gelyknamige eilandketting Hawaiï in die sentrale Stille
   Oseaan met 'n oppervlakte van 10 432,5 vierkante kilometer en 'n
   bevoking van 158 400 mense (in die jaar 2003). Om verwarring met die
   deelstaat te voorkom, word die eiland deur sy bewoners meestal The Big
   Island (Die Groot Eiland) genoem. Ander byname, wat minder gebruiklik
   is, is Orgideë- en Vulkaaneiland.

   Die eiland het die kenmerkende vorm van 'n driehoek en beslaan twee
   derdes van die Hawaiïese eilandketting se oppervlakte. Hawaiï beskik
   met sy reënwoude en woestyne, sneeubedekte bergspitse en strande oor
   die grootste verskeidenheid landskapsvorme van alle eilande.

   Hawaiï is in geologiese opsig die jongste van die Hawaiïese eilande en
   het eers sowat 500 000 jaar gelede ontstaan. Sy twee vulkane Mauna Kea
   (4 205 meter) en Mauna Loa (4 169 meter) is die hoogste bergspitse van
   die eilandketting en ook die enigste twee wat gedurende die
   wintermaande met sneeu bedek is. As gevolg van voortgesette vulkaniese
   aktiwiteite groei die eiland Hawaiï nog steeds. Die hoofstad Hilo is
   die enigste stedelike nedersetting op die andersins yl bevolkte eiland.
   Kategorie: Hawaiï

