Hector Berlioz


               Hector Berlioz
   Portret van Berlioz deur Signol, 1832.
   Geboortenaam Louis-Hector Berlioz
   Geboorte     11 Desember 1803
                La Côte-St. Andre (Frankryk)
   Afsterwe     8 Maart 1869
                Parys (Frankryk)
   Last.fm      Hector Berlioz
   Lirieke      Hector Berlioz

   Louis-Hector Berlioz was 'n Franse komponis van die Romantiese tydperk.
   Hy is gebore op 11 Desember 1803 in La Côte-St. Andre in Frankryk. Hy
   is die oudste seun van vyf kinders. Sy vader, Louis-Joseph, het hom
   tuisonderrig gegee, waaronder musiek slegs as 'n stokpertjie gesien is.
   Hy het begin fluit speel op die ouderdom van 12 en sy vader het gou sy
   talent agtergekom. Hy het hom formeel laat onderrig.

   In 1821 het hy ingestem om medies te studeer om in sy vader se
   voetspore te volg. Hy is na Parys waar hy gou opera ontdek het. Hy het
   begin met intense musiekonderrig en het sy mediese beroep opgegee, ten
   spyte van die feit dat hy in 1824 gekwalifiseer het as mediese dokter.
   Sy vader het al sy toelae gestop en hy het begin kitaarlesse gee om
   homself finansieël te ondersteun.

   Hy het vinnig bekend geword in die musiekwêreld en het in 1826 by die
   Paryse Konservatorium toelating gekry. In 1830 het hy Symphonie
   Fantastique gekomponeer. Hy is in 1833 getroud met die Ierse aktrise,
   Harriet Smithson. Hulle enigste seun, Louis, is in 1834 gebore.

   Berlioz is veral bekend vir sy operawerke, maar sy nie-opera
   komposisies het hom een van die leidende Franse komponiste van die
   1830s en 1840s gemaak. In 1854 is Harriet oorlede en Berlioz is 'n ruk
   daarna met Maria Recio getroud. In 1863 is Les Troyens, sy mees
   oorspronklike opera, vir die eerste keer opgevoer.

   Op die ouderdom van 60 het Berlioz begin spysverteringsprobleme
   ontwikkel. Teen 1868 was hy te siek om Parys te verlaat en is op 8
   Maart 1869 oorlede.

   Inhoud

        * 1 Bekendste werke
             + 1.1 Opera
             + 1.2 Simfonieë
             + 1.3 Orkes
             + 1.4 Overtures
             + 1.5 Koormusiek
        * 2 Sien ook

[wysig] Bekendste werke

[wysig] Opera

     * Benvenuto Cellini, Opus 23
     * The Trojans
     * Béatrice et Bénédict

[wysig] Simfonieë

     * Symphonie Fantastique, Opus 14

[wysig] Orkes

     * Révérie et Caprice, Opus 8
     * Harold in Italy, Opus 16

[wysig] Overtures

     * Waverley Opus1,
     * Les Franc-Juges Opus 3,
     * King Lear Opus 4

[wysig] Koormusiek

     * La révolution grecque
     * La mort d'Orphée
     * Huit scènes de Faust, Opus 1
     * La mort de Sardanapale
     * Requiem (Grande messe des morts)

[wysig] Sien ook

     * Lys van komponiste
     * [1] Jean-Paul Penin : "Les Premières armes du jeune Berlioz : la
       Messe Solennelle.

   Kategorie: Franse komponiste

