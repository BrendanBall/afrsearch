Hede


   Die hede is die tyd wat direk ondervind en ervaar word en nie 'n
   herinnering of 'n spekulasie is nie. Die hede word normaalweg as 'n
   punt in ruimtetyd beskou en daar word gereeld daarna as "nou" verwys,
   alhoewel dit ook as 'n tydsduur beskou kan word.

   Wanneer tyd in plekke wat ver van mekaar verwyderd is vergelyk word,
   word die opvatting of begrip van "die hede" onduidelik. Daar word
   aanvaar dat sterre "nou" die posisies beklee waarin ons hulle waarneem,
   maar alhoewel lig teen 'n benaderde spoed van 3 X 108 m·s reis, neem
   dié sterre se lig 'n aantal jare om die aarde te bereik. (Die ster wat
   die naaste aan die aarde is, afgesien van die son, is Proxima Centauri
   wat 4,22 ligjare van die aarde af is.^[1]^[2])

   Wanner die term "Before Present" ("Vóór Hede") gebruik word,
   byvoorbeeld tydens koolstofdateringsprosesse, verwys "hede" na die jaar
   1950 n.C.

   Die moderne fisika het nog nie daarin geslaag om die te verduidelik wat
   die mens presies verstaan wanneer die term "nou" gebruik word nie.
   Verder is daar geen bewysbare rede waarom tyd in enige spesifieke
   rigting hoef te beweeg nie. Sommige beweer dat die idee van 'n "hede"
   'n illusie is en dat dit nie die ware natuur van realiteit voorstel
   nie. Die term "nou" kan miskien beter verstaan word as 'n onrealistiese
   konsep wat onder mense en diere ontwikkel het om sodoende te dien as 'n
   begrip van realiteit wat nodig is insover dit mense en diere help om te
   oorleef.

[wysig] Verwysings

    1. ^ Close Stars by die webwerf van Georgia State University. Laaste
       besoek op 7 Junie 2007.
    2. ^ Astronomy picture of the day - Proxima Centauri. Laaste besoek op
       7 Junie 2007.

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorie: Saadjies

