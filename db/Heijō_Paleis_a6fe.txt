Heijō Paleis


   Die gerestoureerde Suzakumon (hek) van die Heijo Paleis
   Die gerestoureerde Suzakumon (hek) van die Heijo Paleis

   Heijō Paleis (平城宮, Heijō-kyū^?) in Nara, was die Keiserlike Paleis van
   Japan (710-784 n.C.), gedurende die grootste deel van die Nara-tydperk.
   Die oorblyfesel van die paleis, en die omliggende gebied, is in 1998 as
   'n UNESCO Wêrelderfenisgebied gevestig saam met 'n aantal ander geboue
   en gebiede as die "Historiese Monumente van Antieke Nara."

   Ná Keiserin Genmei se bestyging van die Keiserlike Troon in 707 het
   heelwat bespreking plaasgeviond oor die skuif van die paleis. 'n Jaar
   later is 'n edik uitgevaardig aangaande die besluit om die palies na
   Nara te skuif. In 710 het die nuwe hoofstad amptelik oorgeneem, maar
   voltooiing van die Paleis moes nog langer wag.^[1] (Geskryf Heijō (平城)
   maar destyds as Nara uitgespreek, die gebied het sy sinoniem, Nanto
   (南都, 'Suidelike Hoofstad') teenoor Kioto, die hoofstad in die Noorde
   eeue later bekom.)

   Die stad en die paleisgronde was grootliks op Chang'an (die hedendaagse
   Xi'an), die hoofstad van Sjina gedurende die T'ang Dinastie op die
   selfde stadium toe Nara die hoofstad van Japan was. Chang'an was op sy
   beurt weer, soos baie antieke Oos-Asiese stde gegrond op 'n komplekse
   stelsel waarsêery oortuigings en wette. Dit het die roosterstelsel van
   die straatuitleg bepaal sowel as die vereiste vir geestelike
   beskermende heiligdomme of tempels wat by besondere kardinale rigtings
   in die stad geplaas moes word.

   Volgens die stelsel is die Paleis aan die noordelike punt geplaas op 'n
   lyn wat geloop het van Suzakustraat, die hoofdeurgang wat nood-suid
   deur die middel van die stad geloop het. Die straat het by die
   Suzaku-mon geëindig en die res van die Paleis geboue is dan noord van
   die hek gebou. Die hoofgeboue van die Paleiskompleks was die
   Daigoku-den, waar regerings aangeleenthede uitgevoer is, die Chōdō-in
   waar formele seremonies gehou is, die Dairi, die Keiser se woning, en
   kantoere vir verskeie administratiewe agentskappe. Die fondasies van
   die geboue is steeds sigbaar op die terrein.

   Toe die hoofstad na Heian-kyō (vandag Kioto) geskuif is, is Nara se
   keiserlik Paleis eenvoudig verlaat en aan die element oorgelaat. Oor
   die eeue heen het die geboue agteruitgegaan tot daar teen die begin van
   die Kamakura-tydperk in die laat 12de eeu byna niks meer bokant die
   grond behoue gebly het nie. Die dele onder diue grond het egter behoue
   gebly en is deur moderne argeoloe herontdek.^[2]

   Hoewel die terrein reeds in 1952 aangewys is as Spesiale Historiese
   Terrein deur die Agentskap vir Kulturele Sake duur argeolgiese
   uitgrawings steeds voort. Die Suzaku-mon en Tou-in Tuin is gerestaureer
   en vir die publiek oopgestel in 1998. Verder is daar in 2001 met
   restourasie van die Eerste Daigoku-den begin.

[wysig] Verwysings

    1. ^ "National Research Institute for Cultural Properties." URL besoek
       op 2007-03-09. Navigeer na Engelse bladsy van boonste kiesbalk
    2. ^ image showing placement of pillars

[wysig] Eksterne skakels

     * Amptelike UNESCO bladsy

   Kategorieë: Wêrelderfenisgebiede in Japan • Paleise in Japan

