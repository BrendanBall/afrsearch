Heilige Gees


   Die simbool van die Heilige Gees is 'n duif
   Die simbool van die Heilige Gees is 'n duif

   Die Heilige Gees, wat soms ook Parakleet genoem word, is die
   geïnspireerde onpersoonlike uiting of krag van God wat veral in die
   Christendom 'n belangrike rol speel. In sommige Christelike strominge
   word die Heilige Gees as 'n persoon beskryf. Ook ander religies het
   verskillende geestelike wesens wat moontlik sterk van die Christelike
   konsep verskil.

   In 'n groot aantal Christelike kerke en groeperings, die sogenaamde
   Trinitariese Christendom, word die gepersonifiseerde Heilige Gees as 'n
   deel van die sogenaamde "Drie-Eenheid" of triade van godhede voorgehou,
   wat uit God-Vader, God-Seun (Jesus Christus) en die Heilige Gees self
   bestaan. Hierdie leerstelling kom nie in enige van die Hebreeuse of
   Christelike geskrifte voor nie en word met die Konsilie van Nicea in
   die jaar 325 verbind.

   Jesus Christus het beloof dat Hy die Heilige Gees sou stuur (Johannes
   14:16-17). Jesus het gesê dat die Heilige Gees sal oortuig van sonde,
   van geregtigheid en van oordeel (Johannes 16:8). Die Heilige Gees is
   uitgestort op die Pinksterfees (Handelinge 2). Die Heilige Gees rus die
   gelowige toe met gawes (1 Korintiërs 12) en is die onderpand van die
   gelowige (2 Korintiërs 5:5). Een gelowige moet leef deur die Heilige
   Gees (Galasiërs 5:16).

[wysig] Parallele in die religieuse geskiedenis

   Ander godsdienste wys parallele met die Christelike konsep van die
   Heilige Gees op, soos byvoorbeeld die Hagion Pneuma in Griekse en
   Oud-Indiese religieuse en wysgerige werke wat vroeër as die Nuwe
   Testament ontstaan het. In die geskiedenis van die Christelike sending
   is dikwels elemente van die Christelike geloof met geloofsoortuigings
   van ander religies gekonfronteer en gekombineer.

[wysig] Eksterne skakels

     * Johannes 14
     * Johannes 16
     * Die handelinge van die apostels 2
     * 1 Korintiërs 12
     * 2 Korintiërs 5
     * Galasiërs 5

   Kategorie: Christendom

