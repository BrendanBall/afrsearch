Heilige Romeinse Ryk


   CAPTION: Sacrum Romanum Imperium (la)
   Heiliges Römisches Reich (de)
   Sacro Romano Impero (it)
   Svatá říše Římská (cs)
   Sveto rimsko cesarstvo(sl)
   Heilige Romeinse Ryk


   962 – 1806

   Vlag Wapenskild
   Vlag Wapen
   Ligging of Heilige Romeinse Ryk
   Die strekking van die Heilige Romeinse Ryk in ongeveer 1630, oorgelê op
   die moderne Europese staatsgrense
   Hoofstad Geen
   Godsdiens Rooms Katolisisme
   Regering Monargie
   Keiser
    - 962–967 Otto I
    - 973–983 Otto II
    - 996–1002 Otto III
    - 1014–1024 Hendrik II
    - 1027–1039 Konrad II
    - 1046–1056 Hendrik III
    - 1084–1105 Hendrik IV
    - 1111–1125 Hendrik V
    - 1133–1137 Lothair III
   Frederik I Barbarossa
   Wetgewer Reichstag
   Historiese tydperk Middeleeue
    - Otto I gekroon as Keiser van Italië 2 Februarie 962
    - Konrad II neem die kroon van Boergondië aan 1034
    - Vrede van Augsburg 25 September 1555
    - Vrede van Westphalia 24 Oktober 1648
    - Konfederasie van die Ryn gevorm 12 Julie 1806

   Ná die afsterwe van Karel die Grote is die Frankiese Ryk in drie dele
   verdeel:
     * die Wes-Frankiese Ryk, die historiese voorloper van die huidige
       Frankryk,
     * Lotaringe, 'n koninryk, wat van die Noordsee tot by Rome gestrek,
       maar uiteindelik verdwyn het, en
     * die Oos-Frankiese Ryk, net soos Lotaringe 'n uitgestrekte ryk in
       die hart van Europa.

   Die Heilige Romeinse Ryk is sedert die 10de eeu onder die heerskappy
   van die Ottone-dinastie uit die voormalige Karolingiese Oos-Frankiese
   Ryk gevorm. Die Oos-Frankiese koning het na homself as die rex
   Francorum orientalium verwys -"koning van die Oos-Franke" - en was in
   feite die herrser oor 'n ryk met 'n verskeidenheid opstandige stamme.

   Die naam Sacrum Imperium (Latyns "Heilige Ryk") is in 1157 en die titel
   Sacrum Romanum Imperium vir die eerste keer in 1254 in 'n historiese
   dokument gebruik.

   Vanaf die 15de eeu is ook die bynaam "van die Duitse Nasie" gebruik, en
   die bewoners het geleidelik 'n soort kulturele gemenskapsgevoel
   ontwikkel. Geskiedkundiges verwys na die Heilige Romeinse Ryk soms ook
   as die Ou Ryk, ter onderskeiding van die Duitse Ryk, wat in 1871 gestig
   is.

   Vanweë sy supranasionale karakter het die ryk nooit tot 'n nasionale
   staat in die moderne sin ontwikkel nie, maar het steeds 'n soort
   monargiese raamwerk vir die groot aantal onafhanklike Duitse state
   gebly. Behalwe vir die keiser en die ryksstande was daar ook min
   gemeenskaplike instellings.

   Danksy sy swakke strukture was die Heilige Romeinse Ryk ná die
   Middeleeue ook nie meer in staat om 'n oorlog te voer of sy magsgebied
   uit te brei. Die ryk se bevoegdhede was in die algemeen beperk tot
   gebiede soos die regssekerheid en die bewaring van vrede. Die ryk het
   sorg gedra vir politieke stabiliteit en die vreedsame beslegting van
   konflikte deur die magsdinamiek binne perke te hou: Die ryk het die
   onderdane beskerm teen willekeurige magsmisbruik van plaaslike heersers
   en kleiner ryksstande teen regsverkragting deur die magtige ryksstande
   en die keiser.

   Ná die Vredesluiting van Münster (Wesfalen) in 1648 was ook die
   buurlande as ryksstande 'n deel van die bedeling. Die Heilige Romeinse
   Ryk het sodoende ook 'n rol gespeel by die bewaring van vrede binne die
   Europese konstellasie van state.

   Sedert die middel van die 18de eeu was die ryk nogtans te swak om sy
   deelstate teen die magsuitbreiding van interne en eksterne magte te
   beskerm. Sy politieke onmag was uiteindelik ook een van die redes vir
   sy neergang. Napoléon Bonaparte se verowerings en die stigting van die
   Rynbond het die ryk byna heeltemaal verlam. Nadat keiser Frans II op 6
   Augustus 1806 afstand van die rykskroon gedoen het, is die Heilige
   Romeinse Ryk van die Duitse Nasie uiteindelik ontbind.
   Keiser en Ryk in 'n 16de eeuse afbeelding. Keiser Ferdinand III is in
   die middel uitgebeeld as die "hoof" van die Ryk en omring deur die
   Keurvorste. By die voete van die keiser sit 'n vrou, wat as 'n
   allegorie van die Ryk uitgebeeld is (let op die ryksappel). Sy is
   omring van vrugte, wat die hoop op voorspoed ná die ramp van die
   Dertigjarige Oorlog versinnebeeld. Kopergravure, Teutschlands
   fröhliches zuruffen/zu glückseliger Fortsetztung/der mit Gott/in
   regensburg angestellten allgemeinen Versammlung des H.Röm. Reiches
   obersten Haubtes und Gliedern deur Abraham Aubry, Neurenberg 1663/64
   Keiser en Ryk in 'n 16de eeuse afbeelding. Keiser Ferdinand III is in
   die middel uitgebeeld as die "hoof" van die Ryk en omring deur die
   Keurvorste. By die voete van die keiser sit 'n vrou, wat as 'n
   allegorie van die Ryk uitgebeeld is (let op die ryksappel). Sy is
   omring van vrugte, wat die hoop op voorspoed ná die ramp van die
   Dertigjarige Oorlog versinnebeeld. Kopergravure, Teutschlands
   fröhliches zuruffen/zu glückseliger Fortsetztung/der mit Gott/in
   regensburg angestellten allgemeinen Versammlung des H.Röm. Reiches
   obersten Haubtes und Gliedern deur Abraham Aubry, Neurenberg 1663/64

   Heilige Romeinse Ryk was die amptelike naam vir die magsgebied van die
   Romeinse keisers van die Middeleeue tot by die jaar 1806.

   Hierdie artikel is 'n saadjie. Voel vry om Wikipedia te help deur dit
   uit te brei.

   Kategorieë: Voormalige lande in Europa • Voormalige monargieë van
   Europa • Saadjies • Geskiedenis van Duitsland

