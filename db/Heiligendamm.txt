Heiligendamm


   Die kasteel Hohenzollern wat vandag deel uitmaak van die Grand Hotel
   Kempinski
   Die kasteel Hohenzollern wat vandag deel uitmaak van die Grand Hotel
   Kempinski
   Die Grand Hotel Kempinski
   Die Grand Hotel Kempinski

   Heiligendamm, 'n strandoord in die Mecklenburgse Baai van die Oossee,
   is 'n stadsbuurt van Bad Doberan, 'n stad in die Duitse deelstaat
   Mecklenburg-Voorpommere.

   Heiligendamm is die oudste strandoord in Duitsland en word vanweë sy
   spierwit huise langs die strand ook die "Wit Stad aan die See" genoem.
   Dit het danksy die spitsberaad van die G8-state, wat hier in Junie 2007
   plaasvind, internasionale bekendheid verwerf.

[wysig] Geskiedenis

   Die naam van Heiligendamm is afgelei van 'n groot steenhoop - die
   oorblyfsel van 'n morene uit die Ystydperk, wat later deur die see
   blootgelê is. Volgens 'n ou legende is die stene na aanleiding van die
   gebede van Sistersiënser-monnike deur die Oossee opgehoop.

   Die eerste baaier, wat die dorp tot 'n strandoord laat uitbou het, was
   groothertog Frederik Frans I van Mecklenburg in 1793. Hy is deur sy
   arts aangeraai om 'n sanatorium aan die see te laat oprig. Die dorp is
   nog sowat tagtig jaar lank deur die vorstehuis beheer, en 'n
   gedenksteen herinner vandag aan die stigter van Heiligendamm.

   Die argitekte Johann Christoph Heinrich von Seydewitz, Carl Theodor
   Severin en Georg Adolph Demmler het in die tydperk tussen 1793 en 1870
   die strandoord in die klassisistiese boustyl ontwerp, wat sedert sy
   stigting as die pragtigste in Duitsland beskou word.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Mecklenburg-Voorpommere • Saadjies

