Helen Zille


   Helen Zille in 2007.
   Helen Zille in 2007.

   Helen Zille (Johannesburg, 9 Maart 1951) is die burgemeester van
   Kaapstad en leier van die Demokratiese Alliansie (DA). In die 2006
   munisipale verkiesing het die DA die grootste party in Kaapstad geword
   met 42% van die stemme. Helen Zille is verkies as die nuwe burgemeester
   met 106 stemme teenoor 103.

   Inhoud

        * 1 Vroeë lewe en loopbaan
        * 2 Burgemeesterskap
        * 3 DA leierskapsverkiesing
        * 4 Verwysings

[wysig] Vroeë lewe en loopbaan

   Nadat sy 'n BA graad by die Universiteit van die Witwatersrand in
   Johannesburg behaal het, het sy haar loopbaan as politieke verslaggewer
   van die Rand Daily Mail begin. In die rol het sy bekendheid verwerf met
   die oopvlek van die omstandighede waaronder Steve Biko in polisie
   aanhouding te sterwe gekom het^[1]. Helen Zille was te vore 'n lid van
   die anti-apartheidbeweging genaamd Black Sash die End Conscription
   Campaign, en die South Africa Beyond Apartheid Project en die Kaapstad
   Vredeskommitee. Sy het ook getuienis ingesamel vir die Goldstone
   Kommissie wat pogings ondersoek het om die Wes-Kaap voor die verkiesing
   in 1994 te destabiliseer. Sy het die posisie van hoof van openbare
   betrekkinge van die Universiteit van Kaapstad beklee.

   As hoof van die beheerliggaam van die Grove Primary School het sy in
   1997 suksesvol 'n regeringsbeleid wat beheerliggame se magte om
   personeel aan te stel sou ingekort het betwis ^[2]. Sy was Lid van die
   Uitvoerende Raad vir Onderwys in die Wes-Kaap provisiale regering en
   het daarna 'n DA-parlementslid geword. In die DA het sy die posisie van
   onder-federale voorsitter beklee en was sy die nasionale woordvoerder
   vir onderwys. Sy was 'n finalis in die Suid-Afrikaanse vrou van die
   jaar toekenning in 2003^[3].

[wysig] Burgemeesterskap

   Zille het van meet af vel opposisie en konfrontasie van die ANC moes
   verduur nadat sy in 2006 deur 'n koalisie tot Burgemeester verkies in.
   In September 2006 het die provinsiale lid van die uitvoerende raad
   (MEC) Richard Dyanti, aangekondig dat hy beplan om die stad se
   politieke stelsel te verander. Dyanti wou 'n uitvoerende komitee
   stelsel afdwing wat die burgemeester komitee stelsel sou vervang. Die
   skuif sou daartoe lei dat Zille van haar burgemeesterlike magte ontneem
   sou word en haar rol sou tot 'n seremoniële rol verswak word. Dit sou
   die ANC en die Onafhanklike Demokrate (OD) in staat stel om 'n
   effektiewe meerderheid te vestig aangesien die partye saam 6 van die 10
   plekke op die komitee sou beklee. Zille het gedreig om die saak na die
   Grondwetlike Hof te neem. Die saak is op die ou einde beslg nadat Zille
   ooreengekom het om die ANC addisionele sub-komitees toe te ken in
   gebiede wat die party beheer het.

   'n Verdere krisis het ontstaan toe die African Muslim Party (AMP) deur
   Zille gevra is om uit die koalisie te bedank nadat AMP-lid Badih
   Chaaban in die geheim samesprekings met die ANC gevoer het en nie Zille
   nie wou toegee tot eise vir 'n onderburgemeesterpos vir die AMP nie.
   Zille het die krisis egter afgeweer deur 'n ooreenkoms met die OD aan
   te gaan waarvolgens die party by die koalisie sou aansluit en OD-lid
   Charlotte Williams onderburgemeester geword het.^[4]

[wysig] DA leierskapsverkiesing

   Op Sondag, 6 Mei 2007, word Zille verkies tot die nuwe leier van die
   Demokratiese Alliansie. Op 15 Maart het sy aangekondig sy nie van plan
   is om afstand te doen van die burgemeesterespos indien sy suksesvol is
   nie. In die aankondiging het sy praktiese reëlings voorgestel om beide
   ampte suksesvol te bedryf en ook daarop gewys dat alle Suid-Afrikaanse
   staatshoofde in die geskiedenis beide hulle partyleierskapsrol en
   uitvoerende rol tegelykertyd vervul het en dat die Franse president
   Jacques Chirac tegelykertyd burgemeester van Parys en partyleier was.
   Die leier van die Onafhanklike Demokrate in Kaapstad het in die
   openbaar aangekondig dat die party haar in dié onderneming steun. Zille
   het twee sake aangedui as die grootste uitdagings, naamlik om die party
   se tradisionele steunbasis te behou asook die uitbou van swart steun.
   ^[5]

   Vooraf gegaan deur:
   Nomaindia Mfeketo  Uitvoerende Burgemeester van Kaapstad
                      15 Maart 2006 –                      Opgevolg deur:
                                                           -

[wysig] Verwysings

    1. ^ IOL Education plan puts quality schools on edge, Besoek op 18
       Maart
    2. ^ Redeploying teachers set for revival, Besoek op 18 Maart 2007
    3. ^ Woman of the Year 2003 finalists, Besoek op 18 Maart 2007
    4. ^ IOL First things first for deputy mayor, Besoek op 18 Maart 2007
    5. ^ Beeld Zille wil DA-leierskap hê, Besoek op 18 Maart 2007

   Kategorie: Suid-Afrikaanse politici

