Helium



                                      Waterstof – Helium

                                            He
                                            Ne


                                      Volledige tabel

                                   Algemeen
          Naam, Simbool, Getal                                Helium, He, 2
                    Atoommassa                                     4.002602
                Chemiese reeks                                    Edelgasse
          Groep, Periode, Blok                             18 (VIIIA), 1, p
         Digtheid (0°C, 1 atm)                                    0.179 g/L
                      Voorkoms                  kleurloos
                                Termiese data
         Smeltpunt (by 26 atm)                            0.95 K (-272.2°C)
                      Kookpunt                           4.22 K (-268.93°C)
   Spesifieke warmtekapasiteit                                5193 J/(kg*K)
     Termiese geleidingsvermoë                                0.152 W/(m*K)
             Verdampingswarmte                                0.0845 kJ/mol
               Smeltingswarmte                                   5230 J/mol
                              Elektroniese data
          Elektronkonfigurasie                                         1s^2
            Elektrone per skil                                            2
                      Valensie                                            0
    1^ste ionisasie potensiaal                                2372.3 kJ/mol
     2^de ionisasie potensiaal                                5250.5 kJ/mol
                                Steriese data
              Kovalente radius                                        32 pm
          van der Waals radius                                       140 pm
                 Molêre volume                          21.0 ×10^-6 m^3/mol
             Kristal struktuur                                  heksagonaal
                                   isotope


   iso  verspreiding halfleeftyd VM  VE MeV  VP
   ^3He 0.000137%    Stabiel met 1 neutron
   ^4He 99.999863%   Stabiel met 2 neutrone
   ^6He sinteties    806.7 ms    β^- 3.508  ^6Li

                Alle toestandeSTD behalwe waar anders vermeld.

   Helium is 'n kleurlose, reuklose, smaaklose chemiese element, een van
   die edelgasse van die periodieke tabel van elemente, met simbool: He,
   met een atoomgetal van 2.

   Helium se kookpunt en smeltpunt is die laagste van al die elemente; dit
   bestaan slegs as 'n gas, behalwe by buitengewone toestande. Dit is die
   element wat die tweede meeste voorkom in die heelal, noemenswaardige
   hoeveelhede word op aarde slegs in natuurlike gas gevind. Dit word
   gebruik in kriogeniese toepassings, in diepsee asemhalingstoerusting,
   vir die opblaas van ballonne en as 'n beskermende gas vir vele ander
   doeleindes. Helium is nie-giftig en het geen biologiese newe-effekte.

   Inhoud

        * 1 Geskiedenis
        * 2 Toestande
             + 2.1 Helium II
        * 3 Reaksies
        * 4 Isotope
        * 5 Verspreiding
        * 6 Sintese
        * 7 Gebruike
        * 8 Eksterne skakels

[wysig] Geskiedenis

   Helium is die eerste keer in Indië in 1868 deur die Franse
   sterrekundige Pierre Janssen waargeneem as 'n helder geel lyn in die
   spektrum van die chromosfeer van die son gedurende 'n
   sonsverduistering. In dieselfde jaar het die Engelse sterrekundige
   Norman Lockyer ook 'n onbekende geel lyn in die spektrum van die son
   opgemerk en tot die gevolgtrekking gekom dat dit veroorsaak word deur
   'n element wat onbekend is op Aarde. Hy en die Engelse chemikus, Edward
   Frankland het die element helios, na die Griekse woord vir die son
   vernoem.

   In 1895 het die Britse chemikus William Ramsay helium geïsoleer deur
   cleveite met mineraalsuur te behandel. Lokyer en die Britse fisikus
   William Crookes het dit as helium geïdentifiseer. In 'n onafhanklike
   eksperiment in dieselfde jaar is Helium ook deur Sweedse chemici Per
   Teodor Cleve en Nils Langlet vanuit cleveite geïsoleer.

   In 1905 het die Amerikaanse chemici Hamilton Cady en David McFarland
   ontdek dat helium vanuit natuurlike gas geskei kan word. In 1907 het
   Ernest Rutherford en Thomas Royds gedemonstreer dat 'n alfa partikel 'n
   helium kern is. Helium is vir die eerste keer deur 'n Hollandse fisikus
   Heike Kamerlingh Onnes in 1908 vervloei deur die gas te verkoel tot
   onder een grade K. Dit was vir die eerste keer gevries in 1926 deur sy
   student Willem Hendrik Keesom. In 1938 het die Russiese fisikus Pyotr
   Leonidovich Kapitsa ontdek dat helium-4 byna geen viskositeit het by
   temperature naby die absolute nulpunt nie, 'n verskynsel wat as
   superfluïditeit bekend staan. In 1972 is dieselfde verskynsel opgemerk
   in helium-3 deur die Amerikaanse fisici Douglas D. Osheroff, David M.
   Lee en Robert C. Richardson.

[wysig] Toestande

   By STD bestaan helium slegs as 'n monatomiese gas. Dit vries alleen
   onder baie hoë druk (die variasie in die druk het 'n drastiese invloed
   op die volume van die vastestof). Onder sy kookpunt van 4.21 kelvin en
   bo die lambda punt 2.1768 kelvin, bestaan die isotoop helium-4 in 'n
   normale vloeistof vorm, in 'n toestand wat helium I genoem word. Onder
   die lambda punt begin dit ongewone eienskappe toon in 'n toestand wat
   helium II genoem word. Min is bekend rondom die eienskappe van die
   isotoop helium-3.

[wysig] Helium II

   Hoof Artikel: superfluïditeit.

   Helium II vertoon eienskappe van twee onderskeibare vloestowwe, die een
   'n normale viskose vloeistof en die ander 'n supervloeier skynbaar
   sonder enige interne wrywing. Dit vloei maklik en vinnig deur selfs die
   kleinste kapillêre openinge en in wat die fontein effek genoem word,
   styg dit oor die rand van 'n houer in 'n dun film wat skynbaar nie
   beïnvloed word deur swaartekrag nie. Verder is die termiese
   geleidigsvermoë groter as dié van enige ander bekende stof. Wanneer die
   stof aan hitte blootgestel word, word die hitte vinnig deur die stof in
   golwe gelei, 'n verskynsel wat tweede klank genoem word.

[wysig] Reaksies

   Helium is chemies onreaktief onder normale toestande. Met gloeiende
   elektron vrystelling of elektron bombardement kan helium egter
   verbindings met wolfram, jodium, fluoor, swael en fosfor vorm.

[wysig] Isotope

   Van die agt bekende isotope van helium is slegs helium-3 en helium-4
   stabiel.

   Die ander is almal radio-aktief, wat vinnig verval na ander chemiese
   stowwe. Die isotoop helium-4 met die mees algemene voorkoms, word
   geproduseer vanuit die alfa verval van swaarder radio-aktiewe elemente,
   met 'n kern wat uit 'n alfa partikel bestaan. Dit is 'n ongewoon
   stabiele kern as gevolg van die feit dat die nukleone gerangskik is in
   volledig gevulde orbitale. Daar is slegs geringe hoeveelhede helium-3
   op aarde en diè word gevorm deur die beta verval van tritium.

[wysig] Verspreiding

   Helium is die element met die tweede grootste verspreiding in die
   heelal (na waterstof) en beslaan ongeveer 'n kwart van die massa van
   die heelal. Dit is gekonsentreer in die sterre waar dit uit waterstof
   gevorm word deur kernfusie van die proton-proton kettingreaksie en die
   CNO siklus. Volgens die Groot Knal model/teorie van die ontwikkeling
   van die heelal, is die grootste hoeveelheid helium gevorm in die eerste
   drie minute na die Groot Knal.

   Die konsentrasie van helium in die Aarde se atmosfeer is slegs 1 deel
   in 200 000, hoofsaaklik as gevolg van die feit dat helium na die ruimte
   verloor word as gevolg van sy inerte karakter en lae massa. Helium wat
   op aarde in noemenswaardige hoeveelhede voorkom is hoofsaaklik die
   byprodukte van radio-aktiewe verval. Die vervalprodukte word gevind in
   minerale wat uraan en torium bevat, onder andere cleveite, pikblende,
   carnotiet, monasiet en beriel. Daar is ook klein hoeveelhede helium
   teenwoordig in minerale bronne, vulkaniese gas en meteoriet yster. Die
   grootste konsentrasie op die planeet kom voor in natuurlike gas, en is
   die grootste bron van kommersieel beskikbare helium. Die hoofbron is
   die natuurlike gasvelde van die Amerikaanse state Texas, Oklahoma, en
   Kansas.

[wysig] Sintese

   Helium kan voorberei word deur litium of boor met hoë snelheid protone
   te bombardeer.

[wysig] Gebruike

   As gevolg van sy lae digtheid is helium die gas van keuse om lugskepe
   te vul soos die alombekende Goodyear lugskip.
   As gevolg van sy lae digtheid is helium die gas van keuse om lugskepe
   te vul soos die alombekende Goodyear lugskip.

   Saamgeperste helium verkry uit natuurlike gas is kommersieel
   beskikbaar.

   Helium word vir velerlei doeleindes ingespan:
     * Omdat dit ligter as lug is kan lugskepe en ballonne gevul word met
       helium om hulle te maak dryf. Helium vir gebruik in lugskepe is
       ideaal aangesien dit nie vlambaar is nie en het 92.64% van die
       dryfvermoë van die alternatiewe gas waterstof.

     * Die stem van 'n mens wat helium ingeasem het, kry tydelik 'n hoë
       toon as gevolg van die spoed van klank in helium wat byna drie keer
       hoër is as in lug, wat 'n ooreenstemmende toename in die resonante
       frekwensie van die larinks tot gevolg het. Dit mag dalk vermaak
       verskaf maar kan dodelik gevaarlik wees met gekonsentreerde helium.

     * Trimix is 'n atmosferiese mengsel van helium, suurstof en stikstof
       en word gebruik in diepsee asemhalingsapparaat om die risiko van
       stikstof narkose en suurstofvergiftiging teen hoë drukke te
       voorkom.

     * Vanweë sy uitermate lae smeltpunt en kookpunt, word helium as 'n
       verkoelingsmiddel gebruik in magnetiese resonansie-beeldvorming,
       kernreaktore, supergeleier magnete asook in ander kriogeniese
       toepassings.

     * Vanweë sy inerte eienskappe word helium as 'n beskermingsgas
       gebruik vir die kweek van silikon en germanium kristalle, vir
       titaan en sirkoon produksie, vir boogsweiswerk asook vir
       gaschromatografie.

     * Helium word gebruik om vloeibare vuurpylbrandstof saam te pers.

     * Helium word in supersoniese windtonnels gebruik.

     * Die versterkingsmedium van die helium-neon laser is 'n mengsel van
       helium en neon.

[wysig] Eksterne skakels

     * WebElements: Helium
     * EnvironmentalChemistry.com – Helium
     * It's Elemental – Helium
     * Hoax: Helium Causes Death (CIAC Hoaxbusters)

   Kategorie: Chemiese elemente

