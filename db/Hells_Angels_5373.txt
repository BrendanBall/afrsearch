Hells Angels


   Die ingang van die Hells Angels se klubhuis in New York in die VSA.
   Die ingang van die Hells Angels se klubhuis in New York in die VSA.

   Die Hells Angels is 'n motorfietsklub wat oorspronklik in Amerika
   gestig is. Vandag beskik die klub oor duisende lede, versprei oor meer
   as 29 lande, insluitende Suid-Afrika.

   Inhoud

        * 1 Geskiedenis
        * 2 Klub Skild
        * 3 In die Media
        * 4 Verwysings

[wysig] Geskiedenis

   Die klub is in 1948 in Fontana, Kalifornië gestig. Die naam "Hells
   Angels" is geïnspireer deur 'n groep vlieeniers van die VSA se lugmag
   wat aktief was gedurende die Tweede Wêreldoorlog. Die klub bevestig dat
   die naam oorspronklik voorgestel is deur ene Arvid Olsen, wat betrokke
   was by the VSA lugmag eenheid ten tyde van sy assosiasie met die
   stigters van die Hells Angels klub.

   Die Hells Angels sê uitdruklik dat hulle nie direk met die militêre
   eenheid geassosieer is nie, maar slegs die naam aangeneem het. Geeneen
   van die oorspronklike militêre Hell's Angels het ooit aan die
   motorfietsklub behoort nie. ^[1]

[wysig] Klub Skild

   Die Hells Angels se klub motief is genaamd die "Deathead" en bestaan
   uit 'n skedel gekroon met 'n goue helm in die vorm van 'n vlerk.

   Die oorsprong van die motief word erken as 'n kombinasie van militêre
   embleme, van onderskeidelik die VSA lugmag se "85th Fighter Squadron"
   en die "552nd Medium Bomber Squadron". Die finale ontwerp was gemaak
   deur Frank Sadliek, 'n eertydse leier van die Hells Angels in San
   Fransisco.

   Die Hells Angels het die klub embleem, die klub naam en die naam
   "Deathead" geregistreer as 'n handelsmerk in verskeie lande,
   insluitende Suid Afrika. ^[2]

[wysig] In die Media

   Die Hells Angels geniet wêreldwye publisiteit — meesal negatief, danksy
   klublede se betrokkenheid by onwettige aktiwiteite.

   Die klub se verteenwoordigers wend gereelde pogings aan om die klub te
   distansieer van die kriminele aktiwiteite van sommige lede, maar danksy
   volgehoue negatiewe publisiteit deur die pers, is daar min mense wat
   níé die Hells Angels assosieer met geweld, misdaad en antisosiale
   gedrag nie.

   Plaaslike nuus artikels oor die Hells Angels in Suid Afrika, illustreer
   die kwessie duidelik:
     * Hell's (sic) Angels se vlerke skroei, Beeld, 21 Junie 2001
     * Where is Kebble's Killer?,Guardian & Mail, 15-Nov-06
     * "Hells Angels" members arrested,News24.com, 9-Nov-02

[wysig] Verwysings

   [http://www.hells-angels.startpagina.nl/ Hells Angels World Links (en)
    1. ^ http://www.hells-angels.com/history.htm Hells Angels amptelike
       webtuiste
    2. ^ http://www.hells-angels.com/history.htm Hells Angels amptelike
       webtuiste

   Kategorie: Internasionale organisasies

