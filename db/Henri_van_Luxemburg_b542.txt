Henri van Luxemburg


   Henri van Luxemburg
   Henri van Luxemburg

   Henri van Luxemburg of amptelik Henri Albert Gabriel Félix Guillaume vu
   Lëtzebuerg (gebore op 16 April 1955 in die kasteel van Betzder) is die
   groothertog van Luxemburg en die sesde Luxemburgse staatshoof uit die
   dinastie van Nassau-Weilburg. Prins Henri word as die eerste seun van
   die destydse erfgroothertoglike paar Jean van Luxemburg en
   Joséphine-Charlotte van Luxemburg gebore en gaan skool in Luxemburg en
   Frankryk.

   Met sy meerderjarigheid in 1973 word aan hom die titel erfgroothertog
   toegeken. In 1974 kry hy 'n opleiding in die militêre akademie van
   Sandhurst en word in 1975 offisier. In die Luxemburgse weermag dra hy
   die titel colonel (kolonel). Daarna studeer hy aan die Universiteit van
   Genève Politieke Wetenskappe en verwerf in 1980 sy Licence.

   Op 14 Februarie 1981 trou hy met Maria Theresia Mestre. Die paar het
   vyf kinders.

   Henri van Luxemburg ontvang die eredoktersgraad van die Sacred Heart
   University in Fairfield, Connecticut (VSA), die Miami University in
   Oxford, Ohio (VSA), die Universiteit van Khon Kaen (Thailand) en die
   Universiteit van Trier (Duitsland).

   Van 1980 tot 1998 is hy 'n lid van die Luxemburgse Staatsraad. Op 4
   Maart 1998 word hy volgens artikel 43 van die Luxemburgse Grondwet deur
   sy vader as Lieutenant-Representant benoem.

   Op 7 Oktober 2000 neem sy vader Jean vrywillig afstand van die troon,
   en Henri lê die eed as Groothertog van Luxemburg af.

[wysig] Kinders

   Henri saam met die groothertogin, Maria Teresa.
   Henri saam met die groothertogin, Maria Teresa.
     * Erfgroothertog Guillaume (* 11 November 1981).
     * Felix (* 3 Junie 1984)
     * Louis (* 3 Augustus 1986)
     * Alexandra (* 16 Februarie 1991)
     * Sébastien (* 16 April 1992)

[wysig] Buiteskakel

     * Amptelike webwerf by die Regering van Luxemburg

   Kategorie: Luxemburgse groothertoë

