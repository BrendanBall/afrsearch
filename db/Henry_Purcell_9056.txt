Henry Purcell


        Henry Purcell
   Afsterwe 21 November 1695
   Last.fm  Henry Purcell
   Lirieke  Henry Purcell

   Henry Purcell (circa 1659 - 21 November 1695) was 'n Engelse komponis
   van barokmusiek, wie se werk vandag nog dikwels uitgevoer en opgeneem
   word. Sy werke behoort tot die belangrikste barokrepetoir. Hy was 'n
   leerling van die Engelse komponis John Blow. Purcell het sowel
   kerkmusiek, toneelmusiek en instrumentele werke as liedere en
   (semi-)operas geskrywe.

   Sy werke vertoon 'n interessante versmelting van die ou Elizabethaanse
   koortradisie met "nuwe" Italiaanse invloede. Purcell is opgelei as 'n
   koorjong in die Chapel Royal ten tyde die Restoration onder koning
   Charles II, waar hy ook lesse van kaptein Henry Cooke, die jong
   gestorwe Pelham Humfrey en John Blow gekry het. Met Blow het hy 'n
   lewenslange vriendskapsband gehad. Blow het om en by 1680 se pos as
   orrelis van Westminster Abbey aan Purcell afgestaan, toe hy tot die
   insig kom dat sy leerling hom oortref het. Ná die dood van Purcell het
   Blow opnuut hierdie pos ingeneem tot en met sy dood in 1708. Die twee
   se liggame is nie ver van mekaar in Westminster Abbey begrawe nie, naby
   die orrel waarop albei eens gespeel het.

   Die vroegste bekende werk van Purcell is die lied Sweet Tyraness, I now
   resign. In sy vroeë dae as komponis het Purcell veral religieuse
   anthems geskryf, waat hy 'n verbasende virtuositeit aan die dag gelê
   het en met tallose spesiale effekte geëksperimenteer het, soos die
   verskuiwing van sleutels en die tipiese Purcelliaanse "word painting":
   wanneer daar in die teks byvoorbeeld 'n woord as "laag" voorkom, dan
   set Purcell dit ook daadwerklik op 'n verskriklik lae noot, en vice
   cersa met woorde wat as "hoog" voorkom. Belangrike anthems van die
   twintiger Purcell is My Beloved Spake, waarin hy voëlgesang naboots,
   The Bell Anthem, met kerkklokimitasies, die kers-anthem Behold, I Bring
   you Glad Tidings, die erg argaïese Jehova, quam multi sunt hostes mei,
   waarmee hy bewys dat hy die ou kontrapuntiese tegnieke van Thomas
   Tallis onder die knie gekry het, en I was Glad, vir die troonbestyging
   van die dubbelmonargie van Willem III van Organje-Nassau en Maria II
   van Engeland ná die Glorious Revolution van 1689. In onlangse tye word
   hierdie vroeë repertoir herontdek en integraal deur Robert King
   opgeneem, wat daar baie baie byval mee oes en 'n aantal belangrike
   pryse wen, waaronder die Gramophone Award. Namate Purcell méér
   toneelmusiek begin komponeer, verminder sy anthems in aantal.

   Purcell het 'n gewilde komponis geword van welkomsliedere vir
   vorstelike persone en lofgesange (odes), waarvan die eerste, Welcome,
   Viceregent of the Mighty King, reeds in 1680 geskryf is. Hy het in 1685
   'n kroningsgesang vir die kroning van Jocobus II van Engeland, My Heart
   is Inditing, geskryf. Hy het ook die orrel bepseel tydens die kroning
   van Willem en Mary in 1689. Van Purcell is slegs vier korte orrelwerke
   bekend: die sogenaamde voluntaries. Hy het een volwaardige opera, Dido
   and Aeneas, geskryf, asook vyf semi-operas, een term wat deur Roger
   North bekend gemaak is om te verwys na 'n soort musiekteater waarin
   daar ook gesproke teks voorkom - in werklikheid 'n opvolger van die
   masque (gemaskerde bal). Hierdie semi-operas is The Prophetess, or the
   History of Dioclesian, King Arthur, or the British Worthy, The Fairy
   Queen, The Indian Queen, en The Tempest, or the Enchanted Isle. Die
   meeste van hierdie werke word tans maar selde uitgevoer, behalwe vir
   Dido and Aeneas op teks van die Ier Nahum Tate, die latere Poet
   Laureate. Honderde liedere, waaronder vele op tekste van Abraham Cowley
   en 'n aantal van die jonge William Congreve, is pas in die laaste
   dekades onder die stof uitgehaal, grotendeels danksy die toewyding van
   die kontratenoor Alfred Deller. Purcell het ook 'n groot aantal dikwels
   onwelvoeglike drinkliedere, die sogenaamde catches, gekomponeer;
   hiervan is Pox on you die berugste, met die beroemde winde- en
   boerverwerking. In 1695, die jaar van sy dood, het hy musiek vir die
   roudiens van Koningin Maria geskryf.

   Purcell se vriendskap met die digter John Dryden het gereeld tot
   buitengewoon indrukwekkende en vrugbare samewerking tussen die twee
   gelei. Só het hierdie samewerking die teks vir die patriotiese
   semi-opera, King Arthur, or the British Worthy, gelewer, wat ontelbare
   klassieke arias oplewer en eweneens verskriklik snaakse scenes met
   bytende satire bevat het.

   Sy verskillende Odes for Saint Cecilia's Day, soos Welcome to all the
   Pleasures en Hail! Bright Cecilia, geniet teenwoordig 'n hernieude
   belangstelling en word van ál sy odes die gereeldste uitgevoer. Hulle
   val op deur 'n sterk melankoliese gemoedsstemming, afgewissel met swaar
   bombastiese kooreffekte. Purcell het ook die trompet, wat voorheen
   slegs vir militêre musiek gebruik is, in die teater bekend gestel.
   Kategorie: Engelse barokkomponiste

