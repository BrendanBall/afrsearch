Herbert Spencer


   Herbert Spencer
   Herbert Spencer

   Herbert Spencer (27 April 1820 - 8 Desember 1903) was 'n Engelse
   filosoof. Hy was 'n vroeë voorstander van die evolusieteorie en het 'n
   invloedryke sintese van kennis wat die belangrikheid van die individu
   teenoor die gemeenskap en dié van wetenskap teenoor godsdiens
   daargestel. Sy belangrikste werk was die "System of Synthetic
   Philosophy" 'n omvattende werk wat onder meer die beginsels van die
   biologie, sielkunde, moraliteit en sosiologie aanspreek.

   Inhoud

        * 1 Lewensloop
        * 2 Werke
        * 3 Sekondêre literatuur
        * 4 Eksterne skakels

[wysig] Lewensloop

   Spencer is gebore in Derby en is grootliks tuis onderrig. Hy was vir 'n
   paar maande 'n onderwyser en het as sestienjarige 'n pos as siviele
   ingenieur by die spoorweë gekry (van 1837 tot 1841). Hy het in sy vrye
   tyd geskryf en in 1848, word Spencer die sub-redakteur van The
   Economist - toe soos nou 'n invloedryke finansiële koerant.

   Hierna het hy 'n professionele skrywer geword. In 1852 word Spencer se
   "The Developmental Hypothesis", en in 1855 sy "Principles of
   Psychology" uitgegee. Spencer het verskeie werke wat oor verskillende
   onderwerpe handel gepubliseer insluitende "Principles of Sociology" en
   "Principles of Ethics". Die werke het onder andere ook sy sieninge oor
   evolusie ingesluit, wat deur hom beskou is as 'n belangrike stukrag
   agter die ontwikkeling van 'n tydvak waarin groter interpersoonlike
   samewerking moontlik was. Hy beskou die evolusionêre ontwikkeling van
   die menslike samelewing deur die toenemende verdeling van arbeid as die
   krag wat hierdie samelewing laat verander het van ongedifferensieërde
   hordes na komplekse beskawings. Spencer glo dat die fundamentele
   sosiologiese klassifikasie die verskil tussen militêre samelewings
   waarin samewerking deur middel van mag verkry word en industriële
   samelewings waarin samewerking vrywillig en spontaan voorkom, is.

   Spencer word deur sommiges beskou as die skepper van die Sosiale
   Darwisme, ten spyte daarvan dat sy teorië in kontras staan met verskeie
   van die standpunte wat algemeen met die term verbind word. Buitendien
   is Spencer se werke voor dié van Charles Darwin uitgegee. Spencer se
   boek, "First Principles" is 'n uiteensetting van die evolusionêre
   beginsels wat alle vlakke van realiteit onderlê. Spencer, het die
   oorspronlikheid en genialiteit van Dawin se werk erken en het dié
   wetenskaplike se begrafnis in 1882 in Westminster Abdykerk bygewoon en
   sodoende sy eie reël om nooit voet in 'n kerk te sit nie, verbreek.

   In sy politieke geskrifte soos "The Man Versus the State", was Spencer
   'n voorstander van radikale klassieke liberale filosofie. Gebaseer op
   die protestantse etiek postuleer hy in sy "Law of Equal Freedom" dat ’n
   mens elke vryheid het, so lank hy nie in die vryheid van ander mense
   inmeng nie. Gebaseer op etiese gronde sowel as die logika van die
   evolusie huldig Spencer die mening dat enige ingryping van die staat in
   die menslike samelewing verkeerd is.

   Dit was Spencer en nie Darwin wat die frase "oorlewing van die
   sterkste" "survival of the fittest" geformuleer het. Spencer word ook
   erken as een van die stigters van die sosiologie wetenskap.

[wysig] Werke

     * Social Statics (1851)
     * System of Synthetic Philosophy (1860)
       (http://praxeology.net/HS-SP.htm)
     * The Social Organism (1860)
     * Education (1861)
     * First Principles (gepubliseer in 6 dele 1860-1862)
       (http://praxeology.net/HS-SP.htm#firstprinciples) ISBN 0898757959
     * Principles of Biology (1864-1867)
     * Principles of Psychology (1870-1872)
     * Principles of Sociology (1874, ISBN 0765807505)
     * Principles of Ethics (1879-1893)
       (http://praxeology.net/HS-SP.htm#firstprinciples)
     * The Man 'versus' the State (1884)
     * Autobiography (1904)

[wysig] Sekondêre literatuur

     * David Duncan: Life and Letters of Herbert Spencer (2 Bände),
       University Press of the Pacific, 2002
     * Johann G. Muhri: Normen von Erziehung. Analyse und Kritik von
       Herbert Spencers evolutionistischer Pädagogik. 1982. ISBN
       3-770-520-653
     * W. C. Owen: The Economics of Herbert Spencer. 2002. ISBN
       1-410-200-043

[wysig] Eksterne skakels

     * Spencer se werke

   Kategorie: Engelse filosowe

