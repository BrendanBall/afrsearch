Hergé


   Beeld:Mur peint Bruxelle crop.jpg
   'n Muurskildery in die Belgiese hoofstad Brussel wys die hoofkarakters
   van Die avonture van Kuifie

   Georges Remi (23 Mei 1907 – 3 Maart 1983), meer bekend as Hergé, sy
   skuilnaam, was 'n Belgiese strokiesverhaalskrywer en -kunstenaar. Hergé
   is die Franse uitspraak van die skrywer se voorletter, G.R., omgekeerd.
   Sy mees bekende en omvattende werk is Die avonture van Kuifie, wat hy
   geskryf en geïllustreer het vanaf 1929, tot die jaar van sy afsterwe in
   1983, met die 24ste titel nog onvoltooid.

   Die merkwaardige eienskappe van die Kuifie-stories sluit in die sterk
   skepping van 'n gevoel van realiteit, (danksy sy nougesette en
   verreikende navorsing), en sy kenmerkende ligne claire sketsmetode.

   Inhoud

        * 1 Biografie
        * 2 Sien ook
        * 3 Eksterne skakels
        * 4 Bron

[wysig] Biografie

   Georges Remi is gebore in 1907 in Etterbeek, in Brussel, België. Hy het
   nooit formele kunsopleiding ontvang nie. Hy begin om sy werk as Hergé
   te onderteken vanaf 1924. Hy publiseer sy eerste strokiesverhaal in
   1926. Sy eerste Kuifie-storie verskyn as 'n strokiesprentreeks in Le
   Petit Vingtième op 10 Januarie, 1929, en word voltooi teen 8 Mei, 1930.
   Kuifie, as karakter, is geïnspireer deur sy broer, Paul Remi, wat toe
   'n offisier in die Belgiese weermag was.

   In 1932 trou hy met Germaine Kieckens. Hulle het nooit kinders gehad
   nie en skei in 1975.

   Die vroeë stories van Kuifie het verskyn teen die tempo van ongeveer
   een per jaar. Voor Die blou lotus, die vyfde storie in die reeks, het
   Hergé onverskillige en politiek onkorrekte foute gemaak oor die lande
   wat Kuifie besoek het. As gevolg van sy vriendskap met 'n jong Sjinese
   man, Sjang Sjonjen, raak hy nougeset om die plekke wat Kuifie besoek in
   sy verdere stories akkuraat uit te beeld. Die laaste drie stories het
   veel langer geneem om te verskyn (met vyf en nege jaar se verloop
   tussen die drie).

   Hergé sterf op 3 Maart 1983 op die ouderdom van 75 weens die
   komplikasies van bloedarmoede, waaraan hy gely het vir vele jare.

[wysig] Sien ook

     * Die avonture van Kuifie vir 'n lys van die 24 boeke in die reeks.

[wysig] Eksterne skakels

     * Hergé - 'n mini-profiel en lewenslyn
     * Ontdek Kuifie

[wysig] Bron

     * Verkorte vertaling vanaf Hergé in die Engelse Wikipedia.

   Kategorie: Belgiese strokiesprentkunstenaars

