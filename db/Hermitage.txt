Hermitage


   Die Hermitage
   Die Hermitage

   Die Hermitage in Sint Petersburg is een van die grootste en
   omvangrykste kuns-en-kultuurhistoriese museums in die wêreld. Daar is
   internasionale takke in Amsterdam, Londen, Las Vegas en Ferrara in
   Italië. Die Hermitage hou die Guinness-wêreldrekord as die plek met die
   grootste versameling skilderye^[1].

   Inhoud

        * 1 Geskiedenis
        * 2 Geboue
        * 3 Versamelings
             + 3.1 Rembrandt
        * 4 Verwysings
        * 5 Eksterne skakel

[wysig] Geskiedenis

   Die museum het in 1764 ontstaan uit die versameling van Katharina die
   Grote, wat gedurende haar bewind duisende skilderye gekoop het. Daarmee
   het sy die versameling van tsaar Pieter die Grote aansienlik vergroot.
   Katharina se onderskeie opvolgers het die versameling bly uitbrei. Die
   museum is in 1852 onder tsaar Nikolaas I vir die publiek oopgestel. Dit
   bevat versamelings uit die Oudheid (onder meer Egipte), die Middeleeue
   en nuwer kuns van sowel die Weste as die Ooste. Argeologiese vondste en
   kuns uit Asië en die Russiese kultuur van die 8ste tot die 19de eeu is
   ook goed verteenwoordig.

   Daar is meer as drie miljoen stukke in die hele versameling, wat oor
   meer as twee en ’n half eeue bymekaargemaak is. Die museum het die
   Beleg van Leningrad in 1941-1944 deurstaan, ondanks Hitler se opdrag
   dat die hele stad verwoes moet word. Die beste stukke van die
   versameling is toe tydelik in ’n gebied agter die Oeral-gebergte
   versteek.

   Van 1929 tot 1932 het ’n kommunistiese organisasie, Antiquariat, in die
   geheim vyftig top-skilderye verkoop, onder meer sewe van Rembrandt soos
   Pallas Athene, Portret van Titus, Portret van ’n Ou Man, ’n Poolse
   Edelman en Meisie met ’n Besem.

[wysig] Geboue

   ’n Koepel in die Hermitage
   ’n Koepel in die Hermitage

   Die Hermitage word gehuisves in ’n aantal argitektonies interessante
   geboue:
     * Die Winterpaleis (1754-'62, argitek V.V. Rastrelli)
     * Die Klein Hermitage (1764-'67, argitek J.B. Vallen-Delamot)
     * Die Ou Hermitage (1771-'87, argitek Y.M Felten)
     * Die Nuwe Hermitage (1839-'52, argitek Leopold von Klenze)
     * Die Hermitage-teater (1783-'87, argitek Dzj. Kwarengi)
     * Die Mensjikof-paleis (1710-'20, argitekte D.M. Fontana, I.G.
       Sjedel)
     * Die gebou van die Hoofstaf (argitek K.I. Rossi)

[wysig] Versamelings

   Die Hermitage bevat verskeie afdelings met verskillende soorte kuns,
   soos:
     * Prehistoriese kuns
     * Antiek
     * Westerse Europese (skilder)kuns van onder andere Peter Paul Rubens,
       Rembrandt, Leonardo da Vinci, Rafaël, Giorgione, Titiaan,
       Michelangelo en Vincent van Gogh. Ook van Jean-Baptiste Siméon
       Chardin, Caravaggio, Annibale Carracci, Luca Giordano, Salvatore
       Rosa, Gianmaria Crespi, Tiepolo, Francesco Guardi, Pierre-Auguste
       Renoir, Paul Gauguin, Pablo Picasso en Henri Matisse
     * Die arsenaal
     * Oosterse kuns
     * Russiese kultuur
     * Numismatiek (munte)
     * Die paleis van Pieter die Grote
     * Die Mensjikof-paleis
     * Gebou van die Hoofstaf
     * Porseleinmuseum
     * Permanente tentoonstellings in die Konstantinofski-paleis

[wysig] Rembrandt

   Die museum het twintig skilderye van Rembrandt en dus een van die
   grootste versamelings van dié beroemde kunstenaar se werk. (Die
   Rijksmuseum in Amsterdam het negentien). Werke sluit in:
     * Die Aanbidding van die Wyse Manne (1632)
     * Danaë (1636)
     * Dawid en Jonatan (1642)
     * Heilige Familie (1645)
     * Jong Vrou met Oorbelle (1657)
     * Landskap met ’n Ruiter (1648-'50)
     * Die Offerande van Isak (1635)
     * Portret van ’n Geleerde (1631)
     * Die Terugkeer van die Verlore Seun (c. 1668)
     * Winterlandskap (c. 1650/'54)

   Die Hermitage gesien van oorkant die Newa-rivier. Van links: die
   Hermitage-teater, Ou Hermitage, Klein Hermitage en Winterpaleis
   Die Hermitage gesien van oorkant die Newa-rivier. Van links: die
   Hermitage-teater, Ou Hermitage, Klein Hermitage en Winterpaleis

[wysig] Verwysings

          Hierdie artikel is merendeels vertaal vanaf die Nederlandse
          Wikipedia-artikel [1]

    1. ^ Guinness World Records

[wysig] Eksterne skakel

     * Amptelike webtuiste (in Engels)

   Kategorieë: Russiese argitektuur • Sint Petersburg

