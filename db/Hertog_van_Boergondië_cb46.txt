Hertog van Boergondië


   Paleis van die Hertoë van Boergondië in Dijon
   Paleis van die Hertoë van Boergondië in Dijon
   Maket van die Paleis van die Hertoë van Boergondië in Dijon
   Maket van die Paleis van die Hertoë van Boergondië in Dijon

   Die Hertog van Boergondië (Frans: Duc de Bourgogne) was die hoof van
   die Hertogdom van Boergondië, 'n hertogdom in die ooste van die huidige
   Frankryk. Van 880 tot 1477 het die hertoë oor die Hertogdom in die
   Ooste van die huidige Frankryk geheers. Van 1477 tot aan die einde van
   die Spaanse Opvolgingsoorlog is die titel vir Franse prinse gebruik en
   was dit ter selfde tyd die titel van die hoof van die Habsburgse
   gebiede in die Lae Lande en Frankryk. Na 1714 is die titel toegeken aan
   die Koning van Spanje wat dit tot vandag toe hou.

   Inhoud

        * 1 Skep van die Hertogdom
        * 2 Lys van hertoë
             + 2.1 Huis van die Bosonides
             + 2.2 Huis van Capét (Robertiens)
             + 2.3 Huis van Capét
             + 2.4 Huis van Valois
        * 3 Na 1477
             + 3.1 Hertog van Boergondië (Franse titel)
                  o 3.1.1 Titel van die ancien régime
                  o 3.1.2 Beleefdheidstitel
             + 3.2 Hertog van Boergondië (Habsburgse titel)
        * 4 Bibliografie

[wysig] Skep van die Hertogdom

   Die Hertogdom van Boergondië (Frankoprovensaals Borgogne) is in die 9de
   eeu teen 880 gestig uit deel van die Koninkryk van Boergondië, deur die
   Karolingiese konings Lodewyk III van Frankryk en Karel II van Frankryk
   en die hooflede van hulle familie wat die Karolingiese Ryk wat hulle
   van Karel die Grote geërf het verdeel het. Hulle het al die
   karolingiese koninkryke van Frankryk verdeel in feudale hertogdomme en
   graafskappe onder die koning van Frankryk.

   Richard II van Boergondië, wat bekend gestaan het as Richard die
   Regsbringer, is eers as markies en toe eerste Hertog van Boergondië
   benoem en een van die ses pairs van Frankryk onder die susereiniteit
   van koning Lodewyk III van Frankryk.

   Die Hertogdom van Boergondië het opsigself weer susereiniteit oor die
   volgende vasalle graafskappe van Boergondië gehad:
     * Graafskap van Châlon sur Saone, Graafskap van Charolais, Graafskap
       van Mâcon, Graafskap van Autun, Graafskap van Nevers, Graafskap van
       Avalon, Graafskap van Sancerre, Graafskap van Tonnerre, Graafskap
       van Senlis, Graafskap van Auxerre, Graafskap van Sens, Graafskap
       van Troyes, Graafskap van Auxonne, Graafskap van Boergondië (vandag
       Franche-Comté), Graafskap van Montbéliard, Graafskap van Bar...
     * En ander graafskappe, seigneuries, en gebiede wat deur huwelike of
       oorlogsoorwinnings bekom is.

[wysig] Lys van hertoë

[wysig] Huis van die Bosonides

     * 880-921 : Richard Justiciarius, eerste Hertog van Boergondië wat
       die hertogdom van koning Lodewyk III van Frankryk ontvang het
     * 921-923 : Rudolf I, seun van die vorige hertog. In 923 het hy
       Koning van Frankryk geword en die hertogdom aan sy broer afgestaan.
     * 923-952 : Hugo die Swarte, broer van die vorige hertog.
     * 952-956 : Giselbert van Châlon, skoonseun van Richard I, het nie
       die hertoglike titel ontvang nie, maar het as “hoofgraaf” van die
       Boergondiërs (Frans: comte principal des Bourguignons) bekend
       gestaan. Hy was die hoof-luitenant van sy voorganger maar het
       sonder erfgename gesterf.

[wysig] Huis van Capét (Robertiens)

     * 956-965 : Otto, skoonseun van Giselbert wat getroud was met
       Liutgarde, dogter en erfgename van Giselbert van Châlon.
     * 965-1002 : Hendrik die Grote, broer van die vorige hertog, verkies
       deur die grawe van die Hertogdom van Boergondië.
     * 1002-1004 : Otto Willem, Paltsgraaf van Boergondië, skoonseun van
       die vorige hertog.

[wysig] Huis van Capét

   Wapenskild van die Huis van Capét se Hertoë van Boergondië
   Wapenskild van die Huis van Capét se Hertoë van Boergondië
     * 1004-1032 : Robert II, Koning van Frankryk, kleinneef van Otto en
       Hendrik
     * 1032-1076 : Robert I die Oue, seun van die vorige hertog en broer
       van koning Hendrik I van Frankryk van wie hy die Hertogdom van
       Boergondië ontvang het toe hy nie die Franse troon bekom het nie.
     * 1076-1079 : Hugo I, kleinseun van die vorige hertog.
     * 1079-1102 : Odo I Borrel, broer van die vorige hertog.
     * 1102-1143 : Hugo II die Vredeliewende, seun van die vorige hertog.
     * 1143-1162 : Odo II, seun van die vorige hertog.
     * 1162-1192 : Hugo III, seun van die vorige hertog.
     * 1192-1218 : Odo III, seun van die vorige hertog.
     * 1218-1272 : Hugo IV, seun van die vorige hertog.
     * 1272-1306 : Robert II, seun van die vorige hertog.
     * 1306-1315 : Hugo V, seun van die vorige hertog.
     * 1315-1349 : Odo IV, broer van die vorige hertog.
     * 1349-1361 : Filip I de Rouvres, petit-seun van die vorige hertog.

[wysig] Huis van Valois

   Wapenskild van die Hertoë van Valois-Boergondië
   Wapenskild van die Hertoë van Valois-Boergondië

   Die Huis van Valois was 'n sytak van die Huis van Capét
     * 1361-1364 : Jan II die Goeie, koning van Frankryk, skoonvader van
       de Filip van Rouvres en kleinneef van Odo IV. Filip van Rouvres het
       sonder seuns gesterf wat Jan II koning van Frankryk as naaste
       bloedverwant die hertogdom besorg het uitgesluit die gebiede van
       Karel II die Slegte, Koning van Navarra (die ander kleinneef van
       Odo IV). Maar die state van Boergondië het geweier om geannekseer
       te word, hy het dus die titel Hertog van Boergondië slegs in
       persoonlike hoedanigheid gehou (en nie as koning van Frankryk nie)
       en het uiteindelik die titel as 'n apanage aan sy vierde seun
       gegee.
     * 1364-1404 : Filip II die Stoute, seun van die vorige hertog
     * 1404-1419 : Jan I sonder Vrees, seun van die vorige hertog
     * 1419-1467 : Filip III die Goeie, seun van die vorige hertog
     * 1467-1477 : Karel die Stoute, seun van die vorige hertog

[wysig] Na 1477

   Na die sterfte van Karel die Stoute het Lodewyk XI die Hertogdom van
   Boergondië in beslag geneem en aan die kroon herkoppel. Die titel
   Hertog van Boergondië is aan 'n paar prinse van die koningshuis van
   Frankryk toegeken. Maar Maria van Boergondië, die dogter van Karel die
   Stoute het haarself as Hertogin van Boergondië verklaar, die meeste
   vestings van haar vader behou en met Maximiliaan I van Habsburg getrou
   wat haar die titel terugbesorg het.

[wysig] Hertog van Boergondië (Franse titel)

[wysig] Titel van die ancien régime

   Die titel is deur die Koning van Frankryk aan prinse en a priori aan
   die oudste seun van die Dauphin toegeken:
     * 1682-1711 : Lodewyk van Frankryk (1682 † 1712), Hertog van
       Boergondië, oudste seun van Lodewyk van Frankryk, genaamd grand
       dauphin, en kleinseun van Lodewyk XIV. Hy was die vader van Lodewyk
       XV en het dauphin geword in 1711.
     * 1751-1761 : Lodewyk van Frankryk (1751 † 1761), Hertog van
       Boergondië, oudste seun van Lodewyk van Frankryk, dauphin, en
       kleinseun van Lodewyk XV. Hy was die oudste seun van Lodewyk XVI.

[wysig] Beleefdheidstitel

     * 1950-1975 : Alfons van Bourbon, oudste seun van Jaime de Borbón
       (1908 † 1975), Hertog van Anjou en van Ségovie, die titel Hertog
       van Bourbon en van Boergondië van sy vader ontvang. In 1975, met
       die dood van sy vader het hy die titel Hertog van Anjou aangeneem.

[wysig] Hertog van Boergondië (Habsburgse titel)

   Wapenskild van Maximiliaan I van Habsburg waar 'n mens die wapenskild
   van Boergondië in die middel sien. Die wapenskild van Boergondië word
   aangetref op die wapenskilde van sy erfgename.
   Wapenskild van Maximiliaan I van Habsburg waar 'n mens die wapenskild
   van Boergondië in die middel sien. Die wapenskild van Boergondië word
   aangetref op die wapenskilde van sy erfgename.

   Deur met Maria van Boergondië te trou het, Maximiliaan I van Habsburg
   die oorblywende besittings van die hertog van Boergondië teruggeneem,
   die Boergondiese Nederlande (die huidige Benelux), die Graafskap van
   Boergondië (die huidige Franche-Comté), die hertoglike titel, l'Orde
   van het Goue Vlies en hulle wapenskild.

   Die Habsburgs het te vergeef aangehou om aanspraak te maak op die
   Hertogdom van Boergondië en het dit verskeie kere opgegee Vrede van
   Cateau-Cambrésis (1559), Vrede van Nijmegen (1678)). Die Graafskap van
   Boergondië is by Frankryk gevoeg in 1678. Aan die einde van Spaanse
   Opvolgingsoorlog in die Verdrag van Utrecht (1710), het die Oostenrykse
   Habsburgs nie die titel Hertog van Boergondië opgeëis nie maar wel die
   “Orde van het Goue Vlies” (daar was daarna twee ordes, een Oostenryks
   en een Spaans). Die titel, Hertog van Boergondië, het dus na die
   Bourbon konings van Spanje oorgegaan, en tydens die republikeinse
   periodes in Spanje aan die chef de la maison van Spanje. Die koning van
   Spanje Juan-Carlos behou steeds die titel.

   Habsburgse Hertog van Boergondië :
     * 1477-1482 : Maria van Boergondië, hertogin van Boergondië, dogter
       van Karel die Stoute, en Heilige Romeinse Ryk keiser Maximiliaan I
       van Habsburg, haar gade.
     * 1482-1506 : Filip die Skone, Koning van Kastilië en Hertog van
       Boergondië, seun van die vorige hertogin en haar man.
     * 1506-1556 : Karel V van die Heilige Romeinse Rijk Koning van Spanje
       en Hertog van Boergondië, seun van die vorige hertog.

[wysig] Bibliografie

   Soos gebruik in die oorspronklike Franse artikel:
     * 1777 : " Histoire abrégée du duché " en " Description de la
       Bourgogne " deur die historikus Claude Courtépée (documents fort
       estimés).
     * 1824 : " Histoire des ducs de Bourgogne " in 13 volumes (in-8) deur
       die historikus Prosper Brugière de Barante van die huis van Valois.

     * Hierdie artikel, of gedeeltes daarvan, is uit die volgende
       Wikipedia artikel vertaal: Liste des ducs de Bourgogne, spesifiek
       van hierdie weergawe. Die vertaling is op 2 Desember 2007 gedoen

   Kategorie: Geskiedenis van Frankryk

