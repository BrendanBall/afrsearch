Hertogdom


   'n Hertogdom is 'n gebied, leenwese, of domein wat deur 'n 'n hertog of
   hertogin geregeer word. Histories was sommige hertogdomme in
   kontinentale Europa soewerein, terwyl ander, veral in Frankryk en
   Britanje) ondergeskikte distrikte van 'n koninkryk. Tradisioneel is 'n
   groothertogdom, soos Luxemburg, gewoonlik as onafhanklik en soewerein
   gesien. Soewereine hertogdomme was algemeen in die Heilige Romeinse Ryk
   en Duitssprekende gebiede.

   In Frankryk het 'n aantal hertogdomme in die Middeleeue bestaan.
   Koningin Elizabeth II van die Vereingde Koninkryk hou steeds die
   middeleeuse Franse titel Hertog van Normandië; die enigste grondgebied
   wat steeds met die Hertogdom van Normandië verbind is, is die
   Kanaaleilande. Belangrike Franse hertogdomme het ingesluit Normandië,
   Boergondië, Brettagne en Akwitanië.

   In middeleeuse Engeland, is die gebiede Lancashire en Cornwall
   hertogdomme gemaak met sekere magte wat aan hulle hertoë gegee is. Die
   Hertogdom van Lancaster is in 1351 gestig maar dit is met die Kroon
   verenig in 1399 toe die Hertog Hendrik Bolingbroke die troon van
   Engeland as Hendrik IV bestyg het. Die Hertogdom van Cornwall is in
   1337 geskep en is opeenvolgend deur Hertoë van Cornwall gehou wat ook
   erfgename van die kroon was. Die hertogdomme het sedertdien hulle
   politieke rol verloor. [[Kategorie:Artikels met stellings wat verwysing
   ontbreek sedert {{{datum}}}]]^[verwysing benodig]. Daar is egter 'n
   voortslepende Dispuut oor die status van Cornwall.^[verwysing benodig]

   Vandag is territoriale hertogdomme baie skaars; meeste hertogdomme wat
   in die laaste paar eeue toegeken is was suiwer simbolies van aard. Daar
   is vandag geen onafhanklike hertogdomme nie; slegs Luxemburg bestaan as
   'n Groothertogdom.
   Kategorie: Artikels met stellings wat verwysings ontbreek

