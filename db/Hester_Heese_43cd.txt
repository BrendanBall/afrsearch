Hester Heese


   Hester Heese (26 Oktober 1911 - 1992) was 'n Afrikaanse skryfster. Sy
   is op 26 Oktober 1911 in Kuilsrivier as Hester de Swaardt gebore. Haar
   hoërskoolopleiding kry sy aan die Hoërskool Jan van Riebeeck, wat haar
   later jare vereer met 'n erepenning vir haar prestasies as skrywer. Sy
   het haar as onderwyseres aan die Wellingtonse Onderwyskollege en aan
   die Denneoord-kollege op Stellenbosch bekwaam. Heese is getroud met dr.
   K.W. Heese, later hoogleraar in sielkunde aan die Universiteit van
   Wes-Kaapland, en die skrywer van "Oom Kalie gee raad". Vyf kinders is
   uit die huwelik gebore.

   Heese het begin boeke skryf toe sy reeds 55 jaar oud was en het
   verskeie pryse vir haar skryfwerk verower. Ná haar man se dood in 1974,
   het sy haar intrek geneem in die geskeidkundige Morkelhuis in
   Ryneveldstraat, Stellenbosch, waar sy tien jaar lank gewoon het voor sy
   Prins Albert toe verhuis het en later in die Strand gaan woon het. Sy
   is in 1992 oorlede.
   Kategorie: Afrikaanse skrywers

