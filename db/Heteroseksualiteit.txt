Heteroseksualiteit


   'n Heteroseksuele verhouding word dikwels deur die voltrekking van die
   huwelik bevestig
   'n Heteroseksuele verhouding word dikwels deur die voltrekking van die
   huwelik bevestig

   Heteroseksualiteit is die beskrywing van 'n seksuele identiteit waar 'n
   persoon primêr seksueel aangetrek word tot die teenoorgestelde geslag.
   Daarnaas kom homoseksualiteit voor, waar die aantrekking tot dieselfde
   geslag is, en biseksualiteit, waar die aantrekking tot beide geslagte
   is, hoewel selde in presies dieselfde mate.

   Hoewel daar geraam word dat tot 'n derde van alle volwasse mans 'n
   gay-ervaring tot by orgasme gehad het, is net 'n geskatte twee tot vier
   persent van alle mans uitsluitlik gay. Die voorkoms van biseksualiteit
   is selfs moeiliker om te bepaal. As alle gay en biseksuele mense van
   die totaal afgetrek word, kan die voorkoms van heteroseksualiteit op
   ruim 90% van die bevolking geskat word.

   Dit hang egter baie af van omstandighede. In sekere gevalle, waar daar
   geen of min moontlikheid op heteroseksuele geslagsomgang is (soos in
   tronke of skoolhuise van skole met nét seuns óf meisies), word
   heterokseksuele omgang tydelik prysgegee. Dit beteken egter nie dat
   mense wat dan aan gay-seks deelneem, nie meer heteroseksueel is nie.
   Die bewering is al gemaak dat vroue emosioneel nader aan mekaar kan
   wees as aan 'n man, maar solank hulle nie omgang het nie, is hulle
   heteroseksueel, terwyl die teenoorgestelde van mans is: hulle kan met
   mekaar omgang gee, maar solank hulle nie emosioneel by mekaar betrokke
   raak nie, is hulle nie gay nie. Dit is egter 'n hoogs aanvegbare
   stelling met min navorsing om dit te bewys.

[wysig] Bronne

     * The Diagram Group, Man's Body - An Owner's Manual; Bantam Books;
       London, 1983.

   Kategorieë: Sielkunde • Seks

