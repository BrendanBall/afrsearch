Hezbollah


   Hezbollah se vlag
   Hezbollah se vlag

   Hisbollah (Arabies: ‮حزب الله‬, baie keer ook Hizbullah, Hizb-Allah of
   Hisbollah geskryf), is 'n Islamitiese Libanese Organisasie. Dit het in
   1982 ontstaan deur die samesmelting van verskeie Sjiïtiese groepe om
   teen die Israeliese Inval in Libanon te veg. Dit word blykbaar
   finansieel en ideologies deur Iran ondersteun.

   In Libanon is dit enersyds 'n politieke party wat sedert 1992 ook in
   die parlement verteenwoordig word. Tans het hulle 14 van die 128
   parlementslede. Die minister van energiesake in die huidige Libanese
   Regering is lid van die party. Aan die anderkant beskik dit egter ook
   oor paramilitêre eenhede wat veral in die suide van die land
   onafhanklik van staatsbeheer optree. Hezbollah streef ook
   sosiaal-politieke doelstellings soos gesondheid, opvoeding en media na.
   Hezbollah word tans deur Sayyid Hassan Nasrallah gelei.

   Die VSA en 'n paar ander lande beskou Hezbollah as 'n Terroriste
   organisasie.

[wysig] Oorsig

[wysig] Ontstaan

   In 1982, kort na die Israeliese besetting van Suid-Libanon word
   Hezbollah uit radikale elemente van die Sjiïtiese Amal-Beweging en
   verskeie kleiner groepe gevorm. Nadat dit aanvanklik aan die kant van
   die Amal-militêre teen die Israeliese weermag in Libanon geveg het,
   onstaan daar in 1985 swaar gevegte tussen die deur Iran ondersteunde
   Hezbollah en Amal wat weer deur Sirië ondersteun is. Die einde van die
   Libanese Burgeroorlog lei opnuut tot versoening tussen die twee
   Sjiïtiese militêre groepe. Hulle politieke vleuels het ondertussen ook
   'n verkiesingsooreenkoms aangegaan.

[wysig] Finansiering

   Hezbollah word gefinansier deur hoofsaaklik onverklaarde donateurs
   asook deur Iran wat maandeliks tot 50 miljoen euro aan Hezbollah skenk.
   Baie van Hezbollah se wapens kom ook uit Iran.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Libanon • Terrorisme • Saadjies

