Hiiumaa


   Kaart van die Estiese argipel (Saaremaa en Hiiumaa)
   Kaart van die Estiese argipel (Saaremaa en Hiiumaa)

   Hiiumaa is op een na grootste eiland van Estland. Dit is 1024km^2 groot
   en het 12 000 inwoners. Dit is noor van die groter Saaremaa in die
   Oossee geleë. Die hoofdorp is Kärdla aan die noordkus, wat ook die
   hoofstad van die provinsie (maakond) Hiiumaa is. Die eiland, wat in
   Duits en in Sweeds Dagö heet, vorm 'n geheel met die kleiner Kassari,
   wat deur middel van twee walle met Hiiumaa verbind is.

   Hiiumaa is, ook baie dig bebos en dunbevolk. Die meeste inwoners woon
   in die dorpies langs die kus. Die hoogste punt op die eiland (68,5m) lê
   op die westelike skiereiland Kopu, waar mens ook die vernaamste
   besienswaardigheid van Hiiumaa vind: 'n vyftiende-eeuse vuurtoring.

   Hiiumaa is armer aan kultuurhistoriese besienswaardighede as die
   buureiland Saaremaa. Daar is een veertiende-eeuse kerk: in Pühalepa.
   Hiiumaa speel wel 'n opmerklike rol in die Estiese musiekgeskiedenis:
   sowel die vroeg-twintigste-eeuse komponis Rudolf Tobias as die
   teenwoordige buite Estland ruim bekende Erkki-Sven Tüür is daar gebore.
   Bowendien speel die doprie Reigi 'n hoofrol in Estland se bekendste
   opera, Die pastoor van Reigi van Eduard Tubin.

   Hiiumaa het 'n vliegveld en het veerbootverbindings met Rohuküla op die
   vasteland en in die somer ook met Saaremaa.
   Kategorie: Eilande van Estland

