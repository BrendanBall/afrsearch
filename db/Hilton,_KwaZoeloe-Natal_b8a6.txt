Hilton, KwaZoeloe-Natal


   Hilton is 'n klein dorpie wat op die rand van die platorand bo
   Pietermaritzburg in KwaZoeloe-Natal, Suid-Afrika geleë is.

   In 1857 het Joseph Henderson 'n groot deel van die plaas Ongegund
   gekoop. Die omgewing het sy vrou Jane herinner aan die landgoedpark
   Hilton Park wat sy as kind in Staffordshire, Engeland besoek het wat
   daartoe gelei het dat sy hulle huis Hilton gedoop. Die dorpie wat daar
   onstaan het is Hilton Road genoem om verwarring met die woning te
   vermy. 'n Eeu later eers is die poskantoor amptelik na Hilton vernoem,
   die keer om verwarring met straatname in Pietermaritzburg te vermy.^[1]

   Die ander helfte van die Ongegundplaas is deur Gould Arthur Lucas uit
   Dublin gekoop. Lucas was een van die min wat die sinking van die
   Birkenhead land die kus van die Wes-Kaap se Danger Point in 1852
   oorleef het. Lucas het in twee verdeel en sy plaas by Hilton Road aan
   sy vriend, die onderwyser dominee Newnham vir agt jaar te huur
   aangebied. In 1872 het Newnham Hilton College, een van Suid-Afrika se
   voorste privaatskole, hier gestig. Toe Henry Vaughan Ellis, 'n
   voormlaige skolier van Rugby School in Engeland daar skoolhoof geword
   het, het hy rugby na Hilton College gebring en het dit die eerste skool
   in Natal geword wat die spel gespeel het. Die jaarlikse rugbywedstryd
   tussen Hilton College en Michaelhouse is tot vandag toe 'n belangrike
   gebeurtenis in die provinsie.^[1]

[wysig] Verwysings

    1. ^ ^1,0 ^1,1 The Property Magazine, Hilton, besoek op 16 November
       2007

    Hierdie artikel omtrent Suid Afrika is 'n plekhouer en slegs 'n
   saadjie. Jy kan Wikipedia help deur dit uit te brei.
   Kategorieë: Dorpe in Kwazulu-Natal • Suid-Afrikaanse geografie saadjies

