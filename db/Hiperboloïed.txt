Hiperboloïed


   Hiperboloïed van een vlak
   Hiperboloïed van een vlak
   Hiperboloïed van twee vlakke
   Hiperboloïed van twee vlakke

   In wiskunde is 'n hiperboloïed 'n kwadratiese vorm, 'n soort oppervlak
   in drie dimensies wat deur die volgende vergelyking beskryf word

          {x^2 \over a^2} + {y^2 \over b^2} - {z^2 \over c^2}=1
          (hiperboloïed van een vlak),

   of

          - {x^2 \over a^2} - {y^2 \over b^2} + {z^2 \over c^2}=1  (
          hiperboloïed van twee vlakke)

   As, en slegs as, a = b, is dit 'n omwentelingshiperboloïed. 'n
   Hiperboloïed van een vlak kan verkry word deur 'n hiperbool om sy
   transversale as te roteer. Alternatiewelik kan 'n hiperboloïed van twee
   vlakke van die as AB beskryf word as die versameling punte P sodat
   AP−BP 'n konstante, AP wat die afstand tussen A en P is. Punte A en B
   is die brandpunte van die hiperboloïed. 'n Hiperboloïed van twee vlakke
   kan verkry word deur die hiperbool om sy brandpuntas te roteer.

   'n Hiperboloïed van een vlak is 'n dubbele reëloppervlak; as dit 'n
   omwentelings hiperboloïed is, kan dit ook verkry word deur 'n lyn om 'n
   skewe lyn te roteer.
   'n Elliptiese hiperboloïed van een vlak. Die drade is reguit lyne. Vir
   enige punt op die oppervlak is daar twee reguit lyne wat geheel en al
   op die oppervlak van die hiperboloïed lê wat deur die punt gaan. Dit
   illustreer die dubbele reëloppervlak aard van die oppervlak.
   'n Elliptiese hiperboloïed van een vlak. Die drade is reguit lyne. Vir
   enige punt op die oppervlak is daar twee reguit lyne wat geheel en al
   op die oppervlak van die hiperboloïed lê wat deur die punt gaan. Dit
   illustreer die dubbele reëloppervlak aard van die oppervlak.

   'n Ontaarde hiperboloïed het die vorm

          {x^2 \over a^2} + {y^2 \over b^2} - {z^2 \over c^2}=0;

   as a = b sal dit 'n keël gee, indien nie gee dit 'n elliptiese keël.

[wysig] Kyk ook

     * Ellipsoïed
     * Paraboloïed
     * Hyperboloïde struktuur

   Wikimedia Commons Meer media omtrent hierdie onderwerp kan gevind word
                     onder die kategorie Hyperboloid by die Wikimedia Commons.
   Kategorieë: Oppervlaktes • Kwadratiese vorms • Krommes

