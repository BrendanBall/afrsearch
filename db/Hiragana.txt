Hiragana


   Japannese Macbook Pro sleutelbord met Hiragana en rōmaji karakters
   Japannese Macbook Pro sleutelbord met Hiragana en rōmaji karakters

   Hiragana (平仮名 of ひらがな, Hiragana^?) is 'n Japannese lettergreepskrif,
   een van die onderdele van die moderne Japannese skryfstelsel, te same
   met katakana en kanji; en rōmaji; die gebruik van die Latynse alfabet
   in Japannees.^[1] Hiragana en katakana is beide kana-stelsels waarin
   elke simbool 'n mora (klankeenheid) voorstel. Elke kana is óf 'n
   klinker (soos a あ); 'n konsonant gevolg deur 'n klinker (soos ka か); óf
   n ん, 'n nasale sonorant wat, afhangende van die konteks, soos 'n
   Afrikaanse m, n, of ng (IFA: [ŋ]) klink, of soos die nasale klinkers in
   Frans.

   Hiragana word gebruik vir woorde waarvoor daar geen kanji bestaan nie,
   insluitend partikels soos kara から "van," en agtervoegsels soos ~san さん
   "Mnr., Mev., Mej, Me." Hiragana word ook gebruik in woorde waarvoor die
   kanji-vorm nie vir die skrywer of die lesers belkend is nie, of waar
   dit te formeel is vir die skryfdoeleinde. Werkwoord en byvoeglike
   naamwoord infleksies, soos byvoorbeeld, BE MA SHI TA (べました) in
   tabemashita (食べました, tabemashita^? "ate"), wat in hiragana geskryf word.
   In hierdie geval word deel van die stam ook in hiragana geskryf.
   Hiragana word ook gebruik om die uitspraak van kanji aan te dui in 'n
   leeshulpmiddel wat furigana genoem word.^[2]

   Daar bestaan twee hoofstelsels vir die rangskikking van hiragana, die
   outydse iroha rangskikking, en die meer algemene gojūon rangskikking.

   Inhoud

        * 1 Oorsprong
        * 2 Die hiragana skryfstelsel
        * 3 Hiragana-tabel
        * 4 Verwysings

[wysig] Oorsprong

   Hiragana se karaktervorms is afgelei van die Sjinese kursiewe skrif,
   sōsho. 'n Voorbeeld van die kursiewe skrif deur die Sjinese Tang
   Dinastie kalligraaf Sun Guoting, c. 650 word heir vertoon
   Hiragana se karaktervorms is afgelei van die Sjinese kursiewe skrif,
   sōsho. 'n Voorbeeld van die kursiewe skrif deur die Sjinese Tang
   Dinastie kalligraaf Sun Guoting, c. 650 word heir vertoon

   Hiragana het ontwikkel uit man'yōgana, Sjinese karakters wat vir hulle
   uitspraak gebruik is. Die gebruik het in die 5de eeu ontstaan. Die
   vorms van die hiragana is afkomstig van die kursiewe skrifstyle van
   Sjinese kalligrafie. Die onderstaande figuur wys hoe die hiragana uit
   manyōgana ontwikkel het via kursiewe skrif. Die boonste karakter in die
   gewone Sjinese skrifvorm, die middelste karakter in rooi vertoon die
   kursiewe skrifvorm van die karakter, en die onderste karakter is die
   ekwivalente hiragana.

   Toe hiragana aanvanklik geskep is, is dit nie algemeen aanvaar nie.
   Baie opgevoede mense het gevoel dat dit steeds Sjinees was. In Japan is
   die gewone skrif (kaisho), die sogenaamde onode (男手, onode^?),
   "mansskrif", deur mans gebruik; terwyl die kursiewe skrif (sōsho) vorm
   van kanjki deur vroue gebruik is. Hiragana het dus onder vroue gewild
   geword wat nie toegang gehad het tot dieselfde mate van onderwys as
   mans nie. Dit het gelei tot die alternatiewe benaming onnade (女手,
   onnade^?) "vroueskrif".^[2] Die Verhaal van Genji en ander vroeë romans
   deur vroulike outeurs het dus tot 'n groot mate of uitsluitlik van
   hiragana gebruik gemaak. Teen die 10de eeu is hiragana egter deur albei
   geslagte gebruik. Hiragana, met sy vloeiende styl, is vir nie-amptelike
   skryfwerk gebruik soos persoonlike briewe, terwyl katakana en kanji
   gebruik is vir amptelike dokumente. In moderne Japannese skrif word
   hiragana saam met katakana gebruik. Katakana word nou slegs vir
   spesiale doeleindes gebruik soos vir leenwoorde, gestranslitereerde
   name die name van diere, in telegramme, en vir klem.

   In vroeë weergawes van hiragana was daar baie keer verskillende
   karakters wat dieselfde lettergreep voorgestel het, maar die stelsel is
   in 1900 vereenvoudig sodat daar 'n eenduidige verband tussen gesproke
   en geskrewe lettergrepe is. Die huidige ortografie is in 1946 deur die
   Japannese regering vasgelê.^[2]

   Die woord hiragana beteken "gewone lettergreepskrif"

   Die gedig Iroha-uta ("Lied/gedig van kleure"), wat uit die 10de eeu
   dateer, gebruik elke die hiragana (behalwe n ん) een keer. In die
   onderstaande tabel word die hiragana vertoon met die oorsponklike roman
   isering en die moderne Japannese lesing in hakkies. Let daarop dat die
   laaste reël met die uigediende kana (we ゑ) begin.
   いろはにほへと(いろはにおえど) I ro ha ni ho he to
   (Iro wa nioedo) Selfs kleur en soet parfuum
   ちりぬるを(ちりぬるを) chi ri nu ru wo
   (chirinuru wo) Sal uiteindelik kwyn
   わかよたれそ(わがよたれぞ) wa ka yo ta re so
   (waga yo tare zo) Selfs ons wêreld
   つねならむ(つねならん) tsu ne na ra mu
   (tsune naran) Is nie ewig
   うゐのおくやま(ういのおくやま) u wi no o ku ya ma
   (ui no okuyama) Die diepe berge van ydelheid
   けふこえて(きょうこえて) ke fu ko e te
   (kyou koete) Oorkuis dit vandag
   あさきゆめみし(あさきゆめみじ) a sa ki yu me mi shi
   (asaki yume miji) En oppervlakkige drome
   ゑひもせす(よいもせず) we hi mo se su
   (yoi mo sezu) Sal jou nie meer mislei nie.

[wysig] Die hiragana skryfstelsel

   Die hiragana bestaan uit 'n basiese stel karakters, die gojūon, wat op
   verskeie maniere aangepas kan word. Deur 'n dakuten merker ( ゛) word 'n
   nie-stemhebbende konsonant soos k of t verander in 'n stemhebbende
   konsonant soos g (uitgespreek soos in berge) of d: k→g, t→d, s→z, en
   h→b. Hiragana wat met 'n h kan ook 'n handakuten merker ( ゜) kry wat
   die h na 'n p verander. 'n Klein weergawe van die hiragana vir ya, yu
   of yo (ゃ, ゅ of ょ onderskeidelik) kan by die hiragana wat met i eindig
   gevoeg word. Dit verander die i klinker om na 'n gly palatalisering te
   verander. Die byvoeging van die klein y kana word yōon genoem. 'n Klein
   tsu っ genaamd sokuon dui 'n geminaat (dubbel) konsonant aan. Dit
   verskyn voor frikatiewe en stoppe, en soms aan die einde van sinne. Dit
   word voorgestel in rōmaji deur die volgende konsonant te verdubbel.

   In informele teks word klein weergawes van die vyf klinker kana soms
   gebruik om die wegdofende klanke (はぁ, ねぇ) voor te stel.

   Daar is 'n paar hiragana wat selde gebruik word. Wi ゐ en we ゑ is
   uitgedien. Vu ゔ is 'n moderne toevoeging wat gebruik word om die /v/
   klank in vreemde tale soos Europese tale voor te stel, maar aangesien
   Japannees uit 'n fonologiese oogpunt nie 'n /v/ klank het nie, word dit
   as /b/ uitgespreek en dien dit meestal as 'n meer akkurate aanduier van
   'n woord se uitspraak in die woord se oorspronklike taal. Dit word
   egter selde teëgekom aangesien leenwoorde en getranslitereerde woorde
   gewoonlik in katakana, geskryf word waar die ooreenstemmende karakter
   as ヴ geskryf sou word.

[wysig] Hiragana-tabel

   Die onderstaande tabel gee hiragana aan te same met hulle
   Hepburn-romanisering. Die uitgediende kana word in rooi romanisering
   vertoon. Daar is 131 gevalle.
   klinkers yōon sokuon
      あ a い i う u え e お o (ya) (yu) (yo) (a) (i) (u) (e) (o)
か ka き ki く ku け ke こ ko きゃ kya きゅ kyu きょ kyo っか kka っき kki っく kku っけ
                               kke っこ kko
さ sa し shi す su せ se そ so しゃ sha しゅ shu しょ sho っさ ssa っし sshi っす ssu っせ
                               sse っそ sso
た ta ち chi つ tsu て te と to ちゃ cha ちゅ chu ちょ cho った tta っち tchi っつ ttsu
                            って tte っと tto
     な na に ni ぬ nu ね ne の no にゃ nya にゅ nyu にょ nyo
     は ha ひ hi ふ fu へ he ほ ho ひゃ hya ひゅ hyu ひょ hyo
     ま ma み mi む mu め me も mo みゃ mya みゅ myu みょ myo
                            や ya ゆ yu よ yo
     ら ra り ri る ru れ re ろ ro りゃ rya りゅ ryu りょ ryo
                        わ wa ゐ wi ゑ we を o/wo
                                    ん n
     が ga ぎ gi ぐ gu げ ge ご go ぎゃ gya ぎゅ gyu ぎょ gyo
      ざ za じ ji ず zu ぜ ze ぞ zo じゃ ja じゅ ju じょ jo
  だ da ぢ (ji) づ (zu) で de ど do ぢゃ (ja) ぢゅ (ju) ぢょ (jo)
     ば ba び bi ぶ bu べ be ぼ bo びゃ bya びゅ byu びょ byo
ぱ pa ぴ pi ぷ pu ぺ pe ぽ po ぴゃ pya ぴゅ pyu ぴょ pyo っぱ ppa っぴ ppi っぷ ppu っぺ
                               ppe っぽ ppo

   Die kombinasies にゃ, にゅ, en にょ moet nie verwar word met die
   opeenvolgings んや, んゆ, en んよ nie. Die kombinasies van に met 'n klein y
   kana verteenwoordig elkeen 'n enkele mora, terwyl die opeenvolgings van
   ん gevolg deur 'n groot y kana twee aparte morae verteenwoordig. Die
   onderskeid kan geïllustreer word met minimale pare soos かにゅう ka-nyu-u,
   "verbind", en かんゆう ka-n-yu-u, "oortuiging", wat maklik onderskei word
   in spraak, al word hulle in sommige romaniseringstelsels beide as kanyu
   geskryf kan word. In Hepburn-romanisering word hulle deur 'n apostroof
   onderskei: kanyū en kan'yū.

[wysig] Verwysings

    1. ^ Omniglot, Japanese (Nihongo), Besoek op 2 Februarie 2008
    2. ^ ^2,0 ^2,1 ^2,2 Omniglot, Japanese Hiragana, Besoek op 2 Februarie
       2008

    Hierdie artikel omtrent Japan is tans slegs 'n saadjie. Jy is welkom
   om by te dra tot die Afrikaanse Wikipedia deur dit uit te brei.
   Kategorie: Japan saadjies

