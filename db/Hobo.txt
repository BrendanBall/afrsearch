Hobo


   'n Hobo sonder sy riet
   'n Hobo sonder sy riet

   Die hobo is 'n houtblaasinstrument wat met 'n dubbelriet bespeel word.
   Die hobo bestaan uit drie dele wat saam 'n koniese buis vorm en word
   gewoonlik van grenadella- of rooshout gemaak. Die riet word in die
   boonste deel geprop, terwyl die onderste deel 'n uitklokkende beker
   vorm. Die omvang van die hobo strek vanaf die b-mol onder middel c oor
   ongeveer drie oktawe.

   Ander bekende instrumente wat deel vorm van die hobofamilie sluit in
   die fagot, die cor anglais (ook bekend as die Engelse horing), die
   kontrafagot en die oboe d'amore.

   Die moderne simfonie-orkes beskik gewoonlik oor drie hobo's en een cor
   anglais, alhoewel die getal natuurlik taamlik kan wissel afhangend van
   die behoeftes van die komponis.
   Kategorie: Musiekinstrumente

