Hogsback


   Die pad na Hogsback se Eko-skryn
   Die pad na Hogsback se Eko-skryn
   Hogsback se Eko-skryn
   Hogsback se Eko-skryn

   Hogsback is 'n dorp in die Amatolaberge van die Provinsie Oos-Kaap
   (Suid-Afrika), sowat 30 kilometer van Alice af.

   Die omgewing van Hogsback, wat die riviere en vrugbare vlaktes van die
   Tyumevallei insluit, word deur drie bergrûe oorheers, wat soos die
   borsels op die rug van 'n vark lyk en die aanleiding vir die dorp se
   ongewone naam gegee het. In die winter word in hierdie berggebied
   dikwels sneeuvalle aangeteken. Hogsback staan bekend vir sy natuurskoon
   met inheemse bosse, watervalle en forelhengel. Die inheemse bosse is
   die habitat van talle voëlspesies, waaronder loeries en papegaaie. 'n
   Aantal staproetes is in die gebied gevestig.

[wysig] Landskap en geskiedenis

   Die landskapsbeeld van Hogsback is sterk beïnvloed deur een van die
   eerste setlaars, die tuinier Thomas Summerton uit Oxford (Engeland),
   wat hier geprobeer het om die flora van die Engelse platteland te
   herskep. Appelboorde, lane met haselneute aan weerskante, talle
   bessievrugte en blomme uit Summerton se vaderland het in die gebied
   uitgebrei.

   Daar word dikwels beweer dat die Amatolabos die Engelse skrywer J.R.R.
   Tolkien tot sy fiktiewe Mirkwood-bos in die roman The Lord of the Rings
   (Die Heer van die Ringe) geïnspireer het.

[wysig] Eksterne skakels

     * 'n Webwerf oor Hogsback

   Kategorie: Oos-Kaap

