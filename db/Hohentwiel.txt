Hohentwiel


   'n Lugfoto van die Hohentwiel
   'n Lugfoto van die Hohentwiel

   Die Hohentwiel (afgelei van Kelties twiel "rots") is 'n berg en
   oorspronklike vulkaankeël met 'n hoogte van 686 meter bo seevlak in
   Hegau, 'n landskap wes van die Bodenmeer in die deelstaat
   Baden-Württemberg (Duitsland).

   Inhoud

        * 1 Geskiedenis
        * 2 Geologie
        * 3 Fauna en flora
        * 4 Eksterne skakels

[wysig] Geskiedenis

   Die Kelte was die eerste setlaars wat hulle op die Hohentwiel gevestig
   het. Die eerste verwysing na 'n versterking op die berg dateer uit die
   jaar 912. Die vesting Hohentwiel strek oor meer as nege hektaar en is
   die grootste bouval van 'n Middeleeuse burg in Duitsland.

[wysig] Geologie

   Die Hohentwiel is die oorblyfsel van 'n vulkaan, wat sowat 10 miljoen
   jaar gelede aktief was. Die sagter gesteentes is eers gedurende die
   Ystyd- en die Warmtydperke, wat daarop gevolg het, deur gletsers en
   erosie verwyder. Hierdie proses het uiteindelik die gebluste vulkaan se
   kraterpyp blootgelê.

   Op die windwaartse westelike kant van die Ryngletser het die ou laag
   van tufsteen bewaar gebly. Die fonolietrots is deurtrek van talle
   natroliet-are. Hierdie mineraal is wêreldwyd net op die Hohentwiel en
   twee nabygeleë berge, Hohenkrähen en Mägdeberg, te vinde.

[wysig] Fauna en flora

   Die Hohentwiel
   Die Hohentwiel

   Die Hohentwiel is 'n natuurbewaringsgebied en 'n Bannwald ('n woud,
   waarin nie gejag mag word nie). Die bouvalle, tuine en weivelde is 'n
   habitat vir bedreigde dier- en plantspesies. Sommige van die
   plantspesies het hulle oorsprong in die Middeleeuse burgtuin en het tot
   vandag bewaar gebly of selfs in die omgewing uitgebrei, soos
   byvoorbeeld die hysop (Hyssopus officinalis). Die herkoms van die
   Sjinese prei (Allium ramosum), wat onlangs in die rotse begin uitbrei
   het, is onbekend.

[wysig] Eksterne skakels

     * Virtuele rondgang op die Hohentwiel
     * Amptelike webwerf van die Staatsadministrasie van Kastele en Tuine
       van Baden-Württemberg

   Kategorieë: Geografie van Duitsland • Baden-Württemberg • Geologie

