Holisme


   Generaal Jan Christian Smuts 'n staatsman van die Republiek van
   Suid-Afrika ontwikkel die konsep van holisme, in 1926, in sy boek
   "Holism and Evolution". Hier bespreek hy die konsep dat die beweging na
   'n hoër graad van holisme 'n dryf is agter evolusie eerder as die
   benadering van seleksie en oorlewing wat deur Charles Darwin voorgestel
   is.

   In sy boek stel Jan Smuts dit vir die eerste keer:"'n geheel meer is as
   die onderlinge komponente" - 'n grondbeginsel waarop stelselteorie
   gebou is. Hierdie beginsel van holisme word toegepas in konteks van
   biologie waardeur Jan Smuts aandui dat daar 'n verband is tussen
   evolusie en die graad van holisme in organismes. Holisme word egter ook
   toegepas in anorganiese toepassing deur 'n verband te trek tussen
   struktuur en holisme. Holisme word gedefinieer as 'n proses van
   kreatiewe sintese waar die gevolglike geheel nie staties is nie maar
   dinamies, evolusionêr en kreatief. Jan Smuts het verder geargumenteer
   dat 'n veld bestaande uit die verlede, hede en toekoms gesien word as
   deel van die geheel struktuur.

   Volgens die biografie wat deur Smuts se seun geskryf is, het die konsep
   van holisme reeds posgevat by Jan Smuts toe hy in 1894 'n dokument
   geskryf het met die titel: "Walt Whitman - A study in the evolution of
   personality" Reeds in hierdie dokument het Jan Smuts gekyk na die
   ontwikkeling van persoonlikheid deur dit te ondersoek as 'n
   geintegreerde geheel. Die lewe van Walt Whitman was dus heel moontlik
   die beginpunt wat gelei het tot die konsep van holisme.

   Volgens bronne het Smuts reeds in 1911 'n filosofiese manuskrip voltooi
   met die titel: "An inquiry into the whole" waarin hy twee prominente
   vraagstukke aanspreek nl:
     * Is daar konsepsueel of eksistensieel 'n geheel?
     * Kan die geheel geken word en hoe?

   In die doument reeds definieer Smuts dat 'n geheel beide die moontlike
   en werklike dimensies moet insluit. Hy argumenteer oor reeds dat 'n
   geheel meer is as die onderlinge dele waaruit dit bestaan en dat die
   geheel verdwyn as 'n komponent daarvan verwyder word. Op grond van
   advies van H.J. Wolsteholme van Cambridge het Smuts egter dit nooit
   gepubliseer nie en die dokument eenkant gesit tot in 1924.

[wysig] Boekverwysing

     * 1962, J.C. Smuts, Holism and evolution, Compass Books Edition, 625
       Madison avenue, New York 22, N.Y.

   Kategorie: Filosofie

