Homeopatie


   Homeopatie is 'n betreklik nuwe, omstrede medisynestelsel wat 200 jaar
   gelede deur 'n Duitse mediese dokter en Europese-klas-skeikundige,
   Samuel Hahnemann, ontwikkel is. Hahnemann was teleurgesteld met die
   wyse waarop medisyne in sy tyd beoefen is. Homeopatie word tans by
   hoofstroom mediese praktyk ingesluit, ook in Suid-Afrika.^[verwysing
   benodig] Homeopaties is gebaseer op 'n vitalistiese wêreldsiening, wat
   die fundamentele oorsaak van siekte as 'n wanbalans in 'n teoretiese
   lewenskrag sien. Voorstanders beweer dat homeopatiese behandeling die
   liggaam se lewenskrag kan harmoniseer en herbalanseer en sodoende die
   gesondheid herstel. Hierdie bewering word nie deur moderne biologie of
   medisyne gesteun nie.^[1]^[2]^[3]^[4]^[5]

   Die basiese beginsel van die homeopatie is "gelyksoortig behandel
   gelyksoortig" - gebaseer op waarnemings in die natuur wat selfs aan
   Hippokrates (wat as die vader van die moderne medisyne erken word)
   bekend was. Hier is 'n voorbeeld hiervan: Sommige mense gebruik koffie
   om hulle meer op en wakker te maak, om hulle te help om snags laat
   wakker te bly en om hul denkprosesse te stimuleer. Dus kan coffea
   acrude, 'n homeopatiese middel wat van koffie gemaak is, mense help om
   aan die slaap te raak as hulle moeite ondervind om dit te doen as
   gevolg van vlieënde gedagtes en prikkelbaarheid.

   Homeopatiese medisynes word vervaardig volgens
   internasionaal-gestandaardiseerde metodes van goeie farmaseutiese
   praktyk, soos in die farmakopee neergelê. Hulle is afgelei van
   minerale, plante en biologiese bronne. Hulle is nie kruiemedisynes of
   vitamiene nie.

   In Suid-Afrika is homeopatie 'n term wat losweg gebruik word om
   enigiets te beskryf wat "alternatief" is. Dit is egter duidelik dat dit
   'n spesifieke dissipline is, en duidelik onderskeibaar van naturopatie
   en (Westerse) kruiekunde, hoewel hierdie metodologieë baie aspekte
   gemeen mag hê, soos advies aan pasiënte oor gesonde leefwyse en
   dieetkundige manipulasie. Naturopate gebruik soms homeopatiese middels
   en homeopate kan dalk soms naturopatiese medisynes benut.

   Soos in ander dele van die wêreld, neem die gewildheid van homeopatie
   die afgelope twee dekades in Suid-Afrika toe. Dit word as alternatiewe
   geneeskundige praktyk erken en homeopate word geregistreer as lede van
   die Suid-Afrikaanse Raad vir Chiropraktisyns, Homeopate and Verwante
   Gesondheidsberoepe. Hierdie wet word tans gewysig om Refleksologie,
   Aromaterapie en Massering in te sluit.

[wysig] Verwysings

    1. ^ Brien S, Lewith G, Bryant T (2003). "Ultramolecular homeopathy
       has no observable clinical effects. A randomized, double-blind,
       placebo-controlled proving trial of Belladonna 30C". British
       journal of clinical pharmacology 56 (5): 562-8. PMID 14651731.
    2. ^ McCarney RW, Linde K, Lasserson TJ (2004). "Homeopathy for
       chronic asthma". Cochrane database of systematic reviews (Online)
       (1): CD000353. DOI:10.1002/14651858.CD000353.pub2. PMID 14973954.
    3. ^ McCarney R, Warner J, Fisher P, Van Haselen R (2003). "Homeopathy
       for dementia". Cochrane database of systematic reviews (Online)
       (1): CD003803. PMID 12535487.
    4. ^ Long L, Ernst E (2001). "Homeopathic remedies for the treatment
       of osteoarthritis: a systematic review". The British homoeopathic
       journal 90 (1): 37-43. PMID 11212088.
    5. ^ Shang A, Huwiler-Müntener K, Nartey L, et al (2005). "Are the
       clinical effects of homoeopathy placebo effects? Comparative study
       of placebo-controlled trials of homoeopathy and allopathy". Lancet
       366 (9487): 726-32. DOI:10.1016/S0140-6736(05)67177-2. PMID
       16125589.

   Kategorieë: Artikels met stellings wat verwysings ontbreek •
   Alternatiewe medikasie

