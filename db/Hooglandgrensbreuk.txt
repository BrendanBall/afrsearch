Hooglandgrensbreuk


   Loch Lomond waardeur die Hooglandgrensbreuk loop
   Loch Lomond waardeur die Hooglandgrensbreuk loop

   Die Hooglandgrensbreuk (Engels: Highland Boundary Fault) is 'n
   geologiese breuk wat Skotland oorkruis van Arran en Helensburgh aan die
   weskus tot by Stonehaven in die ooste. Dit skei twee duidelike
   onderskeibare fisiografiese gebiede: die Skotse Hoogland en die Skotse
   Laagland, maar op baie plekke is dit slegs herkenbaar as 'n verandering
   in topografie.^[1]

   Die breuk loop suidwes na noordoos, van Lochranza op Arran, deur die
   Isle of Bute, en deur die suidoostelike dele van Cowal en
   Rosneathskiereilande soos dit in die Firth of Clyde oploop. Dit bereik
   die kus naby Helensburgh en loop dan verder deur Loch Lomond tot by
   Aberfoyle, dan Callander, Comrie en Crieff. Dit vorm dan die noordelike
   grens van die Dal van Strathmore en bereik die Noord See net noord van
   Stonehaven naby die ruïnes van die Kapel van Sint Marie en Sint
   Nathalan.^[2] Noord en wes van die breuk lê die harde pre-Kambriese en
   Kambriese metamorfiese rotse: marine neerslae wat metamorfose na skis,
   filliet en skalies ondergaan het. Suid en oos van die breuk is daar Ou
   Rooi Sandsteen konglomerate en sandsteensoorte: sagter sedimentêre
   rotse uit die Devoon en Koolstofhoudende tydperke.^[2]

   Die Hooglandgrensbreuk was aktief tydens die Caledoniese Orogenese
   (bergvorming),^[1] 'n Plaattektoniese botsings wat van die
   Middel-Ordovisium tot Middel-Devoon tydperke (520 tot 400 miljoen jaar
   gelede) plaasgevind het tydens die sluiting van die Iapetus Oseaan. Die
   breuk het toegelaat dat die Midland Valley tot 'n groot rif kon daal,
   met tot 4000 meter met vertikale beweging wat daarop gevolg het.
   Hierdie vroeëre vertikale beweging is later vervang met 'n horisontale
   skuifskeur. 'n Komplementêre breuk, die Southern Upland Breuk, vorm die
   grens van die Sentrale Laagland.^[2]

[wysig] Verwysings

    1. ^ ^1,0 ^1,1 "Loch Lomond - Highland Boundary Fault." Scottish
       Geology. Hunterian Museum en ander: 2006-07-20. URL besoek op
       2006-12-13.
    2. ^ ^2,0 ^2,1 ^2,2 "Highland Boundary Fault." Gazetteer for Scotland.
       Universiteit van Edinburgh en Royal Scottish Geographical Society.
       URL besoek op 2006-12-13.

   Kategorieë: Geologie van Skotland • Seismiese breuke • Siluur • Devoon

