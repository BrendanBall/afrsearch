Hoogste-Alemanniese Duits


   Die Westelike Opperduitse taalgebied met Hoogste-Alemanniese Duits in
   die Suidweste ██ Swabies (25) ██ Nederalemanniese Duits (26)
   ██ Elsasser Duits (27) ██ Hoogalemanniese Duits (28)
   ██ Hoogste-Alemanniese Duits (29) ██ Noord-Beiers (30)
   ██ Sentraal-Beiers (31) ██ Suid-Beiers (32)
   Die Westelike Opperduitse taalgebied met Hoogste-Alemanniese Duits in
   die Suidweste ██ Swabies (25) ██ Nederalemanniese Duits (26)
   ██ Elsasser Duits (27) ██ Hoogalemanniese Duits (28)
   ██ Hoogste-Alemanniese Duits (29) ██ Noord-Beiers (30)
   ██ Sentraal-Beiers (31) ██ Suid-Beiers (32)

   Hoogste-Alemannies (Duits: Höchstalemannisch, Alemannies:
   Hegschtalemannisch) is 'n tak van die Alemanniese dialekte en behoort
   tot die Duitse taal al is onderlinge verstaanbaarheid met
   Standaardduits en ander nie-Alemanniese Duitse dialekte baie beperk.

   Hoogste-Alemanniese dialekte word in die Alpe in Switserland gepraat:
   In die Bernse Boland (Duits: Berner Oberland), in die Duitssprekende
   dele van die Fribourg Kanton, in die Valais (kyk Walliser Duits) en in
   die Walser nedersettings (meestal in Switserland maar ook in Italië en
   in Oostenryk; kyk Walserduits). In die Weste, die Suide en die
   Suidooste, word die dialekte omring deur Romaanse tale; in die Noorde,
   deur Hoogalemanniese dialekte.

[wysig] Eienskappe

   Die eiesoortige eienskap van die Hoogste-Alemanniese dialekte is die
   gebrek aan hiaat diftongifering, byvoorbeeld [ˈʃniː.ə(n)] 'om te
   sneeu', [ˈb̥uː.ə(n)] 'om te bou' teenoor Hoog-Allemaniese [ˈʃnei̯jə],
   [ˈb̥ou̯wə]. Die eienskap word verder in die onderstaande tabel
   geïllustreer:
   Hoogste-Alemannies (Senslerdeutsch) Hoogalemannies (Bernduits)
   Standaardduits
   schnye schneie schneien (mit [aɪ])
   bue boue bauen

   'n Ander eienskap is die Erhalt van Deklinasie van predikatiewe
   byvoeglike naamwoorde:
   Hoogste-Alemannies (Senslerdeutsch) Hoogalemannies (Bernduits)
                                                                  Standaardduits
   as isch schöns                      äs isch schön              es ist schön
   si isch schöni                      si isch schön              sie ist schön

   Baie Hoogalemanniese dialekte het ander werkwoordeindes in die meervoud
   geval vir al drie persone, byvoorbeeld wir singe(n) 'ons sing', ir
   singet 'julle sing', si singent 'hulle sing'.

   Daar is Hoogalemanniese dialekte wat die -n bewaar het wat in meeste
   Opperduitse dialekte laat vaar is.

   Die Hoogste-Alemanniese dialekte word as die mees konserwatiewe
   dialekte, die wat die minste verandering as gevolg van
   klankverskuiwings ondergaan het, van Duits beskou. Die dialek van die
   Lötschental het byvoorbeeld die drie afsonderlike klasse van swak
   werkwoorde tot die begin van die 20ste eeu behou (soos in Ou
   Hoogduits).

   In baie Hoogste-Alemanniese dialekte het 'n besondere meervoudsvorm van
   die vroulike substantiewe aangetref. Anders as in die geval van die
   vorige eienskappe handel dit heir nie oor 'n argaïese gebruik nie maar
   'n innovasie wat moontlik ontstaan het onder die invloed van
   aangrensende romaanse dialekte:
                                            enkelvoud   meervoud
     Hoogste-Alemannies (Senslerdeutsch)    a Tana     zwo Tane
   Hoogste-Alemannies (Berner Oberländisch) e Tanne    zwo Tanni
         Hoogalemannies (Berndeutsch)       e Tanne    zwo Tanne
                Standaardduits              eine Tanne zwei Tannen
   Kategorieë: Opperduitse tale • Natuurlike taal

