Hoopstad


          Hierdie artikel handel oor die dorp "Hoopstad", in die Vrystaat.
          Sien asseblief Hopetown vir die gelyknamige dorp in die
          Noord-Kaap.

   Hoopstad is 'n dorpie aan die Vetrivier in die provinsie Vrystaat,
   sowat 31 km suidwes van die rivier se samevloeiing met die Vaalrivier
   en 30 km wes van Welkom. Die dorp bedien 'n boerderystreek waarin met
   Afrikanerbeeste en saaigewasse, veral mielies, koring en grondbone,
   geboer word. Daar is ook een nywerheidsgebied naasliggend tot die
   nasionale pad na die Goudvelde en Bloemfontein. Die NG kerkgebou is 'n
   nasionale gedenkwaardigheid. Daar is 'n buiteklub wat voorsiening maak
   vir allerlei sportsoorte, asook ander geriewe vir rugby, tennis, swem
   en atletiek. Voor die nuwe munisipale bedeling in werking getree het,
   was die munisipale gebied 2 962 hektaar groot. Volgens die World
   Gazetteer was Hoopstad se bevolking in 2007 12 708.

[wysig] Geskiedenis

   Dit is vernoem na die landmeter wat die dorp opgemeet het, A.P. Haupt,
   en gestig op 1 Junie 1874 op die plaas Kameeldoorns, wat deur die
   Oranje-Vrystaatse Volksraad vir dié doel aangekoop is. Die dorp verkry
   munisipale status in 1905. Hoopstad het eers as Hauptstad bekend
   gestaan. Die naam is later verander, omdat Hauptstad letterlik hoofstad
   beteken, en dit dus afbreuk aan Bloemfontein se status as republikeinse
   hoofstad gedoen het. Daarom word die dorp toe stad van hoop. Die NG
   gemeente is in 1876 afgestig en die lidmaattalle bly redelik konstant
   vir 'n plattelandse dorpe: in 1979 was dit 840 en meer as 'n kwarteeu
   later in 2006 nog 764.

[wysig] Eksterne skakels

     * Inligting oor die NG gemeente
     * Voordeur, 'n werf met plaaslike nuus in Afrkaans
     * 'n Kaart met Hoopstad se ligging en beperkte toeriste-inligting

[wysig] Bronne

     * Raper, P.E., Dictionary of South African Place Names, Lowry
       Publishers, Johannesburg, 1987.
     * Scannell, J.P., Die Afrikaanse Kernensiklopedie, Nasionale
       Boekhandel Beperk, Kaapstad (et. al.), 1965.
     * Kelly, Maureen, Amptelike Suid-Afrikaanse Munisipale Jaarboek, HELM
       Publikasies, Johannesburg, 1986.

   Kategorieë: Vrystaat • Dorpe in Suid-Afrika

