Hortologie


   Hortologie (van die Latyns "hortus" - tuinplant) word op sy
   eenvoudigste gedefiniëer as die groei van tuinplante.

   Inhoud

        * 1 Die Wintertuin
             + 1.1 Hou streng by saaidatums
             + 1.2 Voordele van ‘n wintertuin bo’n somertuin
             + 1.3 Geskikte gewasse
                  o 1.3.1 Uie
                  o 1.3.2 Kool
                  o 1.3.3 Peulgroente
                  o 1.3.4 Radyse
                  o 1.3.5 Vrugte

[wysig] Die Wintertuin

[wysig] Hou streng by saaidatums

   Ten einde ‘n suksesvolle groentetuin te verbou tydens die wintermaande
   moet daar streng gehou word by die aanbevole saaidatums vir bv
   koolgewasse, wortels en beet. Daarby moet alle ander bestuurspraktyke
   noulettend uitgevoer word. Saaidatums is belangrik omdat die hitte van
   die mid- en laatsomer die grondslg lê vir die sukses van die
   wintertuin.

[wysig] Voordele van ‘n wintertuin bo’n somertuin

   Die koue van die wintermaande (Meimaand tot Augustus in die grootste
   deel van Suid-Afrika) werk soos ‘n koelkas: dit hou groente in ‘n puik
   toestand. Kopkool, wortels, beet en raap kan te enige tyd geoes word.
   Daarby het blomkool en broccoli ‘n goeie twee weke pluktyd, in
   teenstelling met uiters twee dae gedurende die someraande.

   As die tuin eers gevestig is, is die werk in die wintertuin baie min.
   Water hoef bv slegs eenmaal per week toegedien te word.

[wysig] Geskikte gewasse

[wysig] Uie

   Uie word in twee hoofgroepe verdeel, nl kortdag-kultivars soos bv Texas
   Grano, en langdag-kultivars soos Australian Brown en Caledon Globe. In
   omgewings soos bv Bloemfontein/Brandfort, waar aanplantgebiede vir
   langdag- en kortdaguie oorvleuel, moet die huistuinier katvoet loop met
   sy saaidatums, ten einde saadskiet tot die minimum te beperk.

   Breedtegraad speel ‘n bepalende rol by uieproduksie. Kortdag-uiesoorte
   word by die laer breedtegrade geplant, in teenstelling met die
   langdag-kultivars wat weer by die hoër breedtegrade geplant word, soos
   bv in die Wes-Kaap.

   Texas Grano kan met groot sukses gesaai word gedurende April en Mei.
   Australian Brown word weer vanaf 1 Mei tot 20 Mei gesaai. Dit geld vir
   die Bloemfontein-omgewing. Saai op saadbeddings wat diep nat is, en hou
   die bedings klam. Tydens koue weerneem uiesaad tot drie weke om te
   ontkiem. Moenie toelaat dat die saailinge deur onkruid ingeneem word
   nie.

[wysig] Kool

   Spuit koolplantjies elke dre weke teen larwes van die ruitrugmot.
   Gebruik Malasol of Durstban. Voed plantjies weekliks met ‘n goeie
   gebalanseerde voeding soos bv Multifeed. Volg die voorskrifte.

[wysig] Peulgroente

   Saai ertjies en boerboontjies die laaste week van Mei en die eerste
   week van Junie, sodat hierdie twee groentesoorte nie in blom moet kom
   tydens Augustusmaand nie, omdat daar dan nog’n besliste gevaar van ryp
   is.

[wysig] Radyse

   Saai radyse gedurende Mei.

[wysig] Vrugte

   Hou vrugtebome en druiwestokke nog diep nat gedurende Mei en Junie. Wag
   met die snoeiwerk tot minstens Juniemaand.
   Kategorie: Plantkunde

