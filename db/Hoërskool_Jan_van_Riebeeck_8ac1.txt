Hoërskool Jan van Riebeeck


   Die wapen van die Hoërskool Jan van Riebeeck
   Die wapen van die Hoërskool Jan van Riebeeck

   Die Hoërskool Jan van Riebeeck is 'n bekende Afrikaansmediumskool wat
   in Tuine, 'n voorstad van Kaapstad, geleë is.

   Die skool is in 1926 gestig met J.J. Jordaan as die eerste hoof en twee
   deeltydse assistente wat 46 leerders moes onderrig. Reeds teen 1932 was
   daar 318 seuns en dogters in die skool, wat dit die grootste gemengde
   skool in die destydse Kaapprovinsie gemaak het. In die jare 90 het die
   leerdertal op ongeveer 500 gestabiliseer, maar in 2006 weer tot meer as
   580 aangegroei en in 2007 tot meer as 600 danksy busvervoer na veral
   die suidelike en noordwestelike voorstede, soos Bloubergstrand, Table
   View en Melkbosstrand. Jordaan was 'n sterk voorstander van Afrikaans
   as onderrigmedium en Jan van Riebeeck was een van die eerste en
   bekendste skole wat die taal as onderrigmedium ingevoer het. Jordaan is
   in 1936 in die tuig oorlede.

[wysig] Oudleerders

   Van die bekende Suid-Afrikaners wat aan die skool gematrikuleer het en
   erepennings vir hulle prestasies ontvang het (matriekjaar tussen
   hakies), is min. Derek Hanekom (1970), Johan Stemmet (1969), Charl Pauw
   (1959), regter George F Wright (1960, Annari (Anna) van der Merwe
   (1966), prof. D.P. (David) de Villiers (1962), prof. Nina Schumann
   (1988), adv. Klaus von Lieres und Wilkau (1956), Melanie Horne (1972),
   Beyers Truter (1972), Hester Heese (1928), Freda Linde (1934), regter
   G.v.R. (Buddy) Muller (1935), Gawie Fagan (1942), Daan Retief (1943),
   adm. Hugo Biermann (1932), adj.regterpresident Hannes Fagan (1944),
   Cobus Rossouw (1950), sy edele Marais Viljoen DVD (1933).

[wysig] Eksterne skakels

     * Amptelike webwerf van die Laer- en Hoërskole Jan van Riebeeck

   Kategorie: Suid-Afrikaanse skole

