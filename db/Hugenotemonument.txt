Hugenotemonument


   Die Hugenotemonument
   Die Hugenotemonument
   Naby-aansig van die aardbol met die inskrywing "Die Hugenote"
   Naby-aansig van die aardbol met die inskrywing "Die Hugenote"
   Die museumgebou langs die monument
   Die museumgebou langs die monument

   Die Hugenotemonument by Franschhoek, in die Wes-Kaap, Suid-Afrika, is
   'n herinnering aan die kulturele bydraes wat die Franse Hugenote
   saamgebring het na die Kaapkolonie (en uiteindelik die hele
   Suid-Afrika) tydens hul immigrasie gedurende die 17de en 18de eeue.

   Die monument is ontwerp deur J.C Jongens en bouwerk afgehandel in 1945.
   Die inweiding is gedoen deur Dr. A.J. van der Merwe op die 7e April
   1948.

   Die drie hoë lugboë simboliseer die drie eenheid van God die Vader, die
   Seun en die Heilige Gees. Bo op die lugboë is die son van geregtigheid
   en bo dit, die kruis van hulle Christelike geloof.

   Die sentrale vroulike figuur, geskep deur Coert Steynberg,
   verpersoonlik die vryheid van geloof met 'n bybel in haar een hand en
   'n gebreekte ketting in die ander. Sy gooi die mantel van onderukking
   af en haar posisie bo op die aardbol verwys na haar spirituele vryheid.
   Die fleur-de-lis op haar mantel verteenwoordig 'n adel karakter en gees

   Die mees suidelike punt van die aarbol toon die simbole van hulle
   geloof (die Bybel), kuns en kultuur (die harp), die land- en wynbou
   (die koringgerf en druiwestok) en industrie (die spinwiel).

   Die waterpoel met die weerkaatsing van die monument, verwys na die
   onversteurde rus van gemoed en gees nadat die Hugenote soveel konflik
   en strewe moes deurmaak.

   Die museum verduidelik die geskiedenis van die Franse Hugenote wat in
   die Kaap gevestig het, veral in die Franschhoekvallei. Op die
   uitstalling is ook voorbeelde van verskeie gereedskapstukke waarmee wyn
   gemaak is, die klere wat gedra was, asook die kultuur en behoefte aan
   'n beter lewe wat hulle saamgebring het.

   Ook op die terrein is wynkelders wat deur 'n kolonnade verbind is, en
   wat die woorde Post tenebras lux dra (letterlik "ná donker [kom] lig").
   Hierdie was die slagspreuk van die Protestante gedurende die
   Reformasie.

[wysig] Eksterne skakels

     * Die Monument op die Hugenote Vereniging van Suid Afrika webwerf
     * The Hugenote Museum webwerf
     * Artikel: The Huguenot Heritage

   Kategorieë: Monumente en gedenkwaardighede in Suid-Afrika • Calvinisme
   • Wes-Kaap

