Hugenotetonnel


   Die Hugenotetonnel in die provinsie Wes-Kaap is met 'n lengte van 3,9
   kilometer die langste padtonnel in Suid-Afrika en die suidelike
   halfrond. Die toltonnel is op 18 Maart 1988 deur die destydse
   Staatspresident Pieter Willem Botha geopen en word ter ere van die
   Franse Hugenote só genoem. In die jaar van die tonnel se opening vier
   Suid-Afrika die koms van die Franse setlaars in 1688.

   Die Hugenotetonnel is 'n veilige alternatief vir die gevaarlike Du
   Toitskloofpas tussen die Paarl en Worcester op die N1-hoofweg, wat in
   die tydperk tussen 1949 en 1988 die enigste roete oor die Klein
   Drakensteinberge is, en spaar motoriste 'n hoogtestyging van 379 meter.

   Die tonnelprojek is in die sewentigerjare deur Suid-Afrika se Nasionale
   Vervoerkommissie (NVK) goedgekeur en deur 'n span van Kaapstadse en
   Switserse ingenieurs ontwerp. Die hoofkontrak vir die bou van die
   tonnel is in 1984 aan 'n Suid-Afrikaanse en 'n Wes-Duitse onderneming
   toegeken.
   Kategorieë: Grondvervoer • Wes-Kaap

