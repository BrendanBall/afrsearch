Hughes H-4 Hercules


                       H-4 Hercules
   "Spruce Goose"
   Tipe         Baie swaarvervoer, vliegboot
   Vervaardiger Hughes Aircraft
   Ontwerp deur Howard Hughes (Glenn E. Odekirk)
                Henry J. Kaiser (slegs die konsep)^[1]
   Nooiensvlug  2 November 1947
   Ontrek       2 November 1947, gestoor tot 5 April 1976
   Status       Projek gekanselleer, museumstuk
   Aantal gebou 1

   Die Hughes H-4 Hercules is 'n eenmalige swaarvervoervliegtuig wat deur
   die Hughes Aircraft maatskappy ontwerp en gebou is. Die vliegtuig het
   sy eerste en enigste vlug in 1947 onderneem. Die vliegtuig wat as
   gevolg van oorlogstyd beperkings tydens die Tweede Wêreldoorlog uit
   hout gebou is, is die bynaam die "Spruce Goose" gegee deur kritici wat
   Howard Hughes daarvan beskuldig het dat hy regeringsfondse misbruik het
   om die vliegtuig te bou. Die Hercules is die grootste vliegboot wat
   ooit gebou is en het die grootste vlerkspanwydte en hoogste van enige
   vliegtuig in die geskiedenis. Die vliegtuig het behoue gebly en word in
   goeie toestand in die Evergreen Lugvaartmuseum bewaar.^[verwysing
   benodig]
   Die neus gedeelte van die H-4.
   Die neus gedeelte van die H-4.

   Die H-4 is byna geheel en al uit gelamineerde berkehout, met slegs
   klein hoeveelhede esdoring, populier, balsahout, en sparhout (Engels:
   spruce) gebou; ten spyte van die naam wat op sparhout dui.^[2] Die
   Duramoldproses ^[3], 'n vorm van saamgesteldemateriaaltegnologie is
   gebruik in die laaghoutkonstruksie. Die vliegtuig is as 'n tegnologiese
   tour de force beskou. Die projek het tegnologie wat binnekort uitgedien
   sou wees, vliegbote, en 'n kolossale lugraam wat werklik vindingryke
   ingenieursinnovasies geverg het by mekaar gebring. Op die ou einde was
   die projek egter 'n duur, vernederende mislukking en teen die einde van
   die oorlog is dit gekanselleer.

   Inhoud

        * 1 Ontwerp en Ontwikkeling
        * 2 Nooiensvlug
        * 3 Aankoop en bewaring deur die Evergreen Lugvaartmuseum
        * 4 Verwysings

[wysig] Ontwerp en Ontwikkeling

   Vergelyking in grootte met ander reuse vliegtuie insluitend die Airbus
   380, die Antonov An-225 en die Boeing 747-8 Intercontinental
   Vergelyking in grootte met ander reuse vliegtuie insluitend die Airbus
   380, die Antonov An-225 en die Boeing 747-8 Intercontinental
   Die linkervlerk met vier van die agt motore van die HK-1
   Die linkervlerk met vier van die agt motore van die HK-1
   Nabyskoot van die vier linker-vlerkgemonteerde motore van die HK-1
   Nabyskoot van die vier linker-vlerkgemonteerde motore van die HK-1

   In 1942 moes die VSA se Oorlogsdepartement materiaal en personeel na
   die Verenigde Koninkryk vervoer. Geallieerde skeepvaart in die
   Atlantiese Ocean het swaar verliese gelei aan Duitse duikbote wat 'n
   behoefte laat ontstaan het vir 'n vliegtuig wat die Atlantiese Oseaan
   met 'n groot vrag kon oorkruis.^[verwysing benodig]

   Die vliegtuig was die geesteskind van Henry J. Kaiser wat die Liberty
   shipsprogram gelei het. Hy het met vleigtuigontwerper Howard Hughes
   saamgewerk om wat die grootste vliegtuig wat tot op daardie stadium
   gebou is, of self bedink is, te skep. Toe dit voltooi is kon dit 750
   ten volle uitgeruste troepe of twee M4 Shermantenks vervoer. Die
   oorspronklike "HK-1" benaming het op die Hughes en Kaiser samewerking
   gedui. ^[4]

   Die HK-1 kontrak, wat in 1942 as 'n ontwikkelingskonstrak uitgevaardig
   is ^[5], het aanvanklik 'n versoek gerig vir drie vliegtuie wat binne
   twee jaar voltooi moes word om 'n bydra te maak tot die oorlog. ^[6]
   Sewe verskillende konfigurasies is oorweeg insluitend dubbelromp en
   enkelromp ontwerpe met kombinasies van vier, ses en agt
   vlerkgemonteerde motore. ^[7] Die finale ontwerp wat gekies is was 'n
   reus wat alle vragvoertuie wat tot op daardie stadium oorskadu het.
   ^[1]^[5]Om metaal te bespaar sou dit meestal uit hout gebou word
   (hoogte- en rigtingroers is met materiaal bedek ^[8]); wat gelei het
   tot die "Spruce Goose" bynaam wat deur die media daaraan gegee is. Dit
   is ook die Flying Lumberyard genoem deur kritici wat geglo het dat dit
   nie fisies moontlik was vir so 'n groot vliegtuig om te vlieg nie.
   Hughes self het die bynaam "Spruce Goose" verpes. Die vleigboot is
   aangdryf deur agt 3000 perdekrag Pratt & Witney R-4360-4A motore. Dit
   het 'n geskatte topsnelheid van 235 myl per uur gehad, 'n diensplafon
   van 21 000 voet en 'n vliegbereik van 1&575 myl.^[9]

   Hoewel Kaiser met die idee van 'n "vlieënde vragskip" vorendag gekom
   het, het hy nie die nodige lugvaartkundige agtergrond gehad nie en moes
   hy die ontwikkeling aan Hughes en sy ontwerper Glenn E. Odekirk
   oorlaat. ^[1] Ontwikkeling het lank gedraai wat Kaiser frustreer het en
   die vertagings blameer het op beperkings aangaande die verkryging van
   strategiese materiale soos aluminium. Hy het egter ook blaam op Hughes
   geplaas vir sy aandring op "perfeksie." ^[10]. Hoewel ontwerp van die
   eerste HK-1 16 maande na die ontvangs van die ontwikkelingskontrak
   voltooi is, het Kaiser uit die projek ontrek. ^[11]
   Vergelyking in grootte tussen die H-4 en 'n DC-3
   Vergelyking in grootte tussen die H-4 en 'n DC-3

   Hughes het die program op sy eie voortgesit onder die naam "H-4
   Hercules" (aanvanklik is die afkorting HFB-1 gebruik vir Hughes Flying
   Boat First Design^[8]) en het 'n nuwe kontrak onderteken wat produksie
   tot slegs een eksemplaar beperk het. Bouwerk het stadig gevorder wat
   daartoe geleis het dat die H-4 eers heelwat na die einde van die oorlog
   voltooi is. Daar was baie redes hiervoor wat Hughes se
   sielkundige-ineenstorting tydens ontwikkeling ingesluit het. In 1947 is
   Howard Hughes voor die Senate War Investigating Committee gedaag oor
   die gebruik van regeringsfondse vir die vliegtuig aangesien die Kongres
   oorlogsera spandering wou elimineer om federale befondsing te bevry vir
   binnelandse projekte. Hoewel hy skeptisisme en vyandigheid van die
   komitee moes verduur het Hughes ongeërg gebly.

[wysig] Nooiensvlug

   Die Hughes H-4 Hercules se nooiensvlug
   Die Hughes H-4 Hercules se nooiensvlug
   Die stertgedeelte van die HK-1 by die Evergreen Lugvaartmuseum
   Die stertgedeelte van die HK-1 by die Evergreen Lugvaartmuseum
   Aansig na agter van die H-4 se romp.
   Aansig na agter van die H-4 se romp.

   Tydens 'n tussenpose in die Senaatverhore het Hughes na Kalifornië
   teruggekeer, oënskynlik om taxi toetse op die H-4 uit te voer. Op 2
   November 1947, na 'n reeks taxi toetse met Hughes aan die stuur, 'n
   bemeanning van 18, en nege uitgenooide gaste ^[8], het die Hercules uit
   die water opgestyg langs Long Beach en het dit 70 voet (21 m) bo die
   water teen 'n snelheid van 135 mph (217 km/h of 117 knope) vir net
   minder as 'n myl (1.6 km) gevleig. ^[12] Teen die hoogete het die
   vleigtuig steeds grondeffekte ondervind en sommige kritici glo dat dit
   die nodige krag om verder te klim ontbreek het^[13].

   Hughes het heirmee sy kritici stil gemaak, maar die regverdiging vir
   verdere spandering was verby. Die Kongres het die Hercules projek
   beëindig en die vleigtuig het nooit weer gevlieg nie. Dit is sorgvuldig
   in vlugereed toestand onderhou tot met Hughes se dood in 1976.

   Hughes het sy hele reputasie op die spel geplaas met die ontwikkeling
   van die H-4 en daar word beweer dat as die Hercules nie sou vleig nie
   hy Amrika permanent sou verlaat het. In 'n transkripsie van 'n Senaat
   verhoor het Hughes gesê:


   Hughes H-4 Hercules

   The Hercules was a monumental undertaking. It is the largest plane ever
      built. It is over five stories tall with a wingspan longer than a
   football field. That's more than a city block. Now, I put the sweat of
   my life into this thing. I have my reputation all rolled up in it and I
    have stated several times that if it's a failure I'll probably leave
              this country and never come back. And I mean it.


   Hughes H-4 Hercules

[wysig] Aankoop en bewaring deur die Evergreen Lugvaartmuseum

   Nadat dit vliegtuig vir 33 jaar lank teen 'n koste van byna 'n miljoen
   jaar per jaar geberg is, het Hughes se beheermaatskappy, Summa
   Corporation, in 1976 na sy dood planne beraam vir die uitmekaarhaal van
   die vliegboot in nege stukke vir verskeie museums as 'n nie-winsbejag
   organisasie nie die vliegtuig sou aanneem nie. Op die laaste oomblik
   het Summa relings getref om die vliegtuig te skenk aan die Aero Club
   van Suid-Kalifornië. Dié het dit weer aan die Wrather Corporation,
   gelei deur die entrepreneur Jack Wrather en sy vrou, Bonita Granville
   Wrather, vehuur. Wrather Corporation het die vliegtuig in 'n tydelike
   doelgemaakte koepel tentoongestel. Op 29 Oktober 1980 is die vleigboot
   vir die eerste keer in baie jare in die openbaar vertoon. Die grootste
   hyskraan ter wêreld, Herman the German is gebruik om die vleigtuig op
   die dok van die tydelik stoorarea te plaas. Na sestein maande is die
   nuwe koepel voltooi en die H-4 is per vragskuit daarna vervoerwaar dit
   langs die RMS Queen Mary vertoon is. Die vleigboot tentoonstelling is
   in 1983 vir die publiek op gestel. Na Jack en Bonita Wrather se
   afstarwe in die laat 1980's het die Disney Maatskappy Wrather
   Corporation se eiendom oorgneem.^[14]

   In Maart 1990 het Disney die Aero Club van Suid-Kalifornië ingelig dat
   hulle die vliegboot tentoonstelling sou staak. Die Aero Club het 'n
   versoek vir voorstelle uitgevaardig vir bewaring van die vliegtuig met
   die versiete dat die wenorganisasie grond moes hê waarop die vleigtuig
   gestoor kon word, en vondse om die vleigtuig te skuif en daarna om te
   sien. Evergreen International Aviation wat deur Kaptein Micahel King
   Smith, gestig is, se plan om die vleigtuig die hoofaantrekking van 'n
   lugvaart museum te maak is eenparig as die wnner aangewys. ^[14]

   Die vliegtuig is uitmekaar gehaal en per vragskuit langs die weskus van
   Amerika en die Columbia- en Willamette-riviere na Portland, Oregon
   vervoer. Dit het vir verskeie maande in Portland vertoef terwyl gewag
   is dat die Willamette-rivier se watervlak genoeg gesak het dat die
   groot strukture met veilgheid onder deur die talle brûe kan seil. In
   Februarie 1993 is die vliegtuig onerdele per pad die laaste 7,5 myl na
   McMinnville vervoer waar dit in 'n tydelike vleigtuigloods gestoor is.
   Vrywilligers het daar help restoureer aan die vliegtuig se buitekant.
   In 2001 is montering van die reuse vliegboot voltooi en sedertdien word
   dit in die nuwe museumtuiste tentoongestel.^[9] Finalisering van die
   montering is oor twee dae gedoen as deel van 'n Pearl Harbor Dag
   vieringe op Vrydag 7 Desember 2001. Die rigtingroer, hoogteroers en
   stertkeël is tussen 5 en 7 Desember aan die res van die vleigtuig
   monteer. Die stert gedeelte staan agt verdiepings bo die grond.^[15]

[wysig] Verwysings

    1. ^ ^1,0 ^1,1 ^1,2 McDonald 1981, p. 40. Nota: 'n Wanbegrip bestaan
       aangaande die H-4 ontwerp; Howard Hughes het toesig gehou oor die
       ontwerppoging, maar vliegtuigengineur Glenn E. Odekirk was in
       werklikheid die ontwerper terwyl Henry J. Kaiser 'n aanvanklike
       konsep verskaf het.
    2. ^ Evergreen Aviation Museum and The Captain Michael King Smith
       Educational Institute, Hughes Flying Boat, H-4, HK-1 Spruce Goose
       Besoek op 19 Augustus 2007
    3. ^ Winchester 2005, p. 113. Nota: Die Hughes Maatskappy het die
       Duramold proses ontwikkel waarin laaghout en hars in 'n liggewig
       maar sterk boumateriaal gemaak is wat ook na wense gevorm kon word.
    4. ^ Odekirk 1982, p. II.
    5. ^ ^5,0 ^5,1 McDonald 1981, p. 45.
    6. ^ Odekirk 1982, p. 1V.
    7. ^ McDonald 1981, p. 41- 44.
    8. ^ ^8,0 ^8,1 ^8,2 Winchester 2005, p. 113.
    9. ^ ^9,0 ^9,1 Harold A. Skaarup, Oregon Warbird Survivors 2003: A
       Handbook on Where to Find Them
   10. ^ McDonald 1981, p. 56.
   11. ^ McDonald 1981, p. 58-59.
   12. ^ Francillon 1990, p. 102.
   13. ^ Wing In Ground effect aerodynamics
   14. ^ ^14,0 ^14,1 Evergreen Aviation Museum and The Captain Michael
       King Smith Educational Institute, Aircraft and Artifacts Featured
       Exhibits - Spruce Goose, Besoek op 19 Augustus 2007
   15. ^ Evergreen Aviation Museum and The Captain Michael King Smith
       Educational Institute, Famed Spruce Goose Gets ‘Tail Feathers’
       During Final Assembly December 7, Besoek op 19 Augustus 2007

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Artikels met stellings wat verwysings ontbreek • Saadjies

