Hulp:Sleutelbord


   In Suid-Afrika is Amerikaanse (en soms Britse) sleutelborde algemeen in
   gebruik, en maak geen spesifieke voorsiening vir die tik van
   diakritiese tekens van Afrikaans (of ander Suid-Afrikaanse tale nie).
   Alhoewel mens met 'n karakterkieser of "Alt-kodes" die karakters
   uiteindelik kan verkry, stel 'n goeie sleutelborduitleg mens in staat
   om volspoed te tik sonder om die hande te verskuif, of van 'n ander
   program gebruik te maak. 'n Sleutelborduitleg werk ook in alle
   programme (in teenstelling met program-spesifieke kortpaaie).

[wysig] Internasionale VSA-uitleg

   Meeste bedryfstelsels het 'n sleutelborduitleg genaamd "USA
   International" of iets soortgelyks. Dit stel mens in staat om 'n
   VSA-sleutelbord te gebruik met "dooie karakters". Dus sal sekere
   knoppies nie dadelik reageer nie (dood wees) totdat die daaropvolgende
   knoppie dit duidelik maak wat gedoen moet word. Dus vir 'ê' tik mens
   '^e', vir 'ë' tik mens '"e', ens.

[wysig] Suid-Afrikaanse sleutelborduitleg

   Lees die bladsy by Translate.org.za. Hierdie uitleg is daar beskikbaar
   om te installeer op Windows, en kom standaard op enige Linux-tipe
   stelsel van die afgelope paar jaar. Daar is ook mooi dokumentasie oor
   hoe om die opstelling te verander, wat selfs gedeeltelik van toepassing
   is vir die opstelling van die Internasionale VSA-uitleg.

