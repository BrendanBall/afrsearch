Håkan Hellström


          Håkan Hellström
   Geboortenaam Håkan Hellström
   Geboorte     2 April 1974
                Älvsborg, Goteburg, Swede
   Webwerf      www.hakanhellstrom.com
   Last.fm      Håkan Hellström
   Lirieke      Håkan Hellström
   Assosiasies  Broder Daniel

   Håkan Hellström (uitgespreek ˈhoːkan ˈhɛlːˌstrøm) (gebore op 2 April
   1974 in Älvsborg, Goteburg) is 'n Sweedse musikant. hy het sy deurbraak
   in Swede in 2000 gemaak met sy snit "Känn Ingen Sorg För Mig Göteborg"
   ("Toon Geen Medely Vir My, Goteburg", letterlik "Ken Geen Sorg Vir My,
   Goteburg"). In 2005 het hy sy vierde album uitgereik, genaamd Nåt
   Gammalt, Nåt Nytt, Nåt Lånat, Nåt Blått (Iets Oud, Iets Nuuts, Iets
   Geleend, Iets Blou), wat 'n versameling is van ou materiaal wat nooit
   op enige albums uitgereik is nie, 'n paar nuwe snitte, en een cover. In
   2006, ná die geboorte van sy eerstelingseun, het hy aangekondig dat hy
   vir tyd en wyl sy toere en opnames gaan staak. Ten spyte van hierdie
   aankondiging speel Hellström steeds soms op konserte. Op 8 Julie 2006
   het hy op 'n konsert op die Sweedse Peace & Love-fees in Borlänge
   gespeel, voor ongeveer 12 000 toeskouers.

   Hellström was die tromspeler van die Sweedse musiekgroep Broder Daniel
   tussen 1988 en 1994, en het in 1997 weer aangesluit om die
   baskitaarspeler te wees. Hy het die groep weer in 2003 verlaat om sy
   totale aandag op sy sololoopbaan te fokus. Ten spyte van die feit dat
   sommiges meen hy buite die note sing, het hy mettertyd gewild geraak
   onder alle ouderdomme weens sy entoesiasme en sy interpretasies van ou
   gewilde gunstelinge op die verhoog.

   Inhoud

        * 1 Diskografie
             + 1.1 Albums
             + 1.2 Enkelsnitte
        * 2 Verwysings
        * 3 Eksterne skakels

[wysig] Diskografie

[wysig] Albums

     * Känn Ingen Sorg För Mig Göteborg (2000)
     * Det Är Så Jag Säger Det (2002)
     * Ett Kolikbarns Bekännelser (2005)
     * Nåt Gammalt, Nåt Nytt, Nåt Lånat, Nåt Blått (2005)

[wysig] Enkelsnitte

     * "Kom Igen Lena!"

[wysig] Verwysings

[wysig] Eksterne skakels

     * Amptelike webwerf (Sweeds)

   Hierdie artikel is in sy geheel of gedeeltelik vanuit die Engelse
   Wikipedia vertaal.

   Klik vir info oor hierdie sjabloon.
   Kategorie: Sweedse musici

