ICDL


   ICDL kenteken
   ICDL kenteken

   Die International Computer Driving Licence in Europa bekend as die
   European Computer Driving License is sertifikate wat deur die ECDL
   Foundation, 'n organisasie sonder winsbejag, toegeken word. In
   Sub-Sahara Afrika (Zimbabwe uitgesluit) word die ICDL-kwalifikasies
   deur ICDL South Africa ook 'n organisasie sonder winsbejag bestuur wat
   deur die CSSA in Suid-Afrika gestig is.

   Die kursus behels eksamens in sleutelareas in die veld van
   Inligtingstegnologie, soos bedryfstelsels, kantoorprogrammatuur soos
   woordverwerkers, spreivelle, databasisse, kommunikasieprogramme en dies
   meer.

   Inhoud

        * 1 ICDL Kursus-struktuur
        * 2 Doelwit
        * 3 Sien ook
        * 4 Eksterne skakels

[wysig] ICDL Kursus-struktuur

   Die ICDL-kwalifikasie bestaan uit sewe modules wat as volg daaruit
   sien:
    1. Basiese begrippe: behels die terminologie, toepassings en gebruik
       van rekenaars, IT en die samelewing en ander algemene gebruike.
    2. Rekenaargebruik en die bestuur van lêers: behels hoofsaaklik die
       gebruik van die bedryfstelsel.
    3. Woordverwerking: Sluit al die gewone vaardighede in die verband in
       asook gevorderde vaardighede soos die insluiting van epos in
       dokumente en integrasie met spreivelle en grafika.
    4. Spreivelle: Vereis 'n deeglike kennis van die gebruik van
       spreivelle.
    5. Databasisse
    6. Aanbiedingshulpbronne: Vereis kennis in die gebruik van sodanige
       programmatuur.
    7. Inligting en kommunikasie: Behels die gebruik van epos
       programmatuur en die verkryging van inligting oor die internet.

   'n Slaagsyfer van 75% moet behaal word in elkeen van die modules om die
   sertifikaat te bekom.

[wysig] Doelwit

   Die doel van die kursus is om die vlak van kennis oor
   inligtingstegnologie te verhoog en die vlak van bekwaamheid in die
   algemene gebruik van persoonlike rekenaars en algemene
   rekenaarprogrammatuur te verhoog vir alle mense in die wêreld. Die
   mikpunt is om inligting te versprei, om die program te bevorder en te
   ontwikkel as 'n wêreldwyd erkende kwalifiseringsprogram vir
   IT-vaardighede om alle mense toe te rus om deel te neem aan die
   inligtingsamelewing.

   Die ECDL-Foundation mik daarna om vennootskappe met professionele
   rekenaarverenigings wêreldwyd te vorm wat die program kan bestuur in
   hulle eie plaaslike gemeenskappe.

   Die program is in 1997 van stapel gestuur en teen 2005 het soveel as 5
   miljoen mense vanuit 138 lande al aan die program deelgeneem. Die
   program is tans (2006) al in 32 tale vertaal.

[wysig] Sien ook

     * Rekenaargeletterdheid

[wysig] Eksterne skakels

     * ECDL se webwerf
     * ICDL in Suider Afrika
     * ICDL hulpbronne en inligting
     * 'n Artikel wat die nut van die ICDL-kwalifikasie en die
       moontlikheid van 'n soortgelyke kwalifikasie vir
       oopbronprogrammatuur daar te stel

   Kategorie: Rekenaar

