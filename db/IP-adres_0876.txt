IP-adres


   'n IP-adres is 'n unieke nommer, soortgelyk aan 'n telefoonnommer, wat
   deur masjiene (gewoonlik rekenaars) gebruik word om na ander masjiene
   te verwys wanneer inligting oor die Internet versend moet word; die
   Internet Protokol bestuur hierdie kommunikasie.

   'n Voorbeeld van 'n IP-adres is 207.142.131.236. Omdat mense moeilik
   sulke nommers onthou, is 'n gepaardgaande stelsel ontwerp om name (soos
   www.wikipedia.org) na hierdie nommers om te skakel, bekend as die DNS
   (Domain Name System).

   Inhoud

        * 1 IP-weergawes
             + 1.1 IPv4
             + 1.2 IPv6
        * 2 Eksterne skakels

[wysig] IP-weergawes

   Daar is twee weergawes van die Internet Protokol wat hoofsaaklik in
   gebruik is, elk met sy eie definisie en voorstelling van 'n IP-adres.

[wysig] IPv4

   IPv4 (Internet Protokol weergawe 4) gebruik 32 bisse (4 grepe) om die
   adres te stoor, wat 'n totaal van 4 294 967 296 (2^32) verskillende
   adresse gee. 'n Aantal van hierdie adresse word egter gereserveer vir
   ander doeleindes, soos by voorbeeld, vir gebruik in privaat netwerke.

   Voorbeeld: 207.142.131.236

[wysig] IPv6

   IPv6 (Internet Protokol weergawe 6) gebruik 128 bisse (16 grepe) om die
   adres te stoor, wat, teoreties, 'n totaal van 2^128 unieke adresse kan
   voorsien.

   Voorbeeld: 2001:0db8:85a3:08d3:1319:8a2e:0370:7334
   Hierdie artikel is 'n saadjie. Voel vry om Wikipedia te help deur dit
   uit te brei.

[wysig] Eksterne skakels

     * Wys mens se IP-adres
     * Wys mens IP-adres en ander inligting
     * IP-adres en ander DNS inligting

   Kategorieë: Saadjies • Rekenaarnetwerke • Internet •
   Internetargitektuur

