iTunes


     iTunes
   'n Skermkiekie van die iTunes-rekenaarprogram
     __________________________________________________________________

   Ontwikkelaar Apple Computer
   Mees onlangse weergawe /
   Laaste betaweergawe /
   Bedryfstelsel Rekenaars: Microsoft Windows XP en Mac OS X 10.3.9 (of
   hoër)
   Kategorie Mediaspeler
   Lisensie freeware
   Webtuiste http://www.apple.com/itunes

   iTunes is sagteware wat deur Apple vervaardig word waarop na musiek
   geluister kan word en na videos gekyk kan word. Ander funksies sluit in
   die blaai van die iTunes Store en die aflaai en beheer van podcasts.

   iTunes gebruik verskeie maniere om musiek en videos in te voer:
     * Musiek kan van CDs af gerip word.
     * Musiek of videos kan in die iTunes Store aangeskaf word.
     * Audio of video kan van iPods ingevoer word, hoewel dit nie
       outomaties moontlik gemaak is nie ten einde kopieregskening te
       beperk.

   iTunes is gerig op die eenvoudigmaking van die beheer van 'n biblioteek
   wat audio en video bevat. Dit bied ook verskeie maniere om vir items in
   die versameling te soek. Só kan daar byvoorbeeld per titel, kunstenaar,
   komponis, album en genre gesoek word. Verder is dit moontlik om die
   inligting van CDs via die Internet in te voer sodat die gebruiker nie
   ál die velde per hand hoef in te vul nie. Die CDs se omslagte kan ook
   afgelaai en ingevoer word sodat iTunes 'n fisieke ry CDs kan simuleer.

   Dit is ook moontlik om speellyste te maak. Hierdie speellyste kan op
   iPods gebruik word, maak kan ook in die vorm van 'n iMix na die iTunes
   Store gestuur word vir enigiemand om te besigtig.

   iTunes kan 'n hele biblioteek outomaties met 'n iPod sinkroniseer.

   iTunes gebruik Apple se multimediaprogram QuickTime vir die audio- en
   video kodeks. Die iTunes-sagteware is gratis verkrygbaar vir Apple se
   Macintosh-operateurstelsel en Microsoft Windows-rekenaars vanaf hul
   tuisblad.

   Die iTunes store is tans nie in Suid-Afrika beskikbaar nie, alhoewel
   dit steeds geblaai kan word. Podcasts kan normaalweg gratis deur enige
   gebruiker (ongeag van woonagtigheid) afgelaai word.

   iTunes maak deel uit van Apple se iLife-sagtewarepakket.

[wysig] Sien ook

     * Mediaspeler

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Rekenaarmediaspelers

