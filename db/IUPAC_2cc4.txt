IUPAC


   Die International Union of Pure and Applied Chemistry (IUPAC)
   (Afrikaans: Internasionale Vereniging van Suiwer- en Toegepaste Chemie)
   is 'n internasionale nie-regeringsorganisasie wat in 1919 gestig is en
   die bevordering van Chemie ten doel het. Die lede van IUPAC is die
   nasionale chemie verenigings. Die organisasie is die bekendste daarvoor
   dat hulle die standaarde ontwikkel vir die benaming van chemiese
   elemente en hul verbindings, deur hul Komitee vir Nomenklatuur en
   Simbole (IUPAC Nomenklatuur). Die organisasie is ook 'n lid van die
   Internasionale Raad vir Wetenskap.

   Behalwe vir die daarstel van nomenklatuur-riglyne is die organisasie
   ook verantwoordelik vir daarstel van internasionale spelstandaarde in
   die geval waar geskille mag bestaan; daar is byvoorbeeld bepaal dat die
   internasionale spelling van aluminium verkieslik is bo die Amerikaanse
   aluminum en dat die Amerikaanse spelling vir sulfur verkieslik is bo
   die Britse sulphur.

   Baie IUPAC publikasies is oor die Internet verkrygbaar. Die boek -
   Quantities, Units and Symbols in Physical_Chemistry kan byvoorbeeld in
   sy geheel afgelaai word en die Compendium of Chemical Terminology kan
   aanlyn deursoek word.

   'n Belangrike IUPAC bylaag ("Recommendations for nomenclature and
   tables in biochemical thermodynamics, 1994") is by
   http://www.chem.qmul.ac.uk/iubmb/thermod/ beskikbaar.
   Kategorieë: Chemie • Internasionale organisasies

