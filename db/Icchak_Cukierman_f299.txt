Icchak Cukierman


   Icchak Cukierman (1915–1981), kodenaam "Antek", en ook bekend onder die
   Engelse spelling Yitzhak Zuckerman, was een van die leiers van die
   Warskou Ghetto Opstand tydens die Tweede Wêreldoorlog.

[wysig] Tweede Wêreldoorlog

   Cukierman was gebore in Vilna (nou Vilnius) aan 'n Joodse gesin. As 'n
   jong man het hy sterk in die konsepte van sosialisme en Zionisme geglo.
   Na die inval in Pole deur Nazi-Duitsland en die Sowjetunie in 1939 was
   hy in die area wat deur die Rooi Leër beset was en het oorspronlik in
   hierdie Sowjetse omgewing gebly, waar hy deelgeneem het aan verskeie
   Joodse ondergrondse sosialistiese organisasies. In die lente van 1940
   het hy na Warskou toe getrek, waar hy een va die leiers van die Dror
   Hechaluc jeugbeweging geword het, saam met sy toekomstige vrou, Zivia
   Lubetkin. In 1941 het hy die adjunkbevelvoerder van die Żydowska
   Organizacja Bojowa versettingsorganisasie geword. In hierdie kapasiteit
   het hy meestal as 'n tussenganger gedien vir die bevelvoerders van die
   ŻOB en die bevelvoerders van die Armia Krajowa en Armia Ludowa. Op 22
   Desember, 1942, het hy en twee medepligtiges 'n kafee in Krakau
   aangeval wat deur die SS en Gestapo gebruik was. Cukierman was gewond
   het noueliks ontsnap en sy twee kamerade was opgespoor en doodgemaak.

   In 1943, het hy aan die "Ariese" kant van Warskou gewerk om gewere en
   ammunisie te verkry toe die Warskou Ghetto Opstand begin het. Hy het
   dit nie reggekry om die ghetto te infiltreer nie, maar het steeds 'n
   kosbare rol gespeel as 'n skakel tussen die opstanders in die ghetto en
   die aan die Ariese kant. Saam met Simcha "Kazik" Rotem het hy die
   ontsnapping van die oorblywende ZOB-vegters deur die riole
   georganiseer. Tydens die latere Warskou Opstand het hy 'n klein troep
   van 322 vegters wat die Ghetto opstand oorleef het gelei in die
   geledere van die Armia Ludowa teen Nazi-Duitsland.

[wysig] Na die oorlog

   Na die oorlog het Cukierman as deel van die Berihah-netwerk gewerk en
   gehelp om Joodse vlugetlinge uit Oos- en sentraal-Europa te smokkel na
   Palestinië (toe nog 'n Britse mandaat. In 1947 het hy self die reis
   onderneem en homself gevestig in wat kort daarna as Israel bekend sou
   staan. Daar het hy en sy vrou Zivia, saam met ander veterane van die
   ghettos en voormalige partisane, gehelp om die kibbutz Lohamey
   ha-Geta'ot te stig, asook die Ghetto Vegters se Huis, 'n museum wat op
   die kibbutz se gronde geleë is ter herinnering aan die wat teen die
   Nazi's geveg het. Die museum het ook 'n studiesentrum vernoem na Zivie
   en Cukierman.

   In 1961 het hy as getuie verskyn in die verhoor van die Nazi
   oorlogkrimineel, Adolf Eichmann, in Israel. Hy is in 1981 oorlede in
   die kubbitz wat hy help stig het.

   Die rekord van 'n lang onderhoud wat Cukierman in 1976 gegee het was
   uitgebrei tot 'n boek: Sheva ha-Shanim ha-Hen: 1939-1946 (Hebreeus vir
   "Daardie sewe jare") wat in Israel in 1991 uitgegee is en later ook in
   Engels vertaal is as A Surplus of Memory: Chronicle of the Warsaw
   Ghetto Uprising.

   Sy kleindogter het die Israelse Lugmag se eerste vroulike vegpiloot
   geword.

   In 2001 is die verhaal van die Warskou Ghetto Opstand hervertel in die
   televisierolprent Uprising en het die akteur David Schwimmer Cukierman
   gespeel.

[wysig] Bronnelys

     * Yitzhak Zuckerman, A Surplus of Memory: Chronicle of the Warsaw
       Ghetto Uprising; translated and edited by Barbara Harshav.
       Berkeley: University of California Press, 1993. ISBN 0-520-07841-1

   Kategorieë: Pole • Sjoa • Geskiedenis van Pole

