Icelandair


   'n Boeing 757-200-straler van Icelandair
   'n Boeing 757-200-straler van Icelandair
   Internasionale bestemmings wat vanuit Ysland se internasionale
   Keflavík-lughawe met direkte vlugte bedien word (2007)
   Internasionale bestemmings wat vanuit Ysland se internasionale
   Keflavík-lughawe met direkte vlugte bedien word (2007)

   Icelandair is Ysland se grootste lugredery wat in 2007 sy 70ste
   verjaardag gevier het. Die Icelandair Group is vandag 'n internasionale
   onderneming wat twaalf filiaalmaatskappye in die lugvaart- en
   toerismebedryf behels en oor 'n personeel van 3 000 mense beskik. Die
   groep is 'n privaat maatskappy in besit van enkele duisend Yslandse
   aandeelhouers.

   Met 'n vloot van 19 Boeing-vliegtuie het Icelandair in 2007 25
   bestemmings in Europa en Noord-Amerika met 160 weeklikse vlugte bedien.

   Inhoud

        * 1 Geskiedenis
        * 2 Internasionale bestemmings
             + 2.1 Europa
             + 2.2 Noord-Amerika

[wysig] Geskiedenis

   Iceland se oorspronge dateer terug tot die jaar 1937 toe 'n klein
   lugredery, Flugfélag Akureyrar, in die stad Akureyri aan Ysland se
   noordkus gestig is. Die maatskappy het sy hoofkwartier in 1943 na die
   hoofstad Reykjavík verskuif en sy naam gewysig tot Flugfélag Íslands.
   Later het die lugredery die internasionale Engelse handelsnaam
   Icelandair aangeneem.

   Flugfélag Íslands se eerste internasionale vlugte in die jaar 1945 het
   Skotland en Denemarke bedien. 'n Tweede Yslandse lugredery, Loftleidir,
   het sy eerste internasionale bestemmings in 1947 bedien en 'n
   pioniersrol gespeel met sy goedkoop vlugte op die Noord-Atlantiese
   roete wat in 1953 begin het.

   In 1973 het Flugfélag Íslands en Loftleidir saamgesmelt om 'n nuwe
   gemeenskaplike maatskappy, Flugleidir, te vorm. In Oktober 1979 het
   Flugleidir die twee oorspronklike lugrederye se operasionele
   verantwoordelikhede oorgeneem en besluit om die naam Flugleidir nog
   slegs op die binnelandse mark te gebruik, terwyl Icelandair as die
   maatskappy se internasionale handelsnaam gebruik is.

[wysig] Internasionale bestemmings

[wysig] Europa

     * België: Brussel, Luik (albei net lugvrag)
     * Denemarke: Kopenhagen-Kastrup
     * Duitsland: München, Frankfurt am Main, Berlyn-Schönefeld, Keulen
       (slegs lugvrag)
     * Frankryk: Parys (Charles de Gaulle-lughawe)
     * Noorweë: Bergen en Oslo

[wysig] Noord-Amerika

     * Kanada: Halifax (Nova Scotia), Toronto (vanaf 2 Mei 2008)
     * Verenigde State: New York Stad, Baltimore, Boston, Minneapolis,
       Orlando

   Kategorieë: Ysland • Lugrederye

