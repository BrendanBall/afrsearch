Idi Amin


   Idi Amin Dada (c. 1924–16 Augustus 2003) was die President van Uganda
   van 1971 tot 1979. Hy was bekend vir sy lagwekkende uitsprake,
   byvoorbeeld dat hy die Britse ryk militêr verslaan het, maar sy
   nalatenskap is een van moord en doodslag. Amnestie Internasionaal
   bereken dat Amin tot soveel as 500,000 mense in Uganda laat vermoor
   het.

   Hy het homself die titel van "Sy Hoogheid, Lewenslande President,
   Veldmaarskalk Al Hadji Doktor Idi Amin, Heer oor al die Wesens op Aarde
   en Visse in die See en Oorwinnaar oor die Britse Ryk in Afrika in die
   Algemeen en spesifiek Uganda" toegeëin.

   Amin is op 11 April 1979 gedwing om uit Uganda te vlug nadat hy oorlog
   teen Tanzanië verklaar het. Laasgenoemde is deur Ugandese
   opposisiegroepe gesteun en Amin se bewind is beëindig. Hy het eers na
   Libië gevlug en later in ballingskap in Saoedi Arabië gebly. Hy is op
   16 Augustus 2003 in Saoedi Arabië oorlede.
   Kategorieë: Ugandese militariste • Ugandese politici

