Ierland


   'n Keltiese kruis in Knock, Republiek van Ierland
   'n Keltiese kruis in Knock, Republiek van Ierland
   Die ligging van Ierland in Europa
   Die ligging van Ierland in Europa

   Ierland (Iers-Gaelies: Éire, Engels: Ireland) is die derde grootste
   eiland in Europa en die mees westelike van die Britse Eilande, met 'n
   lengte van 450 kilometer, 'n breedte van 260 kilometer en 'n totale
   oppervlak van 84 421 vierkante kilometer. Die eiland, wat dikwels ook
   die "Groen Eiland" genoem word, lê tussen die Atlantiese Oseaan en die
   Ierse See.

   Die onafhanklike Republiek van Ierland met 4,1 miljoen oorwegend
   Rooms-Katolieke inwoners beslaan vyf sesdes van Ierland se oppervlak,
   terwyl Noord-Ierland met 'n oorwegend Protestantse bevolking van 1,7
   miljoen een van die Verenigde Koninkryk se vier deelstate is.

[wysig] Geografie

   Sononder oor die Doolin-see, graafskap Clare
   Sononder oor die Doolin-see, graafskap Clare

   Die laagliggende vlaktes van Sentraal-Ierland met hulle groot aantal
   mere, waaronder die bekende Lough Neagh in Noord-Ierland, word deur
   bergreekse langs die kusgebiede omsluit. Carrauntuohill (Iers: Corrán
   Tuathail) in die Macgillicuddy's Recks van Suidwes-Ierland is die
   hoogste bergspits met 1 041 meter. Die Shannon is met 'n lengte van 386
   kilometer die langste rivier van Ierland. Die matige klimaat en
   gelykmatige reënval bevorder die plantegroei, en danksy die sappige
   groen weivelde staan Ierland ook as die "Groen Eiland" bekend.

   Ierland beskik oor 'n aantal nasionale parke dwarsoor die eiland.

[wysig] Flora en fauna

   Ierland het in die algemeen 'n kleiner aantal spesies as byvoorbeeld sy
   oostelike buureiland Groot-Brittanje of die Europese vasteland,
   aangesien die eiland ná die einde van die Ystydperk deur die stygende
   waterpeil van die Atlantiese Oseaan baie vinnig geïsoleer is. Daar is
   net 31 inheemse soogdierspesies, waaronder dasse, vosse en
   krimpvarkies. Bepaalde spesies soos die edelhert word egter slegs in
   die nasionale parke aangetref. Ierland is ook een van die min gebiede,
   wat nie oor inhemse slangspesies beskik nie.

[wysig] Sien ook

     * Geskiedenis van Ierland

                         Keltiese gebiede in Europa

           Bretagne | Ierland | Wallis | Cornwall | Man | Skotland

   Kategorie: Ierland

