Ietermagog


                      Ietermagog
   {{{status}}}
   Tydperk: {{{fossil_range}}}
   Manis javanica
   Manis javanica
             Wetenskaplike klassifikasie

       Domein:     {{{domain}}}
   Superkoninkryk: {{{superregnum}}}
     Koninkryk:    Animalia
    Subkoninkryk:  {{{subregnum}}}
    Superdivisie:  {{{superdivisio}}}
    Superphylum:   {{{superphylum}}}
      Divisie:     {{{divisio}}}
       Phylum:     Chordata
     Subdivisie:   {{{subdivisio}}}
     Subphylum:    {{{subphylum}}}
    Infraphylum:   {{{infraphylum}}}
    Mikrophylum:   {{{microphylum}}}
     Nanophylum:   {{{nanophylum}}}
     Superklas:    {{{superclassis}}}
        Klas:      Mammalia
      Subklas:     {{{subclassis}}}
     Infraklas:    Eutheria
     Superorde:    Laurasiatheria
        Orde:      Pholidota
                   Weber, 1904
      Suborde:     {{{subordo}}}
     Infraorder:   {{{infraordo}}}
    Superfamilie:  {{{superfamilia}}}
      Familie:     Manidae
                   Gray, 1821
     Subfamilie:   {{{subfamilia}}}
     Superstam:    {{{supertribus}}}
        Stam:      {{{tribus}}}
      Substam:     {{{subtribus}}}
       Genus:      Manis
                   Linnaeus, 1758
      Subgenus:    {{{subgenus}}}
       Seksie:     {{{sectio}}}
       Reeks:      {{{series}}}
       Spesie:     {{{species}}}
     Subspesie:    {{{subspecies}}}
       [[{{{diversity_link}}}|Verskeidenheid]]
   {{{diversity}}}
                    Binomiale naam
                    {{{binomial}}}
                   Trinomiale naam
                   {{{trinomial}}}
                     Tipe Spesies
                  {{{type_species}}}
                       Spesies

                                  Sien teks

   [[Image:{{{range_map}}}|{{{range_map_width}}}|]]
                      Sinonieme
   {{{synonyms}}}

   Die ietermagog is 'n soogdier in die order Pholidota. Daar is slegs een
   oorgeblewe familie (Manidae) en een genus (Manis), wat uit agt spesies
   bestaan. Daar is ook 'n aantal uitgestorwe taksonomiese groepe.
   Ietermagogge is die enigste soogdiere wat harde skubbe op hulle vel
   het. Hulle word in die tropiese streke van Afrika en Asië aangetref.
   Die ietermagog word soms met die Amerikaanse gordeldier vergelyk, maar
   dié het 'n beenagtige dop en word onder 'n ander familie en ord
   geklassifiseer.

   Die naam "ietermagog" is waarskynlik afkomstig van Tswana: machocho
   ("mier") of magogwe ("ratel"). Die woordvorming van "ietermagog", asook
   die habitat en rol van die dier in die bygelowe van inheemse
   Suid-Afrikaanse stamme, ondersteun dié herkoms van die woord.

   Ietermagogge is nagdiere en gebruik hulle goed ontwikkelde reuksintuig
   om insekte te vind.

   Inhoud

        * 1 Voorgeskiedenis
        * 2 Identifisering
        * 3 Verspreiding
        * 4 Spesies
        * 5 Bronnelys

[wysig] Voorgeskiedenis

   Ietermagogge het reeds miljoene jare gelede voorgekom en was vroër meer
   wydverspreid as vandag. Ietermagogfossiele wat uit die Oligoseen en
   Mioseen dateer is in Europa gevind. Ook in Asië, waar die dier tans nog
   voorkom, is fossiele geving wat uit die Pleistoseen dateer.

   In Afrika is daar slegs een fossiel gevind, moontlik dié van Manis
   temminckii, in die Nelsongrot naby Plettenbergbaai. Dié fossiel dateer
   uit die Laat-Pleistoseen.

[wysig] Identifisering

   Die verskillende spesies lyk baie op mekaar en verskil net bietjie in
   bou en lengte. Die algemene ietermagog het 'n langwerpige liggaam, met
   'n rug, pote en stert wat met geelbruin, grysbruin of donkerbruin
   skubbe bedek is. Dié skubbe is gemaak van keratien (ook bekend as
   "horingstof"), dieselfde materiaal waarvan 'n mens se vingernaels en
   die kloue van viervoeters gemaak is. 'n Pasgebore ietermago se skubbe
   is sag, maar verhard namate die dier ouer word. Die skubbe oorvleuel
   mekaar. Slegs die kop, keel, pens en binnekant van die pote is nie met
   skubbe bedek nie, maar met hare.

   'n Ietermagog het 'n klein, silindriese kop met swakontwikkelde,
   beweegbare kake. Die dier het geen tande nie, maar wel 'n lang,
   klewerige rekbare tong, wat tot in die buikholte strek. Groot
   ietermagogge kan hulle tonge sover as 40 cm na buite strek.
   Ietermaggogge se uitwendige ore is baie klein, of heeltemal afwesig;
   hulle gesisvermoë is beperk, maar hulle het goed ontwikkelde reuk-,
   smaak- en gehoorsintuie. Die voorpote is aansienlik kleiner as die
   agterpote en het sterk kloue waarmee mier- en termietneste oopgebreek
   kan word. Die voorpote is egter te klein om die dier se gewig ten volle
   te ondersteun en 'n ietermagog hardloop dus op sy agterpote.

   Die spesies wat boombewoners is, besit 'n stert wat langer is as die
   liggaam self. Die stert het 'n kaal strook aan die einde wat as 'n
   klou- of grypledemaat gebruik kan word tydens boomklim. Grondbewoners
   het nie hierdie kaal strook nie en hulle sterte is heeltemal met skubbe
   bedek, asook 'n bietjie korter as die liggaam self.

   Die reuse-ietermagog is die grootste spesie, met 'n liggaam tussen 75
   en 80 cm en 'n stert tussen 55 tot 65 cm.

[wysig] Verspreiding

   Elke spesie het 'n spesifieke verspreidingsgebied en dié is dan ook
   soms aan die naam te sien, bv. die Indiese ietermagog (Manis
   crassicaudata), wat in Indië en Sri Lanka voorkom. Die Sjinese
   ietermagog, Manis pentadactyla, op Formosa en in Suid-Sjina voor,
   terwyl die Maleise ietermagog, Manis javanica, op die Maleise
   Skiereiland, in Birma, Indo-Sjina, Laos, Sumatra, Borneo en Borneo
   aangetref word. Die Filippynse ietermagog, Manis culionensis, kom op
   die Filippynse eilande Palawan en Culion voor.

   Die ander vier spesies word almal in Afrika aangetref. Die
   Suider-Afrikaanse ietermagog (Manis temminckii) word in die ooste en
   suide van Afrika aangetref, van die Kaapland tot in Ethiopië. Die
   reuse-ietermagog verkies reënwoude en bewoon 'n streek wat langs die
   ewenaar strek, van Wes-Afrika tot in Oeganda. Die Suid-Afrikaans
   ietermagog en die reuse-ietermagog (Manis gigantea) is altwee
   grondbewoners, terwyl die ander twee Afrika-spesies boombewoners is.
   Die boom-ietermagog (Manis tricuspis) is 'n klein ietermagog wat in
   tropiese reënwoude aangetref word van Senegal tot Wes-Kenia en suid tot
   in Zambië. Die langstert-ietermagog (Manis tetradactyla) is ook 'n
   liefhebber van reënwoude en kom suid van die Sahara voor, maar nie so
   ver suid as die Suider-Afrikaanse ietermagog nie.

[wysig] Spesies

     * Manis culionensis, die Filippynse ietermagog (Filippyne). (Tot
       onlangs was hierdie as dieselfde spesie as Manis javanica) beskou.)
     * Manis gigantea, die Reuse-ietermagog, wat die grootste spesie is
       (Afrika).
     * Manis temminckii, die Suider-Afrikaanse ietermagog (Afrika).
     * Manis tricuspis, die boom-ietermagog (Afrika).
     * Manis tetradactyla, die langstert-ietermagog (Afrika).
     * Manis crassicaudata, die Indiese ietermagog (Indië en Sri Lanka).
     * Manis pentadactyla, die Sjinese ietermagog (Formosa, Suid-Sjina).
     * Manis javanica, die Maleise ietermagog (Maleise Skiereiland, Birma,
       Indo-Sjina, Laos, Sumatra, Borneo en Java).

[wysig] Bronnelys

     * Etimologiewoordeboek van Afrikaans. Tegn. red.: G.J. van Wyk.
       Outeurs: A. E. Cloete, A. Jordaan, H.C. Liebenberg, H.J. Lubbe.
       2003, Stellenbosch: WAT.
     * Ietermago in Wêreldspektrum, volume 11. 1983 Ensiklopedie Afrikana:
       (EDMS) BPK.
     * Giant pangolin, by die BBC se Science and Nature-webwerf.

   Kategorie: Skubdiere

