Ikea


   'n Wêreldkaart wat die ligging van IKEA-meubelwinkels in die jaar 2007
   wys. Groen verwys na winkels wat reeds geopen is, terwyl blou lande
   verteenwoordig waar IKEA-winkels in die nabye toekoms geopen sal word
   'n Wêreldkaart wat die ligging van IKEA-meubelwinkels in die jaar 2007
   wys. Groen verwys na winkels wat reeds geopen is, terwyl blou lande
   verteenwoordig waar IKEA-winkels in die nabye toekoms geopen sal word
   IKEA in Schaumburg (Chicago, VSA)
   IKEA in Schaumburg (Chicago, VSA)
   IKEA-meubelwinkel in Coventry (Engeland)
   IKEA-meubelwinkel in Coventry (Engeland)

   Ikea ([i'ke.a], handelsmerk: IKEA) is 'n internasionale maatskappy wat
   die meubelbedryf met sy bekostigbare en
   slaan-dit-self-aan-mekaar-meubels gerewolusioneer het. Die
   winkelketting, wat in Swede gestig is, is tans ook die grootste
   vervaardiger van meubels wêreldwyd met 118 000 medewerkers en 'n omset
   van 19,8 miljard € in 2007.

   IKEA is in 1943 deur Ingvar Kamprad gestig en tans in besit van 'n
   Nederlands-gebaseerde stigting wat deur die Kamprad-gesin oorheers
   word. IKEA is 'n akroniem wat uit die hoofletters van die stigter
   (Ingvar Kamprad), die plaas waar hy grootgeword het (Elmtaryd) en die
   nabygeleë dorpie Agunnaryd in Småland bestaan.

   Die stigting INGKA Holding B.V. is die moedermaatskappy van alle
   ondernemings in die IKEA-groep, waaronder die nywerheidsgroep Swedwood
   (die vervaardiger van IKEA-meubels), die handelmaatskappye wat die
   IKEA-meubelwinkels beheer, die afdelings wat aankoopfunksies uitoefen,
   en IKEA of Sweden wat verantwoordelik is vir die ontwerp en
   ontwikkeling van produkte in die IKEA-reeks. INGKA Holding B.V. is in
   besit van die Stichting IKEA Foundation, 'n nie-winsbejagmaatskappy wat
   in die Nederlandse stad Leiden geregistreer is.

   Inter IKEA Systems B.V. in Delft (Nederland) is die eienaar van die
   IKEA-konsep en -handelsmerk waarmee alle IKEA-meubelwinkels hul
   konsessieooreenkoms gesluit het. Die IKEA-groep is die grootste
   maatskappy onder konsessie van Inter IKEA Systems B.V.

[wysig] IKEA-meubelwinkels en -katalogus

   Die eerste Ikea-winkel is in 1958 in Älmhult (Swede) geopen; die
   sewentiende Sweedse winkel is op 29 Augustus 2007 in Karlstad geopen.
   In Augustus 2007 het Ikea altesaam oor 238 meubelwinkels in 34 lande
   beskik.

   Die maatskappy se katalogus, wat afbeeldings en pryse van IKEA-meubels,
   breekware, dekorartikels en ander ware bevat, is die grootste drukwerk
   ter wêreld.^[1] Die katalogus word in 17 tale en 38 uitgawes vir 28
   lande met 'n totale oplaag van 191 miljoen eksemplare gepubliseer.^[2]
   Nuwe katalogusse verskyn jaarliks in Augustus of September.

[wysig] Verwysings

    1. ^ CAP&Design nommer 6 (2004)
    2. ^ www.ikea.com: Customer service

   Kategorie: Sweedse maatskappye

