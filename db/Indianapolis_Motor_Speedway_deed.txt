Indianapolis Motor Speedway


   'n Lugfoto van die Indianapolis Motor Speedway
   'n Lugfoto van die Indianapolis Motor Speedway

   Die Indianapolis Motor Speedway is 'n motorrenbaan in Speedway, Indiana
   in die VSA. Dit is die tweede oudste oorlewende motorrenbaan in die
   wêreld. Dit is 4,023 km lank.

   Inhoud

        * 1 Geskiedenis
        * 2 Formule Een renne by Indianapolis Motor Speedway
        * 3 2008 Indianapolis Motorfiets Grand Prix
        * 4 Eksterne skakels

[wysig] Geskiedenis

   Die renbaan was gasheer vir die wêreldbekende Indianapolis 500 ren,
   oorspronklik gehou op 30 Mei en daarna verskuif na die laaste Sondag
   van Mei.

   Sedert 1994 is die baan ook gasheer vir NASCAR se sogenaamde Brickyard
   400 wat nog elke jaar daarvanaf gehou is.

   In 1998 het Tony George, eienaar van die baan 'n kontrak geteken om
   Formule Een se Verenigde State Grand Prix aan te bied vanaf 2000 en het
   vir vele opwinding en kontroversie gesorg tot die laaste voorlopige ren
   in 2007.

[wysig] Formule Een renne by Indianapolis Motor Speedway

   2000

   'n Reënbui voor die ren sorg vir 'n nat wegspring maar die baan droog
   vinnig en Michael Schumacher wen vanaf Rubens Barrichello op pad na 'n
   derde wêreldkampioenskap.

   2001

   Mika Häkkinen wen vir die laaste keer in sy loopbaan voor hy aan die
   einde van die seisoen gaan uittree.

   2002

   Michael Schumacher en Rubens Barrichello was nog in die hele ren voor
   en op die laaste rondte het Schumacher begin stadiger ry in 'n poging
   dat Barrichello en hy gelyk sal klaarmaak. Hy het misluk en Barrichello
   het hom met 0,011 sekondes gewen, die 2de naaste einde aan 'n Formule
   Een ren.

   2003

   Die wegspring was weereens, soos 3 jaar terug, in nat kondisies. Die
   reen het opgehou maar 'n paar keer weer teruggekeer. Dit het gesorg vir
   baie opwinding en in die einde was dit Michael Schumacher wat vir Kimi
   Raikkönen gewen het in 'n ren waar die beste strategie die wenner
   bepaal het.

   2004

   Die ren word verskuif na Junie en die ren was baie dramaties met 2
   veiligheidsmotor periodes. Die ren het begin met 'n ongeluk op die
   eerste draai waarin vele motors betrokke was en 4 uit die ren uit was,
   dit het gesorg vir die eerste veiligheidsmotor periode. Op rondte 9 het
   Fernando Alonso se band gebars en skaars een rondte later het Ralf
   Schumacher ook 'n band gebars in die 300kph draai 13 en het daarvan 'n
   rugbesering opgedoen waarna hy 6 renne moes uitsit om te rus, Michael
   Schumacher het weer gewen vanaf Rubens Barrichello.

   2005

   Veiligheidskwessies oor Michelin bande het veroorsaak dat net die
   motors met Bridgestone bande wegspring na 'n volle naweek se
   bespiegelinge. Michael Schumacher het hierdie ongewone ren gewen gevolg
   deur Rubens Barrichello en Tiago Monteiro wat nog nie voorheen punte
   verdien het nie was derde. Daar was 'n vraagteken oor die toekoms van
   die ren maar die ren is behou vir 2006.
   Die uitleg van die renbaan
   Die uitleg van die renbaan

   2006

   'n 8 motor ongeluk op die eerste draai sorg vir 'n 7 rondte lange
   veiligheidsmotorperiode, sonder verdere drama daarna wen Micheal
   Schumacher vanaf Felipe Massa in 'n ren wat net 9 motors kon voltooi.

   2007

   Nuweling Lewis Hamilton wen vanaf Fernando Alonso nadat hulle deur die
   hele ren geveg het vir 1ste, daar is nie baie drama soos in vorige jare
   nie maar die twee McLaren spanmaats se geveg vir 1ste plek het vir vele
   opwinding gesorg.

   Geen ooreenkoms kon bereik word vir 'n ren in 2008 nie maar indien 'n
   borg vir die ren vir 2009 gevind word sal die ren heel moontlik
   terugkeer na Indianapolis sienende dat dit die enigste baan in die VSA
   is wat geskik is vir Formule Een sonder enige verdere konstruksie.

[wysig] 2008 Indianapolis Motorfiets Grand Prix

   Die wêreld motorfiets Grand Prix kampioenskap gaan vanaf 2008 'n tweede
   ren in die VSA hê op 'n verdere opgegradeerde weergawe van die Formule
   Een baan. Die eerste ren by Indianapolis is geskeduleer vir die naweek
   vanaf die 12de tot die 14de September 2008.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Indianapolis Motor Speedway
     * Indianapolis Motor Speedway - Amptelike webwerf

   Kategorie: Motorsport

