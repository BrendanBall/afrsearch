Indo-Europese tale


                                                             Indo-Europees
                                                        Indo-Europese tale
                                                      Albanies | Anatolies
                                               Armeens | Balties | Kelties
                                         Germaans | Grieks | Indo-Irannees
                                               Italies | Slawies | Togaars
                                                       Proto-Indo-Europees
                                                Taal | Vereniging | Geloof
                                           Kurgan | Yamna | BMAC | Ariaans
                                                     Indo-Europese studies

   Die Indo-Europese tale sluit sowat 443 (SIL skatting) tale en dialekte
   wat deur omtrent drie miljard mense gepraat word en die meeste groot
   taalfamilies van Europa en westelike Asië in die superfamilie in.
   Eietydse tale in die superfamilie sluit Bengaals, Engels, Duits, Frans,
   Hindi, Persies, Portugees, Russies, en Spaans (elk met meer as 100
   miljoen eerstetaal sprekers) en natuurlik Afrikaans en Nederlands in,
   sowel as dooie tale soos Latyn en kunstale soos Esperanto. Interessant
   genoeg is 'n paar Europese tale soos Fins, Hongaars en Baskies nie deel
   van die superfamilie nie. Dieselfde geld vir die meeste suider-Indiese
   tale, wat van Dravidiese oorsprong is (soos Telugu en Tamil).

   Inhoud

        * 1 Geskiedenis
        * 2 Subgroepe
             + 2.1 Satem- en Kentum-tale
        * 3 Nie-Indo-Europese tale van Europa
        * 4 Superfamilie
        * 5 Verwysings
        * 6 Sien ook
        * 7 Eksterne skakels
        * 8 Verwysings

[wysig] Geskiedenis

                      laat Proto-Indo-Europese taal in die Kurgan raamwerk
                      laat Proto-Indo-Europese taal in die Kurgan raamwerk

                                      mid-3de millennium v.C. verspreiding
                                      mid-3de millennium v.C. verspreiding

                                      mid 2de millennium v.C. verspreiding
                                      mid 2de millennium v.C. verspreiding

                                         verspreiding in ongeveer 500 v.C.
                                         verspreiding in ongeveer 500 v.C.

                           post- Romeinse Ryk en Trek tydperk verspreiding
                           post- Romeinse Ryk en Trek tydperk verspreiding

        laat-middeleeuse verspreiding (na Islamitiese, Hongaarse en Turkse
                                                             uitbreidings)
        laat-middeleeuse verspreiding (na Islamitiese, Hongaarse en Turkse
                                                             uitbreidings)

   oranje: lande met 'n meerderheid sprekers van IE tale. geel: lande waar
                                        'n IE taal amptelike status geniet
   oranje: lande met 'n meerderheid sprekers van IE tale. geel: lande waar
                                        'n IE taal amptelike status geniet

   Sien ook: Proto-Indo-Europees, Historiese taalkunde, Glottochronologie.

   Die moontlikheid van 'n gemene oorsprong vir die uiteenlopende tale is
   vir die eerste keer voorgestel deur die Nederlander Marcus Zuerius van
   Boxhorn. Hy was 'n 17de-eeuse taalkundige met 'n groot kennis van
   Latyn. Hy het tewens Russies, Persies en Turks bestudeer. Hy het geweet
   van Xenofon se reise na Indië, waardeur hy ooreenkomste met Sanskrit
   kom opmerk het. Dit het daartoe gelei dat hy gelykenisse tussen
   verskillende Indo-Europese tale ontdek het, waarby hy die bestaan van
   'n primitiewe gemeenskaplike taal -- wat hy toe 'Skities' noem --
   veronderstel het. Hy het by hierdie hipotese Nederlands, Grieks, Latyn,
   Persies en Duits ingesluit, waarna hy later ook die Slawiese, Keltiese
   en die Baltiese tale ingesluit het. 'n Semietiese taal soos Hebreeus
   het hy daarvan uitgesluit.

   Die bekendste en later ontdekker is egter die agttiende-eeuse Engelsman
   Sir William Jones wat ooreenkomste in van die vier oudste tale wat toe
   bekend was opgemerk het naamlik, Latyn, Grieks, Sanskrit, en Persies.
   Stelselmatige vergelyking van dié en ouer tale onderneem deur Franz
   Bopp, het die teorie ondersteun. In die 19de eeu het vakkundiges die
   groep "Indo-Germaans" of soms "Aries" genoem. Toe dit egter later
   duidelik word dat daar 'n verband is tussen meeste van Europa se tale,
   is die naam uitgebrei na Indo-Europees. 'n Voorbeeld hiervan is die
   sterk ooreenkomste wat ontdek is tussen Sanskrit en ouer gesproke
   dialekte van Litaus en Lets. Die gemeenskaplike voorouerlike
   (heropgeboude) taal word Proto-Indo-Europees (PIE) genoem. Daar is 'n
   meningsverskil wat betref die oorspronklike geografiese ligging (die
   sogenaamde Urheimat of oorspronklike tuisland), waar die taal sy
   oorsprong vind. Daar is vandag twee hoofkandidate: 1. die steppe
   noordelik van die Swart See en die Kaspiese Gebied (sien Kurgan en 2.
   Anatolië (sien Colin Renfrew). Voorstanders van die Kurgan-hipotese
   neig om die datum vir die proto-taal op [c.] 4000 v.C. te skat, terwyl
   die voorstaaders van die Anatoliese oorsprong gewoonlik 'n datum van
   enkele millennia vroeër voorstel. (sien Indo-Hittiet).

[wysig] Subgroepe

   Die verskeie subgroepe van die Indo-Europese familie sluit in (in
   historiese volgorde wat betref die oudste opgespoorde teks ):
     * Anatoliese tale — vroegste bevestigde tak, van die 18de eeu v.C.;
       uitgestorwe, mees noemenswaardig was die taal van die Hittiete.
     * Indo-Irannese tale, wat van die gemene voorouertaal,
       Proto-Indo-Iranees afstam
          + Indo-Ariaan, insluitend Sanskrit, met stawing uit die 2de
            millennium v.C
          + Iranese tale, met stawing uit ongeveer 1000 v.C., insluitend
            Avesties en Persies.
     * Grieks — gefragmenteerde gegewens in Micene vanaf die 14de eeu
       v.C.; Homerus dateer uit die 8ste eeu v.C.. Sien Geskiedenis van
       die Griekse taal.
     * Italiese tale — insluitend Latyn en sy afstammelinge, die Romaanse
       tale, waarvan dokumentasie uit die 1ste millennium v.C. bestaan.
     * Keltiese tale — Galliese inskripsies dateer uit so vroeg as die 6de
       eeu v.C.; Oudierse tekste uit die 6de eeu n.C.. Die Italiese en
       Keltiese takke is vroeër as groepeerbaar binne 'n sogenaamde
       "Italo-keltiese" tak gepostuleer, 'n gedagte wat nie meer deur
       meeste vakkundiges ondersteun word nie.
     * Germaanse tale (insluitend Engels) — vroegste bewyse in runeskrif
       inskripsies van omtrent die 2de eeu, vroegste koherente tekste in
       Goties, 4de eeu.
     * Armeense taal — dokumente uit 5de eeu.
     * Tochaarse tale — uitgestorwe tale van die Tochare, wat in twee
       dialekte voorgekom het vanaf ongeveer die 6de eeu.
     * Balto-Slawiese tale, deur baie vakkundiges beskou as afgelei van 'n
       gemeenskaplike proto-taal later as Proto-Indo-Europees, terwyl
       ander skepties is oor die moontlikheid en van mening is dat Balties
       en Slawies glad nie meer verwant is as enige ander twee takke van
       Indo-Europees nie. Leksikografiese ooreenkomste is egter geweldig
       groot.
          + Slawiese tale — dokumente uit die 9de eeu, vroegste tekste in
            Ou Kerkslawies.
          + Baltiese tale — dokumente uit die 14de eeu, en vir tale wat
            eers so laat geattesteer is, behou hulle ongewoon baie
            argaïese eienskappe wat aan Proto-Indo-Europees toegeskryf
            word. Dié argaïese eienskappe kan veral in die agtervoegsels
            van die selfstandige naamwoorde en dié naamwoorde se
            nominatiefagtervoegsels gevind word.
     * Albanese taal — geattesteer van die 16de eeu; verwantskappe met
       Illiries, Dacies, of Thracies voorgestel.

   Bo en behalwe die klassieke tien takke hierbo gelys, is daar verskeie
   uitgestorwe tale waaroor daar baie min bekend is:
     * Illiries tale — waarskynlik verwant aan Messapies; vewantskappe met
       Albanees soms voorgestel.
     * Venetiese taal — na aan Italies.
     * Messapies— taal nie ontsyfer nie.
     * Frigiese taal — taal van antieke Frigië.
     * Paioniese taal;
     * Thraciese taal
     * Daciese taal — moontlik verwant aan Albanees.
     * Antieke Macedoniese taal — waarskynlik verwant aan Grieks, ander
       stel 'n verhouding met Illiries, Thracies or Frigies voor.

   Daar is sonder twyfel ander Indo-Europese tale wat verwdwyn het sonder
   om enige spore oor te laat.
   Stamboom met ontstaanstye op grond van glottochronologiese ondersoek
   Stamboom met ontstaanstye op grond van glottochronologiese ondersoek

[wysig] Satem- en Kentum-tale

   Die Indo-Europese subtakke word baiemaal geklassifiseer as 'n Satem- of
   'n Kentumgroep, onderskeidelik vernoem na die woord vir 100: centum in
   Latyn (oorspronklik as 'kentum' uitgespreek) en satəm in Avesties. Dit
   is gebaseer op die maniere waarop die drie oorspronklike velêre
   beginklinkers in onderskeie taalgroepe hanteer word. Satem-tale het die
   onderskeid tussen die labiovelêre en suiwer velêre klanke verloor, en
   terselfdertyd het die palatale-velêre klanke assibilasie (d.i. 'n
   ontwikkeling na 'n s-klank) ondergaan. Die Kentumtale het, aan die
   ander kant, die onderskeid tussen die palatale velêre en suiwer velêre
   klanke verloor. Oor die algemeen is die "oostelike" tale Satemtale
   (Indo-Irannees, Balto-Slawies), en die "westelike" tale Kentum-tale
   (Germaans, Italies, Kelties). Die Satem-Kentum isoglos loop reg tussen
   die (andersins na verwante) Griekse (Kentum) en Armeense (Satem) tale,
   met Grieks wat geringe Satem-eienskappe vertoon. Daar kan moontlik
   ander tale wees wat nie as Satem nog as Kentum geklassifisseer kan word
   nie (Anatolies, Tochaars, en moontlik Albanees). In elk geval word die
   Kentum-Satem tweedeling as parafileties beskou, i.e. daar was nooit 'n
   "proto-Kentum" of 'n "proto-Satem" nie, maar die klankverandering het
   deur gebiedskontak tussen die reeds onderskeibare post-PIE tale
   versprei (sê maar, gedurende die 3de millennium v.C.).

   SATEM-TALE:
     * Indo-Iraans (Indies, Iraans en Persies)
     * Armeens
     * Albanees
     * Balto-Slawies (Litaus, Russies, Pools, Serwies ens.)

   KENTUM-TALE:
     * Grieks
     * Italies (bv. Latyn) en Romaans (bv. Italiaans, Frans, Spaans en
       Portugees)
     * Kelties (bv. Gallies, Iers, Skots, Wallies en Bretons)
     * Germaans (bv. Afrikaans, Engels, Duits, Nederlands, Deens, Noors en
       Sweeds)

   'n Glottochronologiese ondersoek van 2003 van Russel D. Gray en Quentin
   D. Atkinson het 'n stamboom van die taalfamilie gegê met skattings vir
   die aftakkingstye van die groepe. Die glottochronologiese metode het in
   die jare 1970 in diskrediet gekom, maar is rond 2000 baie verbeter deur
   verbeterings in die statistiek wat viral in die DNA-ondersoek toegepas
   is. Die tye (in jare voor nu: sien afbeelding) wat gevind is vir de
   oudste aftakkings -na die Anatoliese groep-, ondersteun die sgn.
   Anatoliese hipotese en nie die Kurgan teorie nie. Die aanhangers van
   die Kurgan teorie veg dit aan deur te wys op die metodiek wat afhang
   van watter woorde jy kies om in die analise mee te neem.

   In die Anatoliese teorie word aangeneem dat die familie eers in
   Anatolië ontstaan is maar dat 'n groep díe gebied later verlaat het en
   verantwoordelik was gewees voor 'n latere Kurgan-ekspansie.

[wysig] Nie-Indo-Europese tale van Europa

   Die meeste gsproke Europese tale behoort tot die Indo-Europese
   superfamilie. Daar is egter taalfamilies in Europa wat nie daaraan
   behoort nie. Die Oeraliese taalfamilie, wat Hongaars, Esties, Fins,
   heelwat tale in Noord-Wes Siberië en die tale van die Sami (populêr
   'Lappe' genoem), insluit is 'n voorbeeld. Die Kaukasiese tale is nog 'n
   voorbeeld. Die Baskiese taal is ongewoon in die sin dat dit oënskynlik
   nie aan enige bekende lewendige taal verwant is nie. Taalkundiges
   vermoed dat Baskies die enigste taal is wat die Indo-Europese invasies
   oorlewe het. Die Etruskiese taal was ook 'n geïsoleerde,
   nie-Indo-Europese taal wat op die Italiaanse skiereiland gepraat is
   maar nou uitgestorwe is. Die Leidse taalkundige Robert Beekes het
   bevind dat Etruskies se oorsprong in Klein-Asië lê.

   Die Maltese taal en Turks is twee voorbeelde van tale wat in Europa
   gepraat word wat beslis nie-Europese oorspronge het. Turks is 'n
   Turkiese taal, en Maltees is grootliks van Arabies afgelei.

[wysig] Superfamilie

   Sommige taalkundiges stel voor dat die Indo-Europese tale deel is van
   'n hipotetiese Nostratiese taal superfamilie, en poog om verwantskkappe
   tussen Indo-Europees en ander taalfamilies soos byvoobeeld die
   Kaukasiese tale, Altaïse tale, Oeraliese tale, Dravidiese tale en
   Afro-Asiatiese tale. Die teorie is omstrede, net soos die soortgelyke
   Eurasiatiese teorie van Joseph Greenberg. Ooreenkomste tussen,
   byvoorbeeld, Indo-Europese en Oeral-Altaïese tale berus meestal op
   wedersydse ontlenings vanweë die lang periode van gemeenskaplike
   grondgebiede in westelike Asië ten tyde van die ontstaan van
   Indo-Europees.

[wysig] Verwysings

     * Sjabloon:Book reference

     * Sjabloon:Book reference

[wysig] Sien ook

     * Taal families en tale
     * August Schleicher, (A Compendium of the Comparative Grammar of the
       Indo-European Languages) (1861/62)
     * Lys van Indo-Europese wortels
     * Lys van Indo-Europese tale

[wysig] Eksterne skakels

     * Die Evolusie van die Indo-Europese tale, deur Dr. C. George Boeree.
     * Indo-European Roots, van die American Heritage Dictionary.
     * Indo-European Documentation Center by die Universiteit van Texas
     * Sê iets in Proto-Indo-Europees (deur Geoffrey Sampson)
     * IE taalfamilie oorsig (SIL)
     * Gray & Atkinson, artikel oor PIE Filogenese
     * Indo-European Root/lemmas (deur Andi Zeneli)

[wysig] Verwysings

     * Beekes, R.S.P. Comparative Indo-European Linguistics: an
       Introduction, John Benjamins Publishing, 1995.
     * Mallory, J.P. In Search of the Indo-Europeans
     * Meier-Brügger, Michael Indo-European Linguistics. With
       contributions by Matthias Fritz and Manfred Mayrhofer. Berlin/New
       York: de Gruyter, 2003. 386 pages. ISBN 3-11-017433-2.
     * Language-tree divergence times support the Anatolian theory of
       Indo-European origin, Russel D. Gray & Quesntin D. Atkinson, Nature
       426, 435-439
     * Stevenson, V., Atlas van de Europese talen, Het Spectrum 1989.

                                Taalfamilies
     Afro-Asiatiese tale Altaïese tale Kaukasiese tale Niger-Kongo tale
          Amerindiese tale Dravidiese tale Khoisan tale Papoeatale
        Austronesiese tale Eskimo-Aleoetiese tale Indo-Europese tale
                            Sino-Tibetaanse tale
     Austroasiatiese tale Fins-Oegriese tale Na-Denétale Tai-Kadaitale
                         Gebaretale Isolate Kunstale

   Kategorieë: Indo-Europese tale • Taalfamilies

