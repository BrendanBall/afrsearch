Induksie-kookplaat


   'n Induksie-stoof
   'n Induksie-stoof
   'n Kompakte induksie-kookplaat
   'n Kompakte induksie-kookplaat
   'n Kompakte induksie-kookplaat, van die kant gesien
   'n Kompakte induksie-kookplaat, van die kant gesien

   Induksie-kookplate is moderne kookplate, wat die onderkant van
   ferromagnetiese kookgereedskap deur middel van werwelstrome verhit.
   Onderkant die glaskeramiek-plaat, waarop panne en kookpotte geplaas
   word, lê 'n spoel wat elektriese spanning kry en sodoende magneetvelde
   veroorsaak. Die magneetvelde begin die onderdeel van die kookgereedskap
   regstreeks verhit.

   Induksie-kookplate bespaar tyd en energie, aangesien hulle anders as
   konvensionele kookplate nie eers die verhittingsselemente en
   glaskeramiekplaat moet verhit nie. 'n Pot met water begin binne enkele
   minute te kook. Hitte en kooktyd kan vooraf noukeurig bepaal en
   onmiddellik verander word, en die induksie-kookplaat reageer
   onmiddellik en net so vinnig op enige verandering as 'n
   gasstoof-kookplaat.

   Tydens die kookproses word die induksie-kookplaat self nie verhit nie
   en verwarm slegs weens die warm onderdeel van die kookpot. As die pot
   verwyder word, word ook die kookplaat outomaties afgeskakel. Daarnaas
   erken induksie-kookplate selfstandig of 'n kookpot en pan magneties en
   dus geskik vir induksie-kook is of nie. Ongeskikte of leë gereedskap
   word nie verhit nie, en die kookplaat skakel hom af.

   Geskikte kookgereedskap is vlekvrye staal met ferromagnetiese
   drielaag-onderdele, gietyster- en geëmaljeerde kookpotte en panne.
   Keramiek, glas, koper, aluminium en gewone staal is nie geskik vir
   induksie-kookplate nie.
   Kategorieë: Elektroniese verbruikersware • Kookkuns

