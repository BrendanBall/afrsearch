Induktor


   'n Induktor is 'n passiewe elektriese komponent wat energie stoor in
   die vorm van 'n magnetiese veld. Die induktor word in elektriese
   stroombane gebruik vir die induktiewe eienskap van die induktor.
   Induktors
   Induktors

   Inhoud

        * 1 Fisika
             + 1.1 Oorsig
             + 1.2 Energie
        * 2 Vervaardiging van induktors
        * 3 In elektriese stroombane
             + 3.1 Fasor stroombaananalise en impedansie
             + 3.2 Laplace stroombaananalise (s-vlak)
             + 3.3 Induktornetwerke
        * 4 Q-faktor
        * 5 Toepassings
        * 6 Sien ook

[wysig] Fisika

[wysig] Oorsig

   Induktansie, wat in henry gemeet word, is 'n effek van die magnetiese
   veld wat om 'n stroomdraende geleier gevorm word. 'n Elektriese stroom
   wat deur 'n geleier vloei veroorsaak 'n magnetiese veld om die geleier.
   'n Verandering in die stroom veroorsaak 'n verandering in die
   magnetiese veld. Hierdie verandering in die magnetiese veld veroorsaak
   dat daar 'n elektromotoriese krag (emk) geskep word wat teen die stroom
   verandering werk. Induktansie kwantifiseer die hoeveelheid emk wat
   geskep word per eenheidsverandering in die elektriese stroom.
   Byvoorbeeld, 'n induktor met 'n induktansie van 1 henry skep 'n emk van
   1 volt as die stroom deur die induktor verander teen 1 ampère per
   sekonde. Die induktansie van 'n geleier kan vermeerder word deur die
   geleier in 'n spoel te draai sodat die magnetiese vloed ingeperk word
   deur die spoel . Andersinds kan die spoel gedraai word om 'n materiaal
   met 'n hoë permeabiliteit.

[wysig] Energie

   Die energie, wat in joules gemeet word, wat gestoor word in 'n induktor
   word bereken deur die vergelyking:

          E_\mathrm{gestoor} = {1 \over 2} L I^2

                      waar

                            L die induktansie van die induktor is, en
                            I die stroom is wat deur die geleier vloei.

[wysig] Vervaardiging van induktors

   Induktors word gewoonlik vervaardig deur 'n geleidende materiaal,
   gewoonlik koper in 'n spoel te draai. 'n Ferromagnetiese materiaal soos
   Ferriet kan as kern gebruik word om die induktansie van die induktor te
   verhoog. Sommige induktors se kern kan verstel word om 'n verstelbare
   induktor te maak. Induktors kan ook op stroombaan borde geëts word deur
   'n spiraal vormige spoor (trace) (gewoonlik vierkantig of reghoekig).
   Induktors word op geïntegreerde stroombane vervaardig deur van
   dieselfde prosesse gebruik te maak as die wat gebruik word om
   mikroskywe te vervaardig. In die geval word aluminium gewoonlik gebruik
   as geleier. Werklike induktors word nie gewoonlik gebruik in
   geïntegreerde stroombane nie, aangesien hulle te groot is op so 'n
   klein skaal. Vir praktiese doeleindes word 'n stroombaan wat 'n gyrator
   genoem word gebruik. 'n Gyrator stroombaan gebruik operasionele
   versterkers en 'n kapasitor om 'n stroombaan te skep wat eienskappe van
   'n induktor het. Klein induktors by baie hoë frekwensies word
   vervaardig deur 'n draad deur 'n ferriet silinder of kraaltjie te druk.

[wysig] In elektriese stroombane

   'n Induktor bied weerstand teen verandering in elektriese stroom. 'n
   Ideale induktor bied geen weerstand teen gelykstroom nie, behalwe
   wanneer die stroom aan- of afgeskakel word, in die geval is die stroom
   verandering meer geleidelik. Regte induktors word van materiaal
   vervaardig wat elektriese weerstand bied teen selfs gelykstroom en is
   dus nie ideaal nie.

   Die verhouding tussen 'n tydvariërende elektriese spanning v(t) oor 'n
   induktor met induktansie en tydvariërende elektriese stroom i(t) deur
   die induktor word in die algemeen beskryf deur die
   differensiaalvergelyking

          v(t) = L \frac{di(t)}{dt}

   Hierdie verhouding staan bekend as Lenz se wet wat rondom 1833, as 'n
   uitbreiding van Faraday se wet, deur Heinrich Lenz ontdek is.

   Wanneer 'n sinusvormige wisselstroom deur die induktor vloei, word 'n
   sinusvormige spanning geïnduseer. Die amplitude van die spanning het 'n
   direkte verhouding met die amplitude van die stroom (I[P]) en die
   frekwensie (f) van die sinusvormige stroom deur die volgende
   verhouding.

          i(t) = I_P sin(2 \pi f t)\,

          \frac{di(t)}{dt} = 2 \pi f I_P cos(2 \pi f t)

          v(t) = 2 \pi f L I_P cos(2 \pi f t)\,

   Daar kan duidelik gesien word dat die fase van die stroom die spanning
   met 90 grade volg.

[wysig] Fasor stroombaananalise en impedansie

   Deur van fasors gebruik te maak word die impedansie van 'n induktor
   gegee deur die volgende vergelyking:

          Z_L = V_l / I_l = j \omega L = j X_L \,

                      waar

                            X_L = \omega L \, die induktiewe reaktansie
                            is,
                            \omega = 2 \pi f \, die hoek frekwensie is,
                            L die induktansie is,
                            f die frekwensie is, en
                            j die imaginêre eenheid is.

[wysig] Laplace stroombaananalise (s-vlak)

   Wanneer die Laplace transform in stroombaan analise gebruik word, word
   die oordrag impedansie van 'n ideale induktor met nie-ideale stroom
   voorgestel in die s-vlak deur die vergelyking:

          Z(s) = s L\,

                      waar

                            L die induktansie is, en
                            s die komplekse frekwensie is.

   Wanneer daar 'n aanvanklike stroom deur die induktor vloei, word dit
   voorgestel deur:
     * 'n spanningsbron in serie met die induktor te plaas met die waarde:

          L I_0 \,

   (Let daarop dat die polariteit van die spanningsbron die aanvanklike
   stroom teenstaan)
     * 'n stroombron in parallel met die induktor te plaas met die waarde:

          \frac{I_0}{s}

                      waar

                            L die induktansie van die induktor is, en
                            I[0] die aanvanklike stroom in die induktor
                            is.

[wysig] Induktornetwerke

   Die spanningsval oor die induktors in 'n parallelle konfigurasie is
   dieselfde, maar die stroom deur elke induktor kan verskil. Die totale
   stroom in die netwerk is die som van die strome in elke induktor. Die
   ekwivalente totale induktansie (L[tot]) van die netwerk word bereken
   deur:

          'n Diagram van veelvuldige induktors in parallel gekoppel.

          \frac{1}{L_\mathrm{tot}} = \frac{1}{L_1} + \frac{1}{L_2} +
          \cdots + \frac{1}{L_n}

   Die stroom deur die induktors in 'n serie-konfigurasie is dieselfde,
   maar die spanningsval oor elke induktor kan verskil. Die totale
   spanningsval oor die netwerk is die som van die spanningsval oor elke
   induktor. Die ekwivalente totale induktansie (L[tot]) van die netwerk
   word bereken deur:

          'n Diagram van veelvuldige induktors in serie gekoppel.

          L_\mathrm{tot} = L_1 + L_2 + \cdots + L_n \,\!

   Hierdie eenvoudige verhoudings is slegs waar as daar geen
   gemeenskaplike koppeling van magnetiese velde tussen individuele
   induktors is nie.

[wysig] Q-faktor

   'n Ideale induktor het geen verliese ongeag die hoeveelheid stroom wat
   deur die induktor vloei. Werklike induktors het wel 'n weerstand teen
   die vloei van stroom aangesien die spoel van materiaal vervaardig word
   wat weerstand bied. Aangesien die spoel weerstand in series met die
   induktor is word dit die series weerstand van die induktor genoem. Die
   series weerstand van 'n induktor skakel die elektriese stroom deur die
   spoel om na hitte. Dit veroorsaak 'n verlies in die induktor se
   kwaliteit. Hierdie kwaliteit word deur die kwaliteit faktor of Q-faktor
   van die induktor gekwantifiseer. Die Q-faktor van 'n induktor is die
   verhouding tussen die induktansie en series weerstand van die induktor
   by 'n spesifieke frekwensie. Die induktor neig na 'n ideale induktor as
   die Q-faktor groter word. Die Q-faktor van 'n induktor word bereken
   deur die vergelyking:

          Q = \frac{\omega{}L}{R} \,

                      waar

                            L die induktansie van die induktor is,
                            R die series weerstand van die spoel materiaal
                            is, en
                            \omega = 2 \pi f \, die hoek frekwensie is.

   Waneer 'n hoë stroom deur 'n induktor vloei wat 'n ferromagnetiese kern
   het kan dit versadig. Dit veroorsaak dat die Q-faktor van die induktor
   drasties verminder. Hierdie veskeinsel kan voorkom word deur van lug
   kern induktor gebruik te maak. Die nadeel is dat lug kern induktor
   grooter is as ferromagnetiese kern induktors.

   Deur gebruik te maak van 'n supergeleier allooi spoel wat in vloeibare
   helium of vloeibare stikstof gedompel word kan 'n amper ideale induktor
   gemaak word (Q-faktor wat na oneindig neig). In hierdie super
   afgekoelde spoel verdwyn die series weerstand. Aangesien hierdie
   induktor virtueel geen verliese het nie kan energie effektief gestoor
   word in die magneetveld wat om die induktor vorm.

[wysig] Toepassings

   Induktors is verwant aan elektromagnete in struktuur, maar word gebruik
   met die doel om energie te stoor in die vorm van 'n magneetveld.

   Induktors word gebruik in analoog stroombane en sein prosessering. Saam
   met kapasitors en ander komponente word induktors gebruik om elektriese
   filters te maak. 'n Elektriese filter kan 'n sein met spesifieke
   frekwensie uit filter. Induktors wat bekend staan as smoorspoelle word
   saam met kapasitors gebruik om die ruis van gelykstroom elektriese
   toevoer uit te filter. Baie klein induktors was bestaan uit 'n ferriet
   kraaltjie of torus wat om 'n elektriese kabel geplaas word verhoed dat
   hoë frekwensie interferensie deur die kabel versprei word. Klein
   induktor en kapasitor kombinasies word in resonante netwerke gebruik
   vir radio-opvangs en uitsaai.

   Twee of meer magneties gekoppelde induktors vorm 'n transformator wat
   'n fundamentele komponent is in elektrisiteits voorsiening netwerke is.

   'n Induktor kan gebruik word as 'n energie stoor toestel in 'n skakel
   kragbron. Die induktor word gelaai vir 'n spesifieke fraksie van die
   skakel kragbron reguleerder frekwensie en ontlaai vir die oorblywende
   siklus. Die laai/ontlaai verhouding bepaal die uitset tot inset
   spannings verhouding.

   Induktors word ook gebruik in elektrisiteitsvoorsiening netwerke, om
   stelsel spannings te onderdruk, of stroom te beperk. In die veld staan
   induktors bekend as reaktors.

   Aangesien induktors groot en swaar komponente is word hulle al hoe
   minder in moderne elektriese toestelle gebruik. Half geleier skakel
   kragbronne maak gebruik van kleiner transformators wat by hoër
   frekwensies werk as lineêre kragbronne. Elektriese stroombane word
   ontwerp om klein induktors te gebruik waar nodig, anders word groot
   induktors vervang met 'n gyrator stroombaan.

[wysig] Sien ook

     * Kapasitor
     * Resistor
     * Elektrisiteit
     * Elektronika
     * Induktansie
     * Transformator

   Kategorie: Elektroniese komponente

