InfiniBand


   InfiniBand is 'n raamgebaseerde rekenaarnetwerktegnologie vir plaaslike
   netwerke (PN'e) (Engels: Local Area Networks of LAN). InfiniBand is 'n
   hoogwaardige netwerktegnologie, dit bied sowel hoë bandwydte als lae
   latensie.

   Inhoud

        * 1 Virtuele netwerkhardewareaansturing
        * 2 Netwerkstruktuur
        * 3 InfiniBand-spoed
             + 3.1 Bandwydte
             + 3.2 Latensie
        * 4 InfiniBand versus 10 gigabps Ethernet
             + 4.1 Voordele van InfiniBand ten opsigte van 10 gigabps
               Ethernet
             + 4.2 Voordele van 10 gigabps Ethernet ten opsigte van
               InfiniBand
        * 5 Programmering
        * 6 Toepassinge
        * 7 Produkte
        * 8 Eksterne skakels

[wysig] Virtuele netwerkhardewareaansturing

   In die tradisionele opvattinge oor netwerke is die bedryfstelsel die
   enige sagteware wat met die hardeware kommuniseer. Die bedryfstelsel
   bied 'n aantal dienste aan die programmatuur aan, wat kommunikasie
   mooglik maak. In die populêre BSD-socket-programmeermodel bied die
   bedrijfstelsel 'n aantal primitiewes aan soos open, send, recv en
   close. Hierdie model garandeer die stabiliteit van 'n rekenaar; deurdat
   alleen die bedryfstelsel die hardeware kan aanstuur kan 'n korrekte
   implementasie die stabiliteit van die stelse garandeer, 'n probleem in
   'n programma het geen gevolge vir die res van die rekenaar nie.

   Hierdie model het egter 'n aantal probleme:
     * Vir iedere kommunikasiebewerking dien die verwerker van
       gebruikersruimte, (user space) na kernelruimte (kernel space) te
       skakel en weer terug.
     * Die onderverdeling van die data in datarame vind plaas in die
       kernel. Hierdeur is dit nodig die data in die rekenaargeheue te
       kopieer.

   Die gevolg van dit is dat in die versending van kleine databerigte,
   baie tyd verlies word, waardeur die tradisionele model nie bruikbaar is
   nie vir situasies waar op hoë spoed kleine berigte uitgewissel word.
   Die latensie veroorsaak deur die tradisionele model is vir hierdie
   toepassinge nie akseptabel nie.

   By Infiniband word gebruik gemaak van gevirtualiseerde
   netwerkhardeware. Die bedryfstelsel ken elk proses 'n virtuele
   netwerkhardware toe, wat afgebeeld word in die lokale adresruimte van
   'n proses. Infinibandhardeware is spesiaal vir hierdie doel ontwerp,
   sodat 'n proses geen gevaarlike bewerkinge op die virtuele
   netwerkhardeware kan uitvoer nie waardeur die stabiliteit van die
   stelsel nie in gevaar kom nie.

   'n Proses kan direk hardewareregisters manipuleer, waardeur versending
   van 'n berig van enkele grepe met baie beperkte belasting van die
   verwerker plaas kan vind. Die versending van data vind plaas via RDMA,
   die netwerk transporteer data direk vanuit die virtuele adresruimte van
   'n proses op 'n rekenaar naar die virtuele adresruimte van 'n proses op
   'n andere rekenaar.

   InfiniBand kan dus met 'n lae belasting van die verwerker inligtinge
   verstuur tussen rekenaars, waarby by korte berigte 'n baie lae latensie
   word gehaal.

   Die gevirtualiseerde netwerkhardeware in Infiniband is conform die
   Virtual Interface Architecture.

[wysig] Netwerkstruktuur

   In teenstelling tot ethernet, wat 'n hiërargiese geskakelde netwerk is,
   is Infiniband 'n geskakeldeweefselnetwerk (switched fabric network).
   Dit hou in dat daar nie slegs 1 roete tussen twee poorte kan wees nie,
   maar meerdere. Die netwerk self bepaal die roete van 1 pakket.

   Hierdie eieskap maak dit moontlik 'n hoë bandwydte tussen skakelaars te
   voorsien. Twee 24-poorts skakelaars kan byboorbeeld verbind word deur 8
   kabels, waardeur op die skakelaars 2*16 toestelle aangesluit kan word
   en in die geval van SDR-Infiniband 'n bandwydte ontstaan van 80 gigabps
   tussen die skakelaars.

   'n Infinibandnetwerk word baie opgebou volgens 'n model wat 'n fat tree
   genoem word. Hierby word die netwerk verdeel in 'n sogenoem edge-deel
   en 'n spine-deel. Die edge-netwerk bestaan uit skakelaars waar 'n deel
   van die beskikbare poorte word gebruik vir die aansluiting van
   toestelle, 'n deel vir die verbinding met die spine-netwerk. Skakelaars
   in die spine-netwerk het alleen verbindinge met die edge-netwerk.

   Stel ons bou 'n netwerk vir 48 toestelle op uit skakelaars van
   24-poorte. Vir die edge-netwerk gebruik ons 12 poorte van elke
   skakelaar vir aansluiting van toestelle en 12 poort vir verbinding met
   die spine-netwerk. Ons benodig dus 4 skakelaars vir die edge-netwerk.

   Vir die spine-netwerk benodig ons kapasiteit vir 48 kabels, ofwel twee
   skakelaars van 24 poorte. Om 'n edge-skakelaar met die spine-skakelaar
   te verbind, verbind ons 6 kabels met die eerste spine-skakelaar en 6
   kabels met die tweede spine-skakelaar.

   Omdat vir ieder van die twaalf toestelle op 'n skakelaar, ook 'n kabel
   naar die spine-netwerk loop, het hierdie oplossing 'n volledige
   bandwydte: Alle 48 toestelle kan op die selfde moment op volledige
   snelheid kommuniseer sonder dat opstoppinge in die netwerk ontstaan. In
   vakjargon word 'n oplossing as hierdie 'n netwerk met volledige
   konstante biseksionele bandwydte genoem (full constant bisectional
   bandwidth).

[wysig] InfiniBand-spoed

[wysig] Bandwydte

   InfiniBandverbindinge bestaan uit seriële dataverbindinge. Die mees
   voorkomende InfiniBandverbinding gebruik 4 verbindinge in 1 kabel. Dit
   word 'n Infiniband4x-kabel genoem. Alternatief bestaan ook kabels met
   12 verbindinge, InfiniBand12x-kabels, hierdie verbindinge is bedoel om
   skakelaars onderling te verbind.

   'n Seriële verbinding kan op 4 snelhede kommuniseer: SDR, DDR en QDR.
   SDR is 2,5 gigabps, DDR is 5 gigabps en QDR is 20 gigabps. 'n
   Infiniband-4x-kabel wat op die DDR-snelheid kommuniseer, het dus 'n
   bandwydte van 20 gigabps. Data oor InfiniBand word 8B/10B gekodeer,
   waardeur 20% van die bandwydte nie bruikbaar is nie, die bruikbare
   bandwydte van hierdie kabel is dus 16 gigabps.

[wysig] Latensie

   Die latensie tussen twee rekenaars in 'n Infiniband-netwerk is sowel
   afhanklik van die skakelaars as die implementasie in die rekenaar. Twee
   rekenaars met 'n Mellanox ConnectX-InfiniBand-kaart wat verbind is deur
   'n InfiniScale III-skakelaar kan 'n latensie bereik van 1,5
   mikrosekonde. Goedkoop betaalbaar InfiniBand het teenwordig 'n latensie
   van minder as 4 mikrosecondes.

[wysig] InfiniBand versus 10 gigabps Ethernet

   InfiniBand is op dit moment een van die tegnieke wat vir hoogwaardige
   netwerke gebruik word en is 'n direkte teenstrewer van 10 gigabps
   Ethernet. Gebruik van InfiniBand het voordele en nadele in vergelyking
   van 10 gigabps Ethernet.

[wysig] Voordele van InfiniBand ten opsigte van 10 gigabps Ethernet

     * Die opbou volgens die geskakeldeweefselnetwerk maak netwerke
       moontlik waarby netwerk 'n baie hoë geaggregeerde bandwydte kan
       verwerk. Die verklein die kans op opstoppinge, of in die geval van
       'n netwerk met volledige konstante biseksionele bandwydte maak
       hulle onmoontlik.
     * Die latensie van InfiniBand is baie laag. Daar bestaan tegnieke vir
       lae latensie op Ethernet (iWarp, Myri10G, maar standaard is 'n
       latensie van 25 mikrosekondes. InfiniBand het altyd en standaard
       lae latensie.
     * InfiniBand is goedkoper as 10 gigabps Ethernet. Insteekkaarte vir
       rekenaars is goedkoper, InfiniBand-skakelaars is baie goedkoper as
       10-gigabps-skakelaars.

[wysig] Voordele van 10 gigabps Ethernet ten opsigte van InfiniBand

     * Ethernet is beter bruikbaar op lange afstand, vir lange afstand is
       'n multimode glasvezelvariant beskikbaar. InfiniBand is alleen
       gestandaardiseer met koperkabels. Vir lange afstand bestaan
       oplossinge oor glasvezel, maar geen is gestandaardiseer.
     * Baie toestelle het 'n Ethernetverbinding, 10-gigabps-skakelaars kan
       eenvoudig in 'n dergelike netwerk ingeset word op plaatse waar dit
       gewens is. InfiniBand is nie kompatibel met Ethernet nie. 'n
       Koppeling met Ethernet kan alleen gerealiseer word met hoëre
       protokolle, soos die internet protocol.
     * Die Ethernetwêreld is groter as die InfiniBandwêreld. Daar is meer
       produkte van meer fabrikante beskikbaar.

[wysig] Programmering

[wysig] Toepassinge

[wysig] Produkte

   Infinibandprodukte word deur verskillende bedrywe gelewer:

   Halfgeleiders:
     * Mellanox
     * QLogic

   Skakelaars:
     * Cisco
     * Flextronics
     * QLogic
     * Voltaire

   Insteekkaarte vir rekenaars:
     * Cisco
     * Mellanox
     * QLogic
     * Voltaire

[wysig] Eksterne skakels

     * Infiniband Trade Association

   Kategorie: Rekenaarnetwerke

