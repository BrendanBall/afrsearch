Ingolstadt


                                                               Ingolstadt
                                                Land:            Duitsland
                                           Deelstaat:               Beiere
                                            Stigting:
                                          Koördinate: 48° 45' N, 11° 25' O
                                         Oppervlakte:           133,35 km²
                                           Bevolking:       121 526 (2005)
                                  Bevolkingsdigtheid:            911 / km²
                                              Hoogte:   374 m bo seespieël
                                        Burgemeester: Alfred Lehmann (CSU)

   Ingolstadt is 'n stad in die Federale Deelstaat Beiere, Duitsland. Dit
   is gelee by 48° 45' N, 11° 25' O, aan die oewer van die Donourivier in
   die middel van Beiere. Op 1 Julie 2005 het dit 121 195 geregistreerde
   inwoners gehad wat dit die sesde grootste stad in Beiere maak.

   Die hoofkantoor van die Duitse motor vervaardiger Audi is in Ingolstadt
   geleë, sowel as die hoofkantoor van die elektroniese handelaars
   MediaMarkt en Saturn.

   Kyk ook: Universiteit van Ingolstadt

   Inhoud

        * 1 Geskiedenis en Kultuur
        * 2 Literêre verwysings
        * 3 Susterstede
        * 4 Eksterne skakels

[wysig] Geskiedenis en Kultuur

   Ingolstadt is vir die eerste keer genoem in 'n dokument van Karel die
   Grote op 6 Februarie 806 as "Ingoldes stat", die plek van Ingold. In
   omtrent 1250 bekom Ingolstadt stadstatus.

   Ingolstadt was die hoofstad van die hertogdom Beiere-Ingolstadt tussen
   1392 en 1447. Daarna is Ingolstadt verenig met Beiere-Landshut. Louis
   VII, hertog van Beiere beveel die bou van die Nuwe Kasteel wat sterk
   beinvloed is deur die Fransgotiese boustyl. In 1472 stig Louis IX,
   Hertog van Beiere die Ludwig-Maximilians-Universiteit in Ingolstadt,
   wat in 1800 na Landshut en op die ou einde na München verskuif.

   As oorspronklik 'n vestingstad, word Ingolstadt deur 'n middeleeuse
   muur omring. Die Beierse fort (1537-1930) huisves vandag die museum van
   die Beierse leër. 'n sapper's drilterrein oorbrug steeds die rivier,
   twee lugmagbasisse is naby daaraan geleë, waarvan een vir die toets van
   vliegtuie gebruik word. Die lang militêre geskiedenis van die stad word
   vandag in die siviele en kulturele lewe weerspieël. Voorheen "toegang
   verbode" gebiede word nou as openbare parke gebruik. Die bekende
   skrywer Marieluise Fleißer het Pioniere in Ingolstadt in 1928 geskryf.

   Ingolstadt is die stad waar Willem IV, Hertog van Beiere die Beierse
   Reinheitsgebot, die oudste voedselwet wat steeds in gebruik is, in 1516
   geskryf en geteken het. Adolf Scherzer komponeer die Bayerischen
   Defiliermarsch, Mary Shelley se Frankenstein is verwant aan die
   Ingolstädter alte Anatomie, nou museum vir mediese geskiedenis. In 1748
   word Adam Weishaupt in Ingolstadt gebore.

[wysig] Literêre verwysings

   Ingolstadt is die ligging van Mary Wollstonecraft Shelley se roman
   Frankenstein en is 'n sleutelligging in The Illuminatus! Trilogy deur
   Robert Shea en Robert Anton Wilson.

   Dr. Faust word in 'n ou en kort plaaslike verhaal genoem.

   Die X-Files-episode "The Post-Modern Prometheus" verwys na die
   Universiteit van Ingolstadt. Dit is waarskynlik 'n
   Frankenstein-verwante verwysing, aangesien die episode heelwat
   verwysings daarna het.

[wysig] Susterstede

     * Kirkcaldy, Skotland
     * Grasse, Frankryk
     * Carrara, Italië
     * Murska Sobota, Slowenië
     * Kragujevac, Serwië
     * Manisa, Turkye
     * Opole, Pole
     * Sentrale Distrik, Moskou, Rusland

[wysig] Eksterne skakels

     * Ingolstadt Amptelike webwerf van die stad (in Duits)
     * Universiteit
     * Universiteit van toegepaste wetenskappe (Fachhochschule)
     * Museum van die Beierse Leer (in Duits)
     * Audi
     * Geskiedenis van Ingolstadt deur Kurt Scheurer (in Duits)
     * Pioniere in Ingolstadt deur Marieluise Fleißer (in Duits)

   Sjabloon:Duitse distrikte Beiere
   Kategorieë: Beiere • Stede in Duitsland • Dorpe in Beiere

