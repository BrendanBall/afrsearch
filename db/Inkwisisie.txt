Inkwisisie


   Die Inkwisisie was 'n offisie van die Rooms-Katolieke Kerk wie se taak
   dit was om kettery te onderdruk. Hulle aksies en samewerking met die
   plaaslike regerings is onderwerpe van aansienlike geskiedkundige
   ondersoek.

   Inhoud

        * 1 Oorsprong
        * 2 Geskiedenis
        * 3 Verskillende Inkwisisies
        * 4 Eksterne skakels
        * 5 Sien ook
        * 6 Verwysings

[wysig] Oorsprong

   Die Inkwisisie was 'n permanente instelling in die Katolieke Kerk wat
   die taak opgelê is om kettery te verwoes. Anders as baie ander gelowe
   (bv., Boeddhisme, Judaïsme) het die Katolieke Kerk 'n hierargiese
   struktuur met 'n sentrale burokrasie. Ná Konstantinopel die vervolging
   van die kerk beëindig het, het die plaaslike administratiewe strukture
   van die Ryk (die westelike kerk) saamgekom as een hierargie met Rome as
   middelpunt. Díé wie se geloofsoortuiging of -beoefening genoegsaam
   afgewyk het van die ortodoksie van die rade het nou die onderwerp
   geword van pogings om hulle terug na die kerkskoot te bring. Weerstand
   het melemaal na vervolging gelei.

   Kettery (Engels heresy, vanaf die Grieks haeresis wat sekte,
   geloofskool beteken) was 'n probleem vir die Kerk van die begin af.
   Handelinge 15 vertel van die sameroeping van 'n raad in Jerusalem wat
   met die kettery van die Judaïseerders te doen gehad het. In die
   daaropvolgende eeue was daar Arianisme en Manicheïsme; in die
   Middeleeue was daar die Kathare en Waldenses; en in die Renaissance was
   daar die Hussiete, Lutherane, Calviniste en Rosicruciane. Pogings om
   die kettery te onderdruk was aanvanklik ad hoc, maar in die Middeleeue
   het dit 'n permante struktuur geword wat met die probleem moes handel.
   Teen die 12e eeu het Kerkrade aangedring daarop dat sekulêre regeerders
   ketters moes vervolg.

[wysig] Geskiedenis

   Die eerste van die Middeleeuse Inkwisisies word die "biskoplike
   inkwisisie" genoem, en is in 1184 ingestel deur 'n "pouslike bul", 'n
   brief van die Pous, getiteld "Ad abolendam" ("Vir die doel om mee weg
   te doen"). Die inkwisisie was in reaksie op die groeiende Kathaarse
   kettery in suidelike Frankryk. Dit word "biskoplik" genoem omdat dit
   onder die toesig van die plaaslike biskoppe ("episcopus" in Latyn)
   plaasgevind het. Die biskoplike inkwisisie was nie baie effektief nie,
   weens 'n aantal redes — sien Middeleeuse Inkwisisie.

   Die "pouslike inkwisisie" van die 1230s was in reaksie op die
   tekortkomings van die biskoplike inkwisisie, en is deur professionele
   mense bedryf wat spesifiek opgelei is vir die werk soos deur die Pous
   afgekondig. Individue is uit verskillende ordes en die sekulêre
   geestestand gekies, maar het meestal uit die Dominikaanse Orde gekom,
   wat 'n aantal kenmerke gehad het wat hulle baie geskik gemaak het
   daarvoor (sien Middeleeuse Inkwisisie).

   Ná die 13e eeu het die Inkwisisie noordwaarts versprei na Duitsland en
   Skandinawië. In noordelike Europa was die Inkwisisie aansienlik meer
   skadeloos: in die Skandinawiese lande het dit omtrent geen impak gehad
   nie, alhoewel noordelike Europe hul eie instellings soos die heksejag
   gehad het. Die Inkwisisie is nooit in Engeland ingestel nie, maar
   Christophorus Columbus het dit saam met hom na die Nuwe Wêreld geneem.
   Teen die einde van die 15e eeu, onder Ferdinand en Isabella van
   Castile, het die Spaanse Inkwisisie onafhanklik van Rome geraak: die
   Spaanse Inkwisisie met sy berugte "auto de fe" verteenwoordig 'n uiters
   donker hoofstuk in die geskiedenis van die Inkwisisie.

   Pous Paulus III het in 1542 'n permanente kongregasie saamgestel, wat
   deur Kardinale en ander beamptes gevul was, wie se taak dit was om die
   integriteit van die geloof te beskerm en om foute en valse doktrines te
   verban. Hierdie liggaam, die Kongregasie van die Heilige Offisie, wat
   nou as die Kongregasie van die Doktrine van die Geloof bekend staan, en
   deel vorm van die Roomse Curia, het nou die oorsigtelike liggaam vir
   plaaslike Inkwisisies geword. Die Pous self het die titel van prefek
   maar tree nooit op in hierdie amp nie; hy wys een van sy kardinale aan
   om die samekomste te beheer. Daar is gewoonlik tien ander kardinale in
   die Kongregasie, sowel as 'n prelaat en twee assistente, wat almal
   verkies is uit die Dominikaanse Orde. Die Heilige Offisie het ook 'n
   internasionale groep konsultante, ervare geleerdes van teologie en
   kerkwette, wat advies lewer op spesifieke vrae. In 1616 het hierdie
   konsultante hul bevinding oor die voorstelle dat die Son nie beweeg nie
   en aan die middel van die heelal is en dat die Aarde daarom wentel
   gelewer, met die uitspraak dat beide "onnosel en absurde filosofie" is,
   en dat die eerste stelling "formeel kettery" en die tweede "ten minste
   foutief in geloof" teologies is. Hierdie bevinding het daartoe gelei
   dat Copernicus se De Revolutionibus Orbium Coelestium op die Indeks van
   Verbode Boeke geplaas is todat dit hersien is, en Galileo Galilei
   getugtig is oor sy Copernicanisme. Dit was hierdie selfde liggaam wat
   in 1633 vir Galileo verhoor het.

   Nie alle vervolgings van vermeende ketters, ateïste en ander afwykers
   van die Katolieke geloof is deur die Inkwisisie vervolg nie: in party
   lande, soos Frankryk onder die ancien régime, kon ateïste en
   godslasteraars in burgerlike howe verhoor word, met 'n moontlike
   doodsvonnis.

[wysig] Verskillende Inkwisisies

   Daar was reeds vier verskillende Inkwisisies:
     * Middeleeuse Inkwisisies
     * Spaanse Inkwisisie
     * Portugese Inkwisisie
     * Roomse Inkwisisie

[wysig] Eksterne skakels

     * 'n Kritiese kyk na die barbaarsheid van die inkwisisie vanuit 'n
       anti-Katolieke uitgangspunt

[wysig] Sien ook

     * heksejag
     * Konrad von Marburg
     * Malleus Maleficarum

[wysig] Verwysings

     * Edward M. Peters, Inquisition. (University of California Press,
       1989). ISBN 0520066308

          A brief, balanced inquiry, with an especially good section on
          the 'Myth of the Inquisition'. This is particularly valuable
          because much of the history available in English of the
          Inquisition was written in the 19th century by Protestants
          interested in documenting the dangers of Catholicism or Catholic
          apologists demonstrating that the Inquisition had been an
          entirely reasonable judicial body without flaws.

     * Henry Kamen, The Spanish Inquisition: A Historical Revision. (Yale
       University Press, 1999). ISBN 0300078803

          This revised edition of his 1965 original contributes to the
          understanding of the Spanish Inquisition in its local context.

     * Simon Whitechapel, Flesh Inferno: Atrocities of Torquemada and the
       Spanish Inquisition (Creation Books, 2003). ISBN 1840681055

   Kategorieë: Anti-Semitisme • Joods-Spaanse geskiedenis • Religieuse
   vervolging • Inkwisisie

