Intel


   Intel is 'n VSA-gebaseerde multinasionale korporasie wat bekend is vir
   die ontwerp en vervaardiging van mikroverwerkers en spesialiseer in
   geintegreerde stroombane. Intel vervaardig ook netwerkkaarte,
   moederborde, en ander rekenaarkomponente.

   Die maatskappy is gestig in 1968 deur Gordon E. Moore en Robert Noyce.
   Die vierde werknemer was Andrew Grove, wat die maatskapy bestuur het
   vanaf sy aankoms in 1960 tot sy aftrede in 1990, en dit gebou het tot
   een van die grootste en suksesvolste besighede in die wêreld.

   Moore en Noyce wou die maatskapy 'Moore Noyce' noem, maar die naam was
   reeds geneem deur 'n hotelgroep, en het besluit op die akroniem
   INTegrated ELectronics.

   Die maatskappy het begin as 'n vervaardiger van geheue voordat hulle
   oorgeskakel het na verwerkers. Andrew Grove het hierdie oorgang beskryf
   in die boek Only the Paranoid Survive.

   Gedurende die 1990s was Intel se Intel Architecture Labs (IAL)
   verantwoordelik vir baie van die nuwighede op die terrein van
   Persoonlike Rekenaar-hardeware, onder andere die PCI-bus, Universal
   Serial Bus (USB) en die tans-dominerende argitektuur vir
   multi-verwerker-bedieners. IAL se sagteware het gemengde sukses gehad;
   hulle video- en grafikasagteware was belangrik vir die ontwikkeling van
   sagteware-gedrewe digitale video, maar hulle pogings is later
   hoofsaaklik oorskadu deur kompetisie van Microsoft. Hierdie stryd
   tussen Intel en Microsoft het aan die lig gekom in getuienis by die
   Microsoft antitrust-verhoor.

   Intel se oorheersing in die x86-mikroverwerkermark het oor die jare tot
   verskeie aanklagte van antitrust-oortredings gelei, waaronder
   FTC-ondersoeke in beide die laat 1980s en in 1999, asook siviele
   regsgedinge soos die hofsaak deur Digital Equipment Corporation (DEC)
   in 1997 en 'n patentsaak deur Intergraph. Min van die hofsake het op
   enigiets uitgekom.

   Die enigste groot mededinger vir Intel in die x86-verwerkermark is
   Advanced Micro Devices (AMD), met wie Intel ooreenkomste vir
   kruis-lisensiëring het sedert 1976: hulle kan mekaar se gepatenteerde
   tegnologiese uitvindings gratis gebruik. Kleiner mededingers bestaan,
   soos Transmeta wat verwerkers vir draagbare toerusting vervaardig wat
   min krag gebruik.

[wysig] Sien ook

     * Pentium 4

[wysig] Eksterne skakels

     * Intel se webwerf
     * Intel Technology

   Kategorieë: Firmas • Rekenaar

