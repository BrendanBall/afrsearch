InterCityExpress


   Huidige ICE-trein (tipe 3)
   Huidige ICE-trein (tipe 3)
   Die huidige ICE-logo
   Die huidige ICE-logo

   Die InterCityExpress (ICE, oorspronklik InterCity Experimental genoem)
   is die hoësnelheidstrein van die Duitse Spoorweë (Deutsche Bahn).

   In teenstelling met die Franse TGV of die Japannese Shinkansen-stelsel
   is die lokomotiewe, waens, snelspore en bedryf nie as 'n stelsel in
   geheel ontwerp nie, wat meebring dat die ICE sy maksimumsnelheid van
   330 kilometer per uur tans slegs op bepaalde, nuut opgerigte dele van
   die spoorwegnet kan bereik.
   ICE-trein tipe 1 (1989/1991)
   ICE-trein tipe 1 (1989/1991)

   Die ICE verbind die belangrikste Duitse stede met mekaar; sy
   internasionale bestemmings is Amsterdam, Brussel, Zürich, Basel, Luik,
   Interlaken, Chur, Innsbruck en Wene.

   Vanaf die jaar 2007 word 'n verbinding tussen Parys en Frankfurt am
   Main beplan, wat saam met die bestaande TGV-verbinding tussen Parys en
   Stuttgart deel uitmaak van die Europese hoësnelheidsverbinding LGV Est
   européenne / POS (Parys-Oos-Frankryk-Suid-Duitsland).

[wysig] ICE Sprinter

   Die ICE Sprinters is tans die vinnigste treinverbindings tussen die
   Duitse metropole. Hulle ry veral soggens en saans en is as 'n
   alternatief vir die vliegtuig gemik op sakereisigers en pendelaars. Die
   Sprinters verbind Frankfurt am Main met Berlyn, Hamburg en München, met
   'n reistyd van drie uur en twintig minute.

[wysig] Eksterne skakels

     * ICE-Fansite.de (Die webtuiste vir ICE-geesdriftiges bied meer
       inligting en 'n geselshoekie)
     * ICE-Fanpage.de ('n Ander webwerf met baie inligting oor die ICE)

   TGV                          Hoësnelheidstreine
       Acela Express | Aérotrain | AGV | AVE | Eurostar | Eurostar Italia |
       Flytoget | InterCityExpress | JR-Maglev MLX01 | Magneetsweeftreine |
                      Pendolino | Shinkansen | TGV | Thalys |
                         Treno Alta Velocità | Transrapid

   Kategorieë: Duitsland • Spoorvervoer

