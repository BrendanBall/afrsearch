Intergovernmental Panel on Climate Change


   Die Tussenregeringspaneel oor Klimaatverandering (Engels:
   Intergovernmental Panel on Climate Change, IPCC) is in 1988 deur die
   Verenigde Nasies se Omgewingsake-Program (United Nations Environmental
   Program, UNEP) en die Wêreld Meteorologiese Organisasie (WMO) in die
   lewe geroep.

   Die paneel maak deel uit van die Verenigde Nasies se Klimaatverdrag
   (UNFCCC) en evalueer die gevare, wat die klimaatverandering inhou, om
   teenmaatreëls saam te stel. Die setel van die IPCC se sekretariaat is
   in Genève (Switserland).

   Hierdie deel verwys na 'n onlangse gebeurtenis.
   Die inligting wat hier verstrek word kan binnekort verander.

[wysig] Oorsig

   Die IPCC doen self geen navorsing oor klimaatverandering nie, maar
   versamel die uitkomste en gevolgtrekkings van die verskillende
   wetenskaplike dissiplines soos byvoorbeeld die klimatologie.

   Die IPCC se verslae, die IPCC Assessment Reports, is samehangende
   aanbiedings van die navorsers se resultate. Hierdie verslae word in
   werkgroepe saamgestel en deur die IPCC se volle vergadering goedgekeur.
   Hulle vorm tans die hoofsaaklike basis vir die politieke en
   wetenskaplike debatte oor klimaatverandering.

   In die eerste deel van sy vierde verslag, wat op 2 Februarie 2007 in
   Parys vrygestel is, maak die IPCC dramatiese voorspellings oor die
   toekomstige globale klimaatverandering. Meer hoofstukke sal in die loop
   van die jaar vrygestel word.

[wysig] Eksterne skakels

     * Die webwerf van die IPCC
     * Die Verslag van 2001 (vier hoofstukke, slegs in Engels beskikbaar)
     * Union of Concerned Scientists: The IPCC Assessment Process

   Kategorieë: Onlangse gebeurtenis • Klimatologie

