Internetprotokol


   Die Internetprotokol (IP) is 'n datageoriēerde protokol wat gebruik
   word vir datakommunikasie oor 'n pakketgeskakelde internetwerk.

   IP is 'n netwerklaag protokol in die internetprotokolsuite en ingesluit
   in 'n dataverbindingslaagprotokol (bv. Ethernet). As 'n protokol op die
   onderste lae verskaf IP globaal unieke addresse vir rekenaars in 'n
   netwerk. Dit bring mee dat die dataverbindingslaag nie die diens hoef
   te verskaf nie. Ethernet verskaf wel globaal unieke addresse maar kan
   nie oraloor gekommunikeer word nie d.w.s. twee Ethernet-toestelle sal
   slegs met mekaar kan kommunikeer indien hulle op dieselfde bus is).

   Inhoud

        * 1 Pakketverdeling
        * 2 Dienste verskaf deur die IP
        * 3 Betroubaarheid
        * 4 IP-adressering en roetebepaling
        * 5 Weergawe geskiedenis
        * 6 Sien ook
        * 7 Eksterne skakels
        * 8 Verwysings

[wysig] Pakketverdeling

   Insluiting van gebruikersdata in 'n UDP datagram binne 'n IP-pakket.
   Insluiting van gebruikersdata in 'n UDP datagram binne 'n IP-pakket.
   'n Voorbeeld van 'n IP-hoof soos onderskep deur ethereal.
   'n Voorbeeld van 'n IP-hoof soos onderskep deur ethereal.

   Data vanaf 'n boonste laag protokol word ingesluit binne een of meer
   pakkette/datagramme (die begrippe is basies sinonieme in die IP). Geen
   stroombaanopstelling word benodig voordat 'n gasheer probeer om
   pakkette te stuur na 'n gasheer waarmee dit nie tevore gekommunikeer
   het nie (dit is juis die doel van 'n pakketgeskakelde netwerk), dus is
   IP 'n verbindinglose protokol. Dit maak dit baie anders as die Openbare
   Skakeltelefoon-netwerk wat vereis dat 'n stroombaan opgestel word
   voordat 'n oproep kan voortgaan ('n Verbindingsgeoriënteerde protokol).

[wysig] Dienste verskaf deur die IP

   Vanweë die abstraksie wat verskaf word deur insluiting, kan die IP
   gebruik word oor 'n heterogene netwerk (d.w.s. 'n Netwerk wat rekenaars
   verbind met 'n mengsel van Ethernet, ATM, FDDI, Wi-fi, Token-ring,
   ensomeer) sonder dat dit 'n verskil maak aan die boonste laag
   protokolle.

   Al die dataverbindingslae kan hul eie stel adresseringskemas hê (of
   selfs glad nie hê nie) en daarom bestaan daar 'n behoefte om IP-adresse
   met dataverbindingsadresse te verbind. Hierdie verbinding van adresse
   word deur die ARP-protokol gedoen.

[wysig] Betroubaarheid

   Die IP verskaf 'n onbetroubare diens (d.w.s. 'n beste poging
   aflewering). Dit beteken dat die netwerk geen waarborge oor die pakket
   maak nie en kan geen, sommige of al die volgende van toepassing wees:
     * datakorrupsie
     * uit volgorde pakkette (pakket A kan voor B versend word, maar B kan
       voor A ontvang word)
     * duplikate kan ontvang word
     * verlore of weggedoende pakkette

   In terme van betroubaarheid is die enigste ding wat die IP doen is om
   te verseker dat die IP-pakket se hoof foutvry is deur die gebruik van
   'n kontrolesom.

   Dit het die newe-effek tot gevolg dat pakkette met beskadigde hoofde
   weggegooi word met geen kennisgewingsvereistes aan beide kante nie ('n
   ICMP-boodskap mag egter gestuur word).

   Om enige van die betroubaarheidskwessies aan te spreek moet 'n boonste
   laag protokol dit hanteer. Om byvoorbeeld die in volgorde aflewering te
   verseker sal die laag hoër op die data moet stoor totdat dit in die
   regte volgorde verder boontoe aangestuur kan word.

   Die hoofrede vir hierdie gebrek aan betroubaarheid is om die
   kompleksiteit van roetebeheerders te verminder. Dit gee die
   roetebeheerders carte blanche om te maak met die pakkette soos hulle
   wil. 'n Minder as beste poging sal egter die gebruikerservaring
   negatief raak. Dus al word daar geen waarborge gemaak nie sal 'n beter
   poging deur die netwerktoerusting, lei tot 'n verhoogde
   gebruikerservaring.

[wysig] IP-adressering en roetebepaling

   Een van die ingewikkeldste aspekte van die IP is seker dié van
   IP-adressering en roetebepaling. Adressering verwys na hoe die gasheer
   op die eindbestemming 'n IP-adres verkry en hoe subnetwerke van IP
   gasheeradresse verdel verdeel en saam gegroepeer word. IP-roetebepaling
   word deur alle gashere uitgevoer, maar is veral belangrik by
   internetwerk roetebeheerders, wat tipies van die IGP- of EGP-protokolle
   gebruik maak om die aanstuurbesluite van IP-datagramme te maak oor
   IP-verbinde netwerke.

[wysig] Weergawe geskiedenis

   IP is die gemene element in vandag se openbare Internet. Die
   teenswoordige en mees gewilde netwerklaagprotokol in gebruik vandag is
   IPv4. IPv4 is deur die Verenigde State se departement van verdediging
   aangeneem in die standaard MIL-STD-1778.

   IPv6 is die voorgestelde opvolger van IPv4. Die kenmerkendste
   verandering sal in die adressering wees. IPv4 gebruik 32-bis adresse
   (ongeveer 4 biljoen adresse) terwyl IPv6 128-bis adresse gebruik
   (ongeveer 3.4×10^38 adresse). Al is die ingebruikneming van IPv6 stadig
   gewees tot dusver sal dit waarskynlik versnel aangesien alle stelsels
   in die Verenigde State dit sal moet ondersteun in 2008.^[1]

   Weergawes 0 tot 3 is of gereserveer of nie gebruik nie; weergawe 5 was
   gebruik vir 'n eksperimentele stroomprotokol. Ander weergawe nommers is
   toegeken, gewoonlik vir eksperimentele protokolle, maar is nooit
   algemeen gebruik nie.

[wysig] Sien ook

     * Verbindinglose protokol
     * IANA - Die organisasie wat IP-adresse toeken
     * Internetprotokolsuite
     * IPv4
     * IPv6
     * IP-adres
     * Pakket (netwerk)
     * TCP en UDP poortnommers
     * TCP

[wysig] Eksterne skakels

     * RFC 791
     * U IP-adres
     * The Law of Leaky Abstractions 'n Artikel in Engels deur Joel
       Spolsky wat die abstraksie (en probleme) in TCP- en IP-protokolle
       bespreek.

[wysig] Verwysings

    1. ^ http://www.gcn.com/print/25_16/41051-1.html

   Kategorieë: Internet • Rekenaarnetwerke

