Internetradio


   Internetradio (ook genoem e-Radio) verwys na 'n oudio-uitsendersdiens
   wat deur die Internet uitsaai. Uitsending oor die Internet word
   gewoonlik na verwys as websending omdat dit nie breedweg deur draadlose
   wyses versend word nie, maar eerder oor die Wêreldwye Web. Die term
   "internetradio" beteken 'n stromende medium wat aan luisteraars 'n
   aaneenlopende stroom van klank bied, waaroor hulle geen beheer het nie
   — soos die geval is met tradisionele uitsendersmedia. Internetradio
   staan nie sinoniem met podgooiery nie, omdat podgooie afeglaai moet
   word en gevolglik kopieregkwessies inbring. Internetradio bied ook nie
   lêerbediening op aanvraag nie. Vele Internetradiostasies word
   geassosieer met 'n ooreenstemmende tradisionele terrestriale
   radiostasie of radionetwerk. Radiostasies wat slegs oor die internet
   uitsaai is gewoonlik onafhanklik van sulke instellings.

   Internetradiostasies is normaalweg van enige plek op die aarde
   toeganklik. Dit is byvoorbeeld moontlik om na 'n Australiese stasie
   vanaf Europa of Amerika te luister. Hierdie voordeel maak dit 'n
   gewilde diens onder expats en vir luisteraars wie se behoeftes nie deur
   hul plaaslike radiostasies bevredig word nie (soos wat die geval is met
   progressiewe rock, anime-musiek, klassieke musiek, stand-up-komedie, en
   andere). Sommige Internetradiodienste bied nuus, sport, terugvoer, en
   'n groot variasie in musiek.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorie: Saadjies

