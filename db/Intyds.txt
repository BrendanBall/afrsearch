Intyds


   'n Bewerking binne 'n groter dinamiese stelsel word 'n intydse
   bewerking genoem as die gekombineerde reaksie- en bewerkingstyd van 'n
   taak korter is as die maksimum toelaatbare vertraging ten opsigte van
   die omstandighede buite die bewerking. Die taak moet dan ook uitgevoer
   word voordat die stelsel wat beheer word onstabiel word. 'n Intydse
   bewerking is nie noodwendig vinnig nie, aangesien stadige stelsels
   stadige intydse bewerkings kan toelaat. Dit is van toepassing op alle
   tipes dinamies veranderende stelsels. Die teenoorgestelde van 'n
   intydse bewerking is 'n bondelverwerking met interaktiewe tydverdeling
   wat iewers tussen die twee uiterstes val.

   'n Tipiese voorbeeld kan die rekenaarbeheerde remstelsel in 'n kar
   wees. As die bestuurder 'n kar kan stop voordat dit 'n muur tref, word
   die werking as intyds beskou; as die kar die muur tref dan was dit
   natuurlik nie so nie. Baie masjiene vereis intydse beheerders om
   onstabiliteit te vermei, wat kan lei tot ongelukskade of vernietiging
   van die stelsel, mense of voorwerpe.

   Sommige intydse stelsels het nie so 'n beperking op vertraging nie
   solank die inset data vinnig genoeg verwerk kan word sodat geen
   opeenhoping plaasvind nie. In 'n intydse digitale seinverwerkingstelsel
   kan die geanaliseerde (inset) of gegenereerde (uitset) monsters (of
   hulle nou saam gegroepeer word of indiwidueel verwerk word) verwerk (of
   gegenereer) word op 'n deurlopende basis in die tyd wat dit neem om die
   in- en/of uitvoer van dieselfde stel monsters te verrig onafhanklik van
   die verwerkingsvertraging. Beskou 'n oudio DSV as voorbeeld: as 'n
   proses 2.01 sekondes neem om 2.00 sekondes se klank te verwerk of
   analiseer dan is die bewerking nie intyds nie. As dit 1.99 sekondes
   neem dan is dit (of kan dit verander word in) 'n intydse DSV (digitale
   seinverwerkingsproses).

   'n Alledaagse voorbeeld hiervan is een waar 'n mens in 'n tou staan by
   die kassier van 'n supermark. As die tou asimptoties langer en langer
   word sonder einde dan is die betaalproses nie intyds nie. As die lengte
   van die tou beperk word, word kliënte verwerk en uitgelaat (uitset) net
   so vinnig as wat hulle agter die tou inkom (inset) en kan die proses as
   intyds beskryf word. Die bestuurder kan in die geval sy besigheid kwyt
   wees of baie klandisie verloor as hy nie sy betaalproses intyds kan
   maak nie (dit is dus fundamenteel belangrik dat die proses intyds is).

   In die ekonomie is intydse stelsels basies inligtingstegnologieë, wat
   intydse toegang tot inligting of data verskaf. Die vermoë van 'n
   maatskappy om sy data intyds te verwerk verhoog die mededingendheid van
   die maatskappy. Intydse verwerkingstelsels is nuwe tegnologieë en word
   verwag om verder te verbeter in die komende dekades.

[wysig] Sien ook

     * Intydse berekening
     * Intydse beheer
     * Intydse bedryfstelsel
     * Intydse video redigering
     * Embedded system
     * Frame rate

   Kategorieë: Rekenaarwetenskap • Beheerstelsel

