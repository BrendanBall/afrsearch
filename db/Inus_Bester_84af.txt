Inus Bester


   Inus Bester, 2006
   Inus Bester, 2006

   Inus Bester is die leier van die Suid-Afrikaanse Politieke Alliansie
   (afkorting: Safpa), 'n politieke party wat huidig aktief is in die
   munisipale gebiede van Saldanhabaai en Matzikama (Vredendal). Hy is op
   5 Desember 2000 tot die munisipale raad verkies en het van Januarie
   2001 tot Maart 2002 as onderburgemeester gedien. In April 2002 het hy
   'n samewerkingsooreenkoms met die DA en onafhanklike raadslid Richard
   Majola gesluit waarna die raad by die ANC oorgeneem is. Met
   DA/Majola-steun is hy in April 2002 tot burgemeester verkies met Majola
   as onderburgemeester en Jan Cillié van die DA as speaker. September
   2002 het twee DA-raadslede, by name Phillip Duiker en Morgan Moodaley,
   teruggekeer na hul voormalige party, die NNP. Die NNP en ANC het 'n
   samewerkingsooreenkoms gesluit wat die Bester/Majola/DA-raad weer tot
   'n val gebring het. Bester is tans (2007) lid van die
   opposisie-koalisie onder leiding van burgemeester Johanna Stoffels wat
   die Saldanhabaaise raad met 'n meerderheid van een lid (12 uit 23)
   regeer. Bester dien in die burgemeesterskomitee as lid belas met
   dienslewering en standaarde.
   Kategorieë: Weskus • Suid-Afrikaanse politici

