Inval van Pole


   Die Inval van Pole, kodenaam "Fall Weis", was 'n militêre konflik wat
   in 1939 in Pole plaasgevind het en was 'n voorloper van die Tweede
   Wêreldoorlog. Die inval is uitgevoer deur Nazi-Duitsland, die
   Sowjetunie en 'n klein, Duits-geallieerde, Slowakiese eenheid.

   Die inval van Pole het die begin van die Tweede Wêreldoorlog in Europa
   gekenmerk, siende dat Pole se westerse geallieerdes, die Verenigde
   Koninkryk, Australië en Nieu-Seeland^[1] oorlog teen Duitsland verklaar
   het op 3 September 1939. Hul voorbeeld is gevolg deur, onder andere,
   Frankryk, Suid-Afrika en Kanada. Die inval van Pole het op 1 September
   1939 begin: een week na die ondertekening van die geheime
   Molotow-Ribbentrop-verdrag deur Duitsland en die Sowjetunie, waarin
   hulle verklaar dat hulle militêre konflik tussen dié twee lande sal
   vermy. Die inval het tot gevolg gehad dat Pole geheel en al deur
   Duitsland en die Sowjetunie beset was.

   Nazi-Duitsland het Operasie Himmler in werking gestel: die doel van dié
   operasie was om Nazi-Duitsland 'n rede of verskoning te gee om Pole
   binne te val. Die operasie het bestaan uit 'n reeks aanvalle wat
   uitgevoer is onder die dekmantel van die Pole, om sodoende die illusie
   van 'n agressiewe Pole te skep, met Duitsland in die kruisvuur. Op 31
   Augustus 1939 het die Duitsers 'n aanval geloods teen Sender Gleiwitz,
   'n Duitse radiostasie, en as "wedervergelding" het Duitse magte Pole
   van die Noorde, Suide en Weste ingeval. Die Poolse leër was dun
   versprei langs hul lang grense en was gou geforseer om na die Ooste
   terug te trek. Na die mid-September Poolse nederlaag in die Slag van
   Bzura, het die Duitsers 'n duidelike voordeel gehad. Die Poolse magte
   het verder na die Suidooste teruggetrek, volgens 'n plan wat 'n lang
   verdedigingslyn vereis het naby die grens tussen Pole en Roemenië,
   vanwaar die Geallieerdes 'n teenaanval sou loods en verligting aan die
   Poolse troepe sou bring.^[2]
   Sowjetse Minister van Buitelandse Sake, Molotow, onderteken die
   Molotow-Ribbentrop-verdrag in Moskou op 23 Augustus 1939.
   Sowjetse Minister van Buitelandse Sake, Molotow, onderteken die
   Molotow-Ribbentrop-verdrag in Moskou op 23 Augustus 1939.

   Op 17 September 1939 het die Sowjetse Rooileër, in samewerking met
   Duitsland, die oostelike dele van Pole binnegeval. Die Sowjetse magte
   het hul deel uitgevoer, soos in die geheime bylaag van die
   Molotow-Ribbentrop-verdrag vervat is: dié bylaag het Oos-Europa in Nazi
   en Sowjetse sfere van invloed verdeel. Soos die tweede front hulle in
   die gesig gestaar het, het die Poolse regering besluit dat die
   verdedigingstroepe naby die Suidoostelike grens se missie nie meer
   uitvoerbaar was nie en het hulle beveel dat alle troepe hulself na
   neutrale Roemenië onttrek. Teen 1 Oktober het Duitsland en die
   Sowjetunie die hele Poolse gebied in hul mag gehad, alhoewel die Poolse
   regering nooit oorgegee het nie. Pole se oorblywende land- en lugmagte
   het ook na hul buurlande, Roemenië en Hongarye, teruggeval. Baie van
   die bannelinge het daarna by die nuutgeskepde Poolse Leër aangesluit in
   geallieerde Frankryk, Sirië (toe 'n Franse mandaat) en die Verenigde
   Koninkryk.

   In die nasleep van die konflik is 'n versettingsbeweging, die Poolse
   Geheime Staat (ook genoem die Poolse Ondergrondse Staat), gevorm. Pole
   se vegeenhede het aangehou om die Geallieerdes se militêre operasies te
   steun, tot aan die einde van die Tweede Wêreldoorlog. Duitsland het die
   Sowjets-besette dele van Pole verower toe dit die Sowjetunie op 22
   Junie 1941 binnegeval het, maar het die gebiede weer verloor in 1944
   aan die Sowjetse Rooileër. Tydens die verloop van die oorlog het Pole
   meer as 20% van sy vooroorlogse bevolking verloor onder 'n besetting
   wat die einde van die Tweede Poolse Republiek aangeteken het.

[wysig] Verwysings en bronnelys

          Hierdie artikel is groottendeels vertaal vanaf die Engelse
          Wikipedia artikel, "Invasion of Poland (1939)".

    1. ^ New Zealand's History Online: New Zealand and the Second World
       War, deur die History Group of the Ministry for Culture and
       Heritage, Wellington, New Zealand. 2005. Laaste besoek op 15
       Januarie 2007.
    2. ^ Dariusz Baliszewski. Most honoru, Tygodnik "Wprost", Nr 1138 (19
       September 2004)]

     * Cooper, Matthew The German Army 1939-1945: Its Political and
       Military Failure. Stein and Day, Briarcliff Manor, NY, 19781 (ISBN
       0-8128-2468-7).
     * Dariusz Baliszewski, Wojna sukcesów, Tygodnik "Wprost", Nr 1141 (10
       Oktober 2004). Pools. Laaste besoek op 24 Maart 2005.
     * Dariusz Baliszewski Most honoru, Tygodnik "Wprost", Nr 1138 (19
       September 2004)], Pools. Laaste besoek op 24 Maart 2005.
     * Marek Jan Chodakiewicz. Between Nazis and Soviets: Occupation
       Politics in Poland, 1939-1947. Lexington Books, 2004 (ISBN
       0-7391-0484-5).
     * Ellis, John. Brute Force: Allied Strategy and Tactics in the Second
       World War. Viking Adult, 1st American ed edition, 1999. (ISBN
       0-670-80773-7)
     * Benjamin B. Fischer. "The Katyn Controversy: Stalin's Killing
       Field", Studies in Intelligence. Winter 1999-2000. Laaste besoek op
       10 Desember 2005.
     * Jan T. Gross. Revolution from Abroad: The Soviet Conquest of
       Poland's Western Ukraine and Western Belorussia. Princeton:
       Princeton University Press, 2002 (ISBN 0-691-09603-1).
     * Robert M. Kennedy The German Campaign in Poland (1939). Zenger Pub
       Co, 1980 (ISBN 0-89201-064-9).
     * Richard C. Lukas Forgotten Holocaust: The Poles Under German
       Occupation, 1939-1944. Hippocrene Books, Inc, 2001 (ISBN
       0-7818-0901-0).
     * Demut Majer, et al. Non-Germans under the Third Reich: The Nazi
       Judicial and Administrative System in Germany and Occupied Eastern
       Europe, with Special Regard to Occupied Poland, 1939-1945. Johns
       Hopkins University Press, 2003 (ISBN 0-8018-6493-3)
     * Anita J. Prazmowska Britain and Poland 1939-1943 : The Betrayed
       Ally. Cambridge: Cambridge University Press, 1995 (ISBN
       0-521-48385-9).
     * Alexander B. Rossino Hitler Strikes Poland: Blitzkrieg, Ideology
       and Atrocity. Lawrence: University Press of Kansas, 2003 (ISBN
       0-7006-1234-3).
     * Peter Charles Smith Stuka Spearhead: The Lightning War from Poland
       to Dunkirk 1939-1940. Greenhill Books, 1998 (ISBN 1-85367-329-3).
     * Keith Sword The Soviet Takeover of the Polish Eastern Provinces,
       1939-41. Palgrave Macmillan, 1991, (ISBN 0-312-05570-6).
     * Waclaw Stachiewicz (1998). Wiernosci dochowac zolnierskiej. OW
       RYTM. ISBN 83-86678-71-2.
     * Steve Zaloga en Howard Gerrard. Poland 1939: The Birth of
       Blitzkrieg. Oxford: Osprey Publishing, 2002 (ISBN 1-84176-408-6).
     * Zaloga, Steve. The Polish Army 1939-1945. Oxford: Osprey
       Publishing, 1982 (ISBN 0-85045-417-4).
     * Encyklopedia PWN 'KAMPANIA WRZESNIOWA 1939'. Laaste besoek op 10
       Desember 2005.

   Kategorieë: Geskiedenis van Pole • Tweede Wêreldoorlog

