Ioonenjin


   'n Ioonenjintoets.
   'n Ioonenjintoets.

   'n Ioonenjin (of ioniese aandrywer) is een van vele tipes ruimtetuig
   aandrywers. Dit gebruik ioonstrale om 'n aandrywings krag te
   veroorsaak. Die presiese metode waarop ioone versnel word kan verskil
   van ontwerp tot ontwerp, maar alle ontwerpe maak staat op die
   lading/massa verhouding van ioone om hulle tot baie hoë snelhede te
   versnel met die gebruik van 'n hoë-spanning elektriese veld. Ioonenjins
   kan om hierdie rede 'n baie hoë spesifieke impuls bereik, wat die
   hoeveelheid benodigde reaksie massa verminder maar die hoeveelheid
   benodigde krag vermeerder in vergelyking met chemiese vuurpyle.
   Ioonenjins kan tien keer beter aandryfstof effektiwiteit as
   tradisionele vloeistof brandstof vuurpyl enjins bied, maar is bedwing
   tot baie lae versnellings deur die krag/gewig verhouding van beskikbare
   kragstelsels. Kragvlakke wat deur die ioonenjins gebied word is maar op
   die skaal van 50mN.

   Die eerste ioonenjins, bekend as kaufman-tipe ioonenjins, was ontwikkel
   deur Harold R. Kaufman wat in die 1960s vir NASA gewerk het en was
   gebaseer op die Duoplasmatron.

   Inhoud

        * 1 Tipes ioonenjins
        * 2 Basiese Ontwerp
        * 3 Voordele
        * 4 Nadele

[wysig] Tipes ioonenjins

   Daar is talle tipes ioonenjins tans in ontwikkeling; sommige word tans
   gebruik, wyl ander nog nie op ruimtetuie geïnstalleer was nie. Sommige
   van dié ioonenjins sluit in:
     * Elektrostatiese ioonenjins.
     * Field Emission Electric Propulsion.
     * Hall-effek aandrywers.
     * Helicon dubbellaag aandrywer.
     * Elektrodelose plasma aandrywer.
     * Pulsed inductive thruster.
     * Magnetoplasmadinamiese aandrywer.

[wysig] Basiese Ontwerp

   In elektrostatiese ioonenjins word onreaktiewe elemente soos argon,
   kwik of xenon geïoniseer deur hulle te bombardeer met elektrone wat
   deur 'n katode filament uitgestraal word. In sommige ander ontwerpe
   word die onreaktiewe elemente op ander maniere geïoniseer, soos bv.
   deur mikrogolwe. Die katione word dan versnel deur 'n hoëspanning
   elektriese veld met 'n katode rooster wat stroomaf geleë, die katione
   versnel dan deur die gapings in die rooster waarna hul hoë momentum hul
   toelaat om die katode se aantrekking te ontsnap en in 'n stroom die
   enjin verlaat. Die elektrone wat vroeër van die katodes verwyder was
   word dan stroomaf van die katode-rooster in die katioon-stroom
   gesprooi, dit laat dan die enjin neutraal.

   As gevolg van die versnelling van die massiewe ione word 'n
   reaksie-krag gegenereer wat die enijin dan voerntoe laat versnel.

[wysig] Voordele

     * Die belangrikste voordeel van ioonenjins is hul lae aandryfstof
       gebruik. Dit is as gevolg van die hoë lading/massa verhouding van
       die atome wat die aandryfstof opmaak. Dié verhouding beteken dat
       die katione teen baie hoë snelhede deur die katode-rooster by die
       enjin uitgestraal word, daarom is die katione se momentum so hoog
       dat min ione nodig is om die ruimtetuig ver te neem.
     * Alhoewel die lae kragvlakke van die enjin oor die algemeen as 'n
       nadeel beskou word hou dit wel ook 'n voordeel in. Die klein kragte
       wat deur die enjin gebied word is perfek vir die presiese
       veranderinge wat nodig is om sateliete in hul wentelbane te hou.

[wysig] Nadele

     * Die hoë effektiwiteit van die enjins laat dit toe om baie langer
       afstande, goedkoper af te lê as tradisionele vuurpyle.
     * Die lae kragvlakke wat ioonenjins bied beperk die afstand wat
       ruimtetuie, berus met ioonenjins, prakties kan aflê ten spyte van
       die uiters hoë effektiwiteit wat dit andersins sou toe laat om baie
       lang afstande af te lê. Die lae kragvlakke maak dit ook onmooontlik
       vir ioonenjins om ruimtetuie te lanseer, daar sal dus steeds op
       duurder en onveiliger vuurpyle staatgemaak word vir lanserings.

   Kategorie: Tegnologie

