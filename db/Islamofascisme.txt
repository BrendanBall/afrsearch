Islamofascisme


   Die term Islamofascisme is 'n omstrede neologisme wat na moontlike
   ooreenkomste tussen sekere moderne Islamitiese groeperings en die
   Europese fascistiese bewegings van die vroeë 20ste eeu, neofascistiese
   bewegings of totalitêre ideologieë verwys. Organisasies, wat as
   "Islamofascisties" beskryf is, sluit Al-Kaida (en sy ondersteuners soos
   die Salafi-groep vir Preek en Stryd, Jemaah Islamiyah in Indonesië en
   ander) en die destydse regering van Iran^[1] in.

   Kritiese stemme beweer dat die vereenselwiging van die Islamitiese
   godsdiens met die fascisme 'n beledigende en ongeskikte politieke
   epitheton sou wees. Die Engelse woord Islamofascism word deur die
   Amerikaanse woordeboek New Oxford American Dictionary erken en
   gedefinieer as "a controversial term equating some modern Islamic
   movements with the European fascist movements of the early twentieth
   century."

   Inhoud

        * 1 Aanwending
        * 2 Oorsprong
        * 3 Eksterne skakels
        * 4 Verwysings

[wysig] Aanwending

   Sommige kommentators beskou Islamofascisme as 'n beweging wat deur
   Islamiste en hulle pogings om die primitiewe en onmenslike
   Sjaria-"regstelsel" weer in te voer en op geweldsame manier 'n nuwe
   verenigde Moslemstaat te skep. Volgens die opvattings van
   Soenni-Islamiste moet hierdie staat as 'n nuwe kalifaat daargestel word
   en van Spanje tot by Sentraal-Asië strek [1][2][3] [4][5], terwyl
   Sjiïtiese Islamiste selfs die stigting van 'n wêreldwye Islamitiese
   staat onder die leiding van 'n Islamitiese regsgeleerde bepleit[6]
   [7].'n Klein aantal wetenskaplikes het die term fascisme versigtig
   aangewend om bepaalde verskynsels en vorms van militante Islamitiese
   fundamentalisme of militante Islam te bespreek.

[wysig] Oorsprong

   Volgens Roger Scruton (Wall Street Journal) is die term vir die eerste
   keer deur die Franse Marxis Maxime Rodinson gebruik om die Iraanse
   Rewolusie in 1978 te beskryf^[2].

   Die term gaan ook terug op 'n artikel, wat op 8 September 1990 in die
   dagblad The Independent verskyn het. In "Construing Islam as a
   language" het Malise Ruthven geskryf:


   Islamofascisme

   Nogtans is daar 'n soort politieke probleem wat die Moslemwêreld raak.
   In teenstelling met die arfgename van ander nie-Westerse tradisies soos
  Hindoeïsme, Sjintoïsme en Boeddhisme, ondervind Islamitiese samelewings
    buitengewoon groot moeilikhede by die politieke institusionalisering
  van splitsings: Outoritêre bewinde - om nie te sê Islamo-fascisme nie -
    is van Marokko tot by Pakistan die reël eerder as die uitsondering.

       (Nevertheless there is what might be called a political problem
     affecting the Muslim world. In contrast to the heirs of some other
     non-Western traditions, including Hinduism, Shintoism and Buddhism,
        Islamic societies seem to have found it particularly hard to
   institutionalise divergences politically: authoritarian government, not
      to say Islamo-fascism, is the rule rather than the exception from
                            Morocco to Pakistan.)


   Islamofascisme

[wysig] Eksterne skakels

     * Stefan Durand in Le Monde diplomatique (15 November 2006): Islam,
       fascisme en growwe veralgemenings - In Afrikaans beskikbaar

[wysig] Verwysings

    1. ^ "Mortal threat." The Washington Times: 2006-01-17.
    2. ^ Scruton, Roger, "'Islamofascism' - Beware of a religion without
       irony.", OpinionJournal.com, August 20, 2006.

   Kategorieë: Fascisme • Islam

