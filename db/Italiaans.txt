Italiaans


   Die taal Italiaans is 'n lid van die Romaanse taalgroep. Italiaans word
   deur ongeveer 57 miljoen mense in Italië, in verskillende dialekte
   gepraat. Sommige van hierdie dialekte verskil soveel van
   standaard-Italiaans, dat hulle selfstandige tale geword het.

   Die aantal sprekers van standaard-Italiaans in Italië bedra ongeveer 30
   miljoen. Italiaans word ook in Switserland (vernaamlik in die kanton
   Ticino), San Marino en Vatikaanstad en deur minderhede in Slowenië en
   Kroasië. Italiaans is ook 'n baie belangrike taal onder immigrante in
   verskillende lande, veral die Verenigde State, Australië , Kanada,
   Brasilië, Argentinië en verskillende lande in Noord- en Oos-Afrika -
   waaronder die voormalige Italiaanse kolonies Somalië, Libië en Ethiopië
   . Dit bring 'n wêreldwye totaal van 63 miljoen Italiaans sprekendes
   mee.

   Italiaans word in die Latynse alfabet geskryf. Die oudste geskrewe
   materiaal stam uit die 10de eeu. Daar is egter baie meer materiaal uit
   die 14de eeu; wat die werke van die beroemde klassieke Florentynse
   digter Dante Alighieri, maar ook van Petrarca en Boccaccio insluit.

   Standaard-Italiaans is gebaseer op die dialek van Toskane, die streek
   in en rondom Florence. Op die eilande Sardinië en Korsika word dialekte
   gepraat wat nou verwant is aan die dialekte op die Italiaanse
   vasteland, maar om kulturele redes dikwels as Korsikaans en Sardies as
   selfstandige tale bestaan.

   Italiaans is ook die taal van musiek; baie musiekterme is uit Italiaans
   afkomstig.

   Italiaans word soos Afrikaans volgens fonetiese beginsels geskryf. As
   mens die uitspraakreëls ken sal mens geen moeite hê om 'n geskrewe
   woorde uit te spreek nie, en andersom. In Italiaans word alle
   lettergrepe van 'n woord uitgespreek. Die Italiaanse alfabet bestaan
   uit slegs 21 letters. Die J, K, W, X en Y ontbreek, hoewel dié wel in
   leenwoorde uit bv. Grieks en Engels kan voorkom.

   Inhoud

        * 1 Invloed in Afrikaans
             + 1.1 Eet en drink
             + 1.2 Finansieel
             + 1.3 Musiek
             + 1.4 Ander
        * 2 Eksterne skakels

[wysig] Invloed in Afrikaans

   Daar is Afrikaanse woorde wat aan Italiaans ontleen is of regstreeks,
   soms deur Nederlands, uit Italiaans kom.

[wysig] Eet en drink

     * Pizza
     * Pasta
     * Spaghetti
     * Tortellini
     * Mozzarella
     * Espresso
     * Cappuccino
     * Tiramisù
     * Chianti

[wysig] Finansieel

     * Bankrot - banca (bank) rotta (gebreek)
     * Bank
     * Kapitaal
     * Kassa
     * Saldo

   Hierdie woord is in die 14^e en 15^e eeu met die Italiaanse
   boekhoumetode in Nederlands opgeneem en so ook in Afrikaans hulle
   opwagting gemaak.

[wysig] Musiek

     * Allegro - lewendig, opgewek
     * Piano - sag
     * Andante - op 'n loopgang
     * Sonate
     * Forte - hard
     * Continuo - ononderbroke
     * Crescendo - geleidelik harder

   sien ook: Italiaanse musiekterme

[wysig] Ander

     * Fresko
     * Fiasko
     * Casino
     * Campanile - kloktoring

[wysig] Eksterne skakels

   Wikipedia
   Sien gerus Wikipedia se uitgawe in Italiaans

     * italiaansetaal.pagina.nl - Italiaans vir Nederlandssprekers by
       Startpagina.nl
     * Cursus Italiaans - Italiaanse les in Utrecht e.o.

                                Italiese tale
            Italiese groep: Oskies | Umbries | Faliskies | Latyn
                                Romaanse tale
     Iberoromaans: Asturies | Galicies | Katalaans | Portugees | Spaans
   Galloromaans: Langues d'oil: Frans | Gallo | | Lorreins | | Normandies
       (Auregnais | Guernésiais | Jèrriais | Sercquiais) Pikardies |
                  Champenois | Wallonies | Anglo-Normandies
    Oksitaans: Aranees | Auvergnat | Gaskons | Languedokies | Limousin |
                                 Provensaals
                              Frankoprovensaals
                Retoromaans: Romansch | Ladinies | Friulaans
              Italoromaans: Dalmaties | Italiaans | Napolitaans
   Suid-Romaans: Korsikaans Sardies (Campidanies, Galluraans, Logudories,
                                 Sassaries)
   Balkanromaans: Aroemeens | Istro-Roemaans | Meglenoroemaans | Roemeens
                                  Romaanse
          Kunstale: Interlingua | Interlingue | Lingua Franca Nova

   Kategorieë: Italië • Natuurlike taal • Romaanse tale

