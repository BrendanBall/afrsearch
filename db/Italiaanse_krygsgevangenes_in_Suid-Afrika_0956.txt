Italiaanse krygsgevangenes in Suid-Afrika


   Tussen 1941 en 1947 is 'n groot aantal Italiaanse krygsgevangenes in
   Suid-Afrika aangehou. Die Italiaanse krygsgevangenes is tydens die
   Tweede Wêreldoorlog in Noord-Afrika gevangene geneem.^[1]

   Die eerste Italiaanse krygsgevangenes het in Februarie 1941 in
   Suid-Afrika aangekom. Die krygsgevangenes is deur die Geallieerdes,
   insluitende Suid-Afrikaaanse troepe, wat as die Springbokke bekend
   gestaan het, gevangene geneem in Italiaans Somaliland en Ethiopië. Dié
   is later gevolg deur duisende uit die Woestynveldtogte in Egipte,
   Libië, Cyrenaica en Tripolitania. Dit was die eerste keer dat vreemde
   krysgevangenes in Suid-Afrika aangehou is en die owerhede was nouliks
   voorbereid op die instroming van gevangenes en die gepaardgaande
   logistieke uitdagings. Mettertyd sou die Zonderwater krygsgevangenekamp
   by Cullinun, sowat 23 myl van Pretoria, egter onder Kolonel HF Prinsloo
   ontwikkel tot een van die grootste krygsgevangene kampe in die
   Geallieerde gebiede en 'n toonbeeld van die humanitêre behandeling van
   Krygsgevangenes.^[1] Benewens Zonderwater is krygsgevangenes ook in
   Koffiefontein, Paarl, Robertson, Pringle Baai en Woodlands in Durban.

   Die Italiaanse krygsgevangenes het 'n merkbare nalatingskap in
   Suid-Afrika agtergelaat in die vorm van talle konstruksie projekte
   waarop hulle gewerk het. Dit sluit in baie van Suid-Afrika se
   bergpasse,^[2] paaie,^[3] bekende geboue, kerke en kapelle,^[4]
   plaashuise en buitegeboue ^[5]^[6], tuinterasse, 'n klipdamwal^[7] en
   'n besproeiingskanaal.^[8] Verder het talle van die Italianers na hulle
   gerepatrieer is na Suid-Afrika teruggekeer. 23 000 gevangenes het
   aansoek gedoen om in Suid-Afrika aan te bly, maar slegs 800 het
   toestemming gekry. Byna 20 000 het egter binne 'n paar jaar na
   Suid-Afrika teruggekeer.^[9] Dié Italiaans immigrante het 'n beduidende
   invloed op die Suid-Afrikaanse samelewing gehad in gebiede soos
   wynbou,^[10]^[11] kaasproduksie,^[10] restaurantwese,^[11] en die
   kunste.

   In die roman, Die swye van Mario Salviati van die Afrikaanse skrywer
   Etienne van Heerden is die geskiedenis van die Italiaanse
   krygsgevangenes in Suid-Afrikaverskyn verweef met ander stories in "'n
   mengelmoes van feit en fiksie".^[9]

[wysig] Verwysings

    1. ^ ^1,0 ^1,1 Military History Journal, Italian Prisoners of War in
       South Africa 1941 - 1947, besoek op 11 Maart 2008
    2. ^ Oulitnet, Demone in die vensters, besoek op 11 Maart 2008
    3. ^ Kogelberg Biosphere Reserve, The Koglberg Biosphere reserve is
       just an hour's drive from Cape Town., besoek op 11 Maart 2008
    4. ^ Zulu Kingdom - KwaZulu-Natal, Church Italian Church en Prisoner
       of War Church, besoek op 11 Maart 2008
    5. ^ Wederomwynplaas, The History of the farm and it's family, besoek
       op 11 Maart 2008
    6. ^ KwaThabisile Game Lodge - Leeuwkloof Valley Conservancy,
       Cullinan, besoek op 11 Maart 2008
    7. ^ Maroelatyd, Popper se dam - 'n Italiaanse meesterstuk, besoek op
       11 Maart 2008
    8. ^ 22 Nama Karoo, IN & AROUND (MORE) - KLAWER, besoek op 11 Maart
       2008
    9. ^ ^9,0 ^9,1 Tanja Pieterse, Cimitero Militare Italiano Zonderwater,
       Zambi Nuus, besoek op 11 Maart 2008
   10. ^ ^10,0 ^10,1 Fairview Wyne, Agostinelli Wines, besoek op 11 Maart
       2008
   11. ^ ^11,0 ^11,1 Neil Pendock, La vino e Bella, WINE magazine, besoek
       op 11 Maart 2008

    Hierdie artikel omtrent Suid Afrika se geskiedenis is slegs 'n saadjie
   en bied tans nog nie ensiklopediese dekking van die betrokke onderwerp
   nie. Jy kan Wikipedia help deur dit uit te brei.
   Kategorie: Suid-Afrikaanse geskiedenis saadjies

