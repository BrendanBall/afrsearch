Ivoorkus


   Die Republiek van Côte d'Ivoire (IPA /kot divwaʀ/; in Afrikaans
   algemeen Ivoorkus genoem; (kyk onder die naam) is 'n land in
   Wes-Afrika. Dit grens aan Liberië, Guinee, Mali, Burkina Faso, en Ghana
   in die weste, noorde en ooste, en grens aan die Golf van Guinee in die
   suide. Ivoorkus is een van die mees welvarende lande van die tropiese
   Wes-Afrika state. Die land se ekonomiese ontwikkeling is deur politiese
   onrus veroorsaak deur amptelike korrupsie en weiering om noodsaaklike
   hervormings te implementeer, ondergrawe.

                                    CAPTION: République de Côte d'Ivoire


                                                   Vlag van Landswapen van
                                                    (Vlag)   (Landswapen)

         Nasionale leuse: (vertaling) Eenheid, Dissipliene en Arbeid
                                 Ligging van
                                                      Amptelike taal Frans
                      Hoofstad Yamoussoukro (amptelik), Abidjan (de facto)
                                                           6°51 N 5°18 W
                                                     Grootste stad Abidjan
                                                                  Regering

                                  President
                               Eerste Minister

                                                                 Republiek
                                                            Laurent Gbagbo
                                                            Guillaume Soro
                                                           Onafhanklikheid
                                                      - Datum Van Frankryk
                                                          7 Augustus, 1960
                                                               Oppervlakte
                                                                  - Totaal
                                                               - Water (%)
                                                      322 460 km² (67ste)
                                                                      1,4%
                                                                 Bevolking
                                                   - Soos op 2005 skatting
                                                     - Soos op 1975 sensus
                                                                - Digtheid
                                                        17 298 040 ¹ (57)
                                                                ~6 700 000
                                                          54/km² (118ste)
                                                                 BBP (PPP)
                                                      - Soos op 2005 total
                                                              - Per capita
                                                      $28,460 miljoen (98)
                                                           $1 475 (162ste)
                                               Geldeenheid CFA franc (XOF)
                                                                   Tydsone
                                                    - Somertyd GMT (UTC+0)
                                                nie in gebruik nie (UTC+0)
                                                   Volkslied L'Abidjanaise
                                                          Internet TLD .ci
                                                           Skakelkode +225
    _ Skattings vir die land neem die uitwerking van verhoogde mortaliteit
        as gevolg van VIGS in ag; dit kan lei tot 'n laer bevolking as wat
                                                   anders verwag sou word.

   Inhoud

        * 1 Geskiedenis
        * 2 Politiek
        * 3 Administratiewe Afdelings
        * 4 Geografie
        * 5 Ekonomie
        * 6 Demografie
        * 7 Kultuur
        * 8 Die naam
             + 8.1 Geskiedenis
             + 8.2 Gebruik
        * 9 Verwysings
        * 10 Eksterne skakels

[wysig] Geskiedenis

   Nie veel is bekend oor Côte d'Ivoire voor die aankoms van die Europese
   skepe in die 1460's nie. Die hoof etniese groepe arriveer redelik laat
   uit naburige gebiede: die Kru bevolking migreer uit Liberië in omtrent
   1600; die Senoufo en Lobi beweeg suidwaarts vanuit Burkina Faso en
   Mali. Eers in die 18de en 19de eeue migreer die Akan bevolkingsgroepe,
   insluitend die Baoulé, van Ghana na die oostelike gebied van die land
   en die Malinké vanuit Guinee na die noordweste.

   In vergelyking met die naburige Ghana, het Côte d'Ivoire minder gelei
   onder die slawehandel. Europese slaaf- en handelskepe het ander gebiede
   langs die kus met beter hawens verkies. Frankryk raak in die 1840's in
   die gebied geïnteresseerd en haal lokale hoofmanne oor om Franse
   kommersiële handelaars 'n monopolie langs die kus toe te staan. Daarna
   bou die Franse vlootbasisse om nie-Franse handelaars uit te hou en
   begin 'n stelselmatige verowering van die binneland. Hulle verrig dit
   slegs na 'n lang oorlog in die 1890's teen Mandinka magte, meestal
   vanuit Gambië. Guerillaoorlogvoering deur die Baoulé en ander oostelike
   groep duur voort tot 1917.

   Die Franse het een oorheersende doelwit gehad: om die produksie van
   uitvoere te stimuleer. Koffie, kakao en palmolie gewasse is spoedig aan
   die kus aangeplant. Côte d'Ivoire het opgeval as die enigste Wes-Afrika
   land met 'n beduidende bevolking 'setlaars'; elders in Wes- en
   Midde-Afrika was die Franse en Engelse meestal burokrate. Gevolglik het
   'n derde van die kakao, koffie en piesang plantasies aan Fanse burgers
   behoort en 'n gehate dwangarbeid die ruggraat van die ekonomie geword.

   Die seun van 'n Baoulé hoofman, Félix Houphouët-Boigny sou Côte
   d'Ivoire se vader van onafhanklikheid word. In 1944 vorm hy die land se
   eerste lanbouhandelsvereniging. 'n Jaar later skaf die Franse
   dwangarbeid af. Soos Houphouët-Boigny liewer vir geld en mag word en
   meer bemin raak met die Franse, laat vaar hy geleidelik die meer
   radikale standpunte uit sy jeug. Frankryk vergoed hom deur hom die
   eerste persoon uit Afrika te maak wat 'n minister in 'n Europese
   regering word.

   Ten tye van Côte d'Ivoire se onafhanklikheid in 1960 was die land
   gemaklik Frans Wes-Afrika se mees welgestelde land en dra meer as 40%
   van die gebied se totale uitvoere by. Toe Houphouët-Boigny die land se
   eerste president word gee sy regering die boere goeie pryse om
   produksie verder te stimuleer. Koffie produksie styg dan ook heelwat,
   wat Côte d'Ivoire na die derde plek in totale uitset, na Brasilië en
   Kolombië, laat skiet. Met kokoa gebeur dieselfde; teen 1979 is die land
   die wêreld se nommer een produsent. Dit word ook Afrika se voorste
   uitvoerder van pynappels en palmolie. Agter die skerms was dit Franse
   tegnici wat die brein agter die program, waarna gereeld as die 'Ivoorse
   wonderwerk' bestempel is. In die res van Afrika is Europeërs na
   onafhanklikheid uitgedryf; in Côte d'Ivoire, het hulle ingestroom. Die
   Franse gemeenskap groei van 10 000 tot 50 000, meestal onderwysers en
   raadgewers. Vir 20 jaar handhaaf die ekonomie 'n jaarlikse groeitempo
   van byna 10% - die hoogste van Afrika se nie-olie uitvoer lande.

   Polities het Houphouët-Boigny met 'n ysterhand regeer. Die pers was nie
   vry nie en slegs een party is verdra. Houphouët-Boigny was ook Afrika
   se nommer een skepper van 'skou' projekte. So veel miljoene dollars is
   gespandeer op die transformasie van sy tuisdorp, Yamoussoukro, na die
   nuwe hoofstad dat dit die onderwerpe van grappe geword het. Niemand lag
   egter teen die begin van die 1980's toe wêreld resessie en 'n lokale
   droogte skokgolwe deur die Ivoorse ekonomie stuur. Danksy die oor afkap
   van hout en suikerpryse wat ineenstort vermeerder die land se
   buitelandse skuld drievoudig. Stygende misdaad in Abidjan haal die nuus
   in Europa. Die wonderwerk was verby.

   In 1990 staak honderde staatsamptenare waarby studente wat teen
   institusionele korrupsie betoog aansluit. Die onrus dwing die regering
   om veelparty demokrasie te ondersteun. Houphouët-Boigny word al hoe
   swakker en sterf in 1993. Sy keuropvolger is Henri Konan Bédié.

   In Oktober 1995 wen Bédié oorweldigend in 'n herverkiesing teen 'n
   gefragmenteerde en swak georganiseerde opposisie. Hy verstewig sy
   houvas op die politieke lewe en stuur verskeie opposisie leier tronk
   toe. In kontras hiermee verbeter ekonomiese vooruitsigte, ten minste
   oppervlakkig beskou, met dalende inflasie en 'n poging om van
   buitelandse skuld ontslae te raak.

   Ander as Houphouët-Boigny, wat baie versigtig was om enige etnies
   konflik te vermy en toegang tot Ivoorse nasionaliteit wys oop gelos het
   vir immigrante van naburige lande, beklemtoon Bedié die konsep van
   Ivoirité om sy mededinger Alassane Ouattara, wat slegs een ouer het van
   Ivoorkus nasionalitiet, uit te sluit uit toekomstige presidensiële
   verkiesings. Omdat mense met hulle oorsprong in Burkina Faso 'n groot
   deel van die Ivoorse bevolking uitmaak lei die beleid tot uitsluiting
   van baie mense met Ivoorse nasionaliteit en raak verhoudings tussen
   verskeie etniese groepe gespanne.

   In parallel hiermee sluit Bédié baie politieke opponente uit die
   weermag. In laat 1999, voer 'n groep ontevrede offisiere 'n militêre
   staatsgreep uit en plaas Generaal Robert Guéi aan bewind, Bédié vlug in
   ballingskap na Frankryk. Die staatsgreep het die gevolg dat misdaad en
   korrupsie daal, en die generaals oefen druk uit vir spaarsamigheid en
   voer 'n openlike veldtog in die strate van die land vir 'n minder
   verkwistende samelewing.

   'n Verkiesing word in Oktober 2000 gehou waarin Laurent Gbagbo met
   Robert Guéi meeding vir die presidentskap, maar dit was nog vreedsaam,
   nog demokraties. Die aanloop tot die verkiesing is gekenmerk deur
   militêre en burgerlike onrus. Guéi se pogings om die verkiesing te
   dokter lei tot publieke opstand wat 180 sterftes en sy vinnige
   vervanging met die gunsteling om te wen, Gbagbo, tot gevolg het.
   Alassane Ouattara, is deur die land se hoogsgereghof gediskwalifiseer
   gegrond op sy ongeskiktheid spruitend uit sy Burkinabé nasionaliteit.
   Die diskwalifikasie veroorsaak gewelddadige betogings waarin sy
   ondersteuners, hoofsaaklik van die land se Moslem Noorde, met die
   onluste polisie in die hoofstad, Yamoussoukro, veg.

   Op 19 September 2002 muit troepe en wen beheer van die noorde van die
   land. In Abidjan, is die gendarmerie in beslag geneem deur die rebelle
   en voormalige president Guéi met 15 ander in sy huis vermoor. Alassane
   Ouattara naam skuiling in die Franse ambasade. Dit is nie heeltemal
   duidelik presies wat die nag van die 19de September gebeur het nie;
   sommige verslae berig die gebeure as 'n militêre staatsgreeppoging,
   maar ander bronne berig dat die opponente deur pro-Gbagbo moordbendes
   aangeval is en dat die rebellie 'n onbeplande reaksie daarop was.

   'n Vroeë skietstilstand met die rebelle wat die volle ondersteuning van
   die noordelike bevolking het (meestal met Burkinabé oorsprong), blyk
   kortstondig te wees en gevegte oor die hoof kakao gebied word hervat.
   Frankryk stuur troepe om die skietstilstandgrense te handhaaf.
   Burgermagte, met inbegrip van warlords en vegters van Liberië en Sierra
   Leone, buit die krisis uit om dele van die weste oor te neem.

   In Januarie 2003 teken President Gbagbo en rebelle leiers verdrae om 'n
   'regering van nasionale eenheid te skep'. Aandklokreëls word opgehef en
   Franse troepe ruim die wettelose westelike grens van die land op. Maar
   die sentrale vraagstukke bly onopgelos en nie een van die kante bereik
   hulle doelwitte nie.

   Sedertdien het die eenheidsregering uiters onstabiel blyk te wees. In
   Maart 2004 is 120 mense in 'n opposisie optog dood. 'n Verslag wat
   later gepubliseer word kom tot die gevolgtrekking dat die sterftes
   beplan is. Alhoewel Verenigde Nasies vredesbewaarders ontplooi is het
   verhoudings tussen Gbagbo en die opposisie aanhou versleg.

[wysig] Politiek

   Sedert 1983 is Yamoussoukro die amptelike hoofstad; Abidjan bly egter
   die administratiewe sentrum. Meeste lande hou hulle ambassades in
   Abidjan. Die bevolking lei steeds onder die voortgesette burgeroorlog.
   Internasionale menseregte organisasie wys op probleme met die
   behandeling van gevangene nie-stryders aan beide kante en die
   herverskyning van kinderslawerny onder werkers in kakao produksie.

   Sedert die voorval op 19 September 2002 (sien bostaande
   geskiedenisafdeling), het 'n burgeroorlog uitgebreek, en is die noorde
   van die land deur rebelle, die New Forces (FN) in besit geneem. 'n Nuwe
   presidensiële verkiesing sou in Oktober 2005 gehou word. Die nuwe
   verkiesing kon egter nie op skedule gehou word nie as gevolg van
   vertragings in voorbereidings.

   Kyk ook: Burgeroorlog in Côte d'Ivoire

[wysig] Administratiewe Afdelings

   Côte d'Ivoire is opgedeel in 19 régions), wat verder verdeel word in 58
   départements.

[wysig] Geografie

   Kaart van Ivoorkus
   Kaart van Ivoorkus

   Côte d'Ivoire is 'n land in westelike Afrika suid van die Sahara. Dit
   grens aan Liberië en Guinee in die weste, Malie en Burkina Faso in die
   noorde, Ghana in die ooste, en die Golf van Guinee (Atlantiese Oseaan)
   in die suide.

[wysig] Ekonomie

   Abidjan, grootste stad en voormalige hoofstad van Côte d'Ivoire
   Abidjan, grootste stad en voormalige hoofstad van Côte d'Ivoire

   Met nou bande aan Frankryk sedert onafhanklikheid sedert 1960,
   diversifikasie van landbou vir uitvoer, en aanmoediging van buitelandse
   belegging is Côte d'Ivoire een van die mees welgestelde van die
   tropiese Afrika state.

[wysig] Demografie

   VIGS (SIDA in Frans) plakaat in Abidjan
   VIGS (SIDA in Frans) plakaat in Abidjan

   76% van die bevolking word as Ivoriane beskou. Hulle behoort tot baie
   verskillende groepe wat taalgewys opgesom kan word as die onder die
   Kwa, Kru, Mande, en Gur taalgroepe.

   As gevolg van Cote d'Ivoire se vestiging is as een van die mees
   suksesvolle lande in Wes-Afrika, bestaan ongeveer 20% van die bevolking
   uit werkers uit die naburige Liberië, Burkina Faso en Guinee. Dit het
   in die afgelope paar jaar geleidelik gelei tot stygende spanning, veral
   aangesien die meeste van die werkers Moslems is terwyl die
   inheemsgebore bevolking oorwegend Christen (hoofsaaklik Katoliek) en
   animist is. 4% van die bevolking is van nie-Afrika afkoms. Baie is
   Frans, Brits, en Spaanse burgers, sowel as Protestante sendelinge van
   Amerika en Kanada. In November 2004 is omtrent 10 000 Franse en ander
   buitelanders na veiligheid uit Cote d'Ivoire geneem as gevolg van die
   aanvalle deur pro-regering jeug militias.

[wysig] Kultuur

   Afrika masker uit Côte d'Ivoire
   Afrika masker uit Côte d'Ivoire

   Kyk ook: Lys van skrywers van Ivoorkus Kuns van Côte d'Ivoire

[wysig] Die naam

[wysig] Geskiedenis

   Die land het aanvanklik in Engels as Ivory Coast, bekend gestaan met
   ooreenstemmende vertalings in ander tale: Elfenbeinküste in Duits,
   Costa de Marfil in Spaans, Costa do Marfim in Portugees, Ivoorkust in
   Nederlands, Ivoorkus in Afrikaans en so aan. In Oktober 1985 versoek
   die regering dat die land as Côte d'Ivoire moet bekendstaan in alle
   tale. Om die waarheid te sê, volgens nasionale wetgewing kan die naam
   van die land nie uit Frans vertaal word nie. Die wet kan natuurlik net
   in die land self toegepas word.

[wysig] Gebruik

   Ondanks die Ivoorse regeringsbepaling is Ivoorkus en die Engelse "Ivory
   Coast" (soms "the Ivory Coast") steeds die mees algemene naam wat
   onderskeidelik in Engels en Afrikaans gebruik word. Regerings gebruik
   egter "Côte d'Ivoire" vir diplomatieke redes. Journalistieke
   stylriglyne beveel gewoonlik (maar nie altyd nie) Ivoorkus of die
   Engelse ekwivalent Ivory Coast" aan:
     * The Guardian koerant se Stylriglyne sê: "Ivory Coast, not "the
       Ivory Coast" or "Côte D'Ivoire"; its nationals are Ivorians".
     * Die BBC gebruik gewoonlik "Ivory Coast" beide in nuusverslae en op
       hulle webwerf oor die land [1].
     * The Economist nuustydskrif se Stylriglyne sê "Côte d'Ivoire not
       Ivory Coast".
     * Die United States Department of State gebruik "Côte d'Ivoire" in
       formele dokumente, maar gebruik "Ivory Coast" in baie algemene
       verwysings, toesprake en voorligtingstukke [2].
     * Encyclopædia Britannica gebruik "Côte d'Ivoire".
     * ABC News, The Times of London, die New York Times en die SAUK
       gebruik almal "Ivory Coast" of eksklusief of oorwegend.

[wysig] Verwysings

     * Goot dele van die materiaal in die artikel is afkomstig uit die CIA
       World Factbook 2000 en die 2003 U.S. Department of State webwerf.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Côte d'Ivoire

   Sjabloon:Wiktionary

   Regering
     * Embassy of Côte d'Ivoire in Japan regeringsinligting and skakels

   Nuus
     * allAfrica - Côte d'Ivoirenuushooftrekke skakels
     * Abidjan.Net nuus forum skakels

   Oorsigte
     * BBC News - Country Profile: Ivory Coast
     * CIA World Factbook - Cote d'Ivoire
     * Library of Congress Country Study - Ivory Coast data soos op
       November 1988

   Gidse
     * The Index on Africa - Côte d'Ivoire directory category
     * LookSmart - Ivory Coast or Cote d'Ivoire directory category
     * Open Directory Project - Côte d'Ivoire directory category
     * Stanford University - Africa South of the Sahara: Cote d'Ivoire -
       Ivory Coast directory category
     * University of Pennsylvania - African Studies Center: Cote d'Ivoire
       directory category
     * Yahoo! - Cote d'Ivoire directory category

   Toerisme
     * Sjabloon:Wikitravel
     * Reisoorsigt van Côte d'Ivoire

   Ander
     * Kaart van Côte d'Ivoire
     * Sjabloon:Fr icon Parti Ivoirien du Peuple
     * Lonely Planet - Cote d'Ivoire reisgids
     * Global Security - Ivory Coast Conflict
     * French Soldiers Machine-gun Civilians on 'Ivory Coast'. (video,
       November 2004)
     * Akwaba in Cote d'Ivoire


   Lande in Afrika

   Algerië | Angola | Benin | Botswana | Burkina Faso | Burundi |
   Comore-eilande | Demokratiese Republiek van die Kongo | Djiboeti |
   Egipte | Ekwatoriaal-Guinee | Eritrea | Ethiopië | Gaboen | Gambië |
   Ghana | Guinee | Guinee-Bissau | Ivoorkus | Kaap Verde | Kameroen |
   Kenia | Lesotho | Liberië | Libië | Madagaskar | Malawi | Mali |
   Mauritanië | Mauritius | Marokko | Mosambiek | Namibië | Niger |
   Nigerië | Republiek van die Kongo | Rwanda | São Tomé en Principe |
   Senegal | Sentraal-Afrikaanse Republiek | Seychelle | Sierra Leone |
   Soedan | Somalië | Suid-Afrika | Swaziland | Tanzanië | Togo | Tsjad |
   Tunisië | Uganda | Wes-Sahara | Zambië | Zimbabwe
    Afhanklike gebiede: Brits: Britse Indiese Oseaan Gebied - Sint Helena
                en afhanklikhede| Portugees: Madeiraeilande |

   Spaans: Kanariese-eilande - Ceuta en Melilla | Frans: Mayotte - Réunion

   Kategorieë: Ivoorkus • Afrika-Unie-lidlande

