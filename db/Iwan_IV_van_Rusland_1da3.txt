Iwan IV van Rusland


                                                       Iwan IV van Rusland
                                                Tsaar van die hele Rusland

   Iwan die Verskriklike
   Iwan die Verskriklike

               Gebore                             Moskou, 25 Augustus 1530
              Oorlede                                Moskou, 18 Maart 1584
           Vorstehuis                                              Rjoerik
               Regeer                                            1547-1584
              Gekroon                                     16 Januarie 1547
           Volle naam                                Iwan IV Wasilijewitsj
           Voorganger                                           Wasili III
             Opvolger                                             Fjodor I
             Eggenote Anastasia Romanowna Zacharina-Joerijewa en ses ander
                Vader                                Wasili III Iwanowitsj
               Moeder                                     Jelena Glinskaja
                                                          {{{Voetnotas}}}

   Iwan IV Wasilijewitsj (Russies: Иван Васильевич) (25 Augustus 1530 – 18
   Maart 1584) was van 1533 tot 1547 grootprins van Moskowië en die eerste
   amptelike Russiese tsaar.

   Hy is in Afrikaans beter bekend as Iwan die Verskriklike. ’n Beter
   vertaling van die Russiese Иван Грозный (Iwan Grozni) sou egter Iwan
   die Ontsagwekkende of Formidabele gewees het.

[wysig] Vroeë bewind

   Iwan word op driejarige ouderdom grootprins van Moskowië en word op 16
   Januarie 1547, op sestien, gekroon as tsaar. Hy beywer hom aanvanklik
   vir vreedsame hervormings en vernuwings. Hy voer die boekdrukkuns in,
   onderwerp die kerk aan die staat en standaardiseer rituele en
   verordeninge.

   Iwan soek nuwe handelsmoontlikhede en stel die hawe van Archangelsk aan
   die Witsee vir Engelse handelaars oop. In die ooste lyf hy die kanate
   van Kazan en Astrachan in en ter viering van die verowering van Kazan
   laat hy die Sint Basilius-katedraal in Moskou bou.

   Hy stel ook ’n wet in wat die bewegingsvryheid van boere beperk – ’n
   belangrikse stap in die rigting van die latere lyfeienskap.

[wysig] Latere bewind

   In 1564 skep hy die Opritsjnina, ’n deel van sy ryk wat onder sy
   onmiddellike bestuur val en deur sy geheime polisie, die Opritsjniki,
   beheer word.
   Iwan die Verskriklike en die seun wat hy per ongeluk doodgeslaan het.
   Skildery deur Ilja Repin.
   Iwan die Verskriklike en die seun wat hy per ongeluk doodgeslaan het.
   Skildery deur Ilja Repin.

   Algaande word sy bewind minder suksesvol. Hy wil die land in ’n
   westelike rigting uitbrei, na die Baltiese lande, en raak gou betrokke
   in ’n oorlog met Swede, die Pole-Litaue en die Duitse Orde. Hierdie
   sogenaamde Lyflandse Oorlog sleep 22 jaar voort en ruïneer die Russiese
   ekonomie en die leër, maar lewer verder niks op nie. Prins Andrei
   Koerbski, sy beste raadgewer en vriend, loop na Pole oor en boonop
   sterf sy vrou, Anastasia Romanowna. Iwan glo die bojare het sy geliefde
   vrou vermoor. Hy kom nie hierdie slag te bowe nie en sy gesondheid
   begin agteruitgaan. Hy gaan geestelik agteruit en word paranoïes en
   gewelddadig. Sy geheime polisie ontwikkel in ’n moorddadige
   terreurbende wat links en regs onder die adel en die volk moor.

   Die onsekerheid lei tot die verarming en ontvolking van baie gebiede.
   So is Iwan byvoorbeeld in 1570 besorg oor die strategiese waarde van
   Weliki Nowgorod in die oorlog met die Teutoonse Orde en Swede en hy gee
   die bevel dat die stad verwoes word. Die opritsjniki plunder die stad
   en vermoor duisende mense.

   In 1581 slaan Iwan glo sy oudste seun, Iwan Iwanowitsj, se vrou so erg
   oor haar (volgens hom) onbetaamlike kleredrag dat sy ’n miskraam kry.
   Toe sy seun hom konfronteer, slaan hy dié dood in ’n woedebui. Iwan sr.
   treur tot met sy dood oor dié voorval. Ná sy dood word hy opgevolg deur
   sy verstandelik gestremde seun Fjodor. Sy tweede oudste oorlewende
   seun, Dmitri Iwanowitsj, is toe maar twee jaar oud en word kort daarna
   vermoor.

   Tydens Fjodor se bewind lê die regte mag in die hande van sy swaer en
   voog, die bojaar Boris Godoenof.
   Tsare en keisers van Rusland

   Tsare Iwan IV (Iwan die Verskriklike) • Fjodor I • Boris Godoenof •
   Fjodor II • Vals Dmitri I • Vals Dmitri II • Wasili IV • Michail •
   Aleksei • Fjodor III • Iwan V saam met Pieter I
   Keisers Pieter I (Pieter die Grote) • Katharina I • Pieter II • Anna •
   Iwan VI • Elisabeth • Pieter III • Katharina II (Katharina die Grote) •
   Paul • Aleksander I • Nikolaas I • Aleksander II • Aleksander III •
   Nikolaas II
   Kategorieë: Russiese tsare • Huis van Rjoerik

