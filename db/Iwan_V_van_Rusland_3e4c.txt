Iwan V van Rusland


                                                        Iwan V van Rusland
                                           Mede-tsaar van die hele Rusland

   Iwan V
   Iwan V

                                              Gebore      10 Januarie 1869
                                             Oorlede      29 Desember 1916
                                          Vorstehuis               Romanof
                                              Regeer          7 Mei 1682 -
                                                          8 Februarie 1696
                                             Gekroon         25 Junie 1682
                                          Volle naam  Iwan V Aleksejewitsj
                                          Voorganger            Fjodor III
                                            Opvolger              Pieter I
                                                Vrou   Praskowja Saltikowa
                                             Kinders         Maria
                                                                  Feodosia
                                                                 Katharina
                                                                      Anna
                                                                 Praskowja
                                               Vader Aleksei Michailowitsj
                                              Moeder   Maria Miloslafskaja
                                                          {{{Voetnotas}}}

   Iwan V Aleksejewitsj (Russies: Иван V Алексеевич) (Moskou, 27 Augustus
   1666 – Moskou, 29 Januarie 1696) was van 25 Junie 1682 tot met sy dood
   mede-tsaar van Rusland saam met sy jonger halfbroer Pieter die Grote.
   Hy was die elfde kind van Aleksei van Rusland en Maria Miloslafskaja.

[wysig] Lewe

   Iwan is geestelik en liggaamlik gestrem en ná die dood van Fjodor III
   wil die familie van Aleksei se tweede vrou, Natalia Narisjkina, hê haar
   seun, Pieter (later Pieter die Grote), moet tsaar word. Die Narisjkins
   se vyande versprei gerugte dat hulle Iwan laat vermoor het en dit lei
   tot die Moskou-opstand van 1682. Die opstand word eers beëindig toe
   Iwan se familie hom vir die woedende skare wys.

   Op 25 Junie van daardie jaar word hy mede-tsaar saam met Pieter die
   Grote, met hul suster Sofia as regentes. In 1989 probeer Sofia, wat
   besef sy is besig om mag te verloor, nog ’n opstand ontlok deur gerugte
   te versprei dat die Narisjkins Iwan se kroon vernietig het en sy kamer
   aan die brand wil steek. Iwan se onderwyser, prins Prozorofsky, oorreed
   hom egter om sy broer te ondersteun.

[wysig] Huwelik en kinders

   Iwan was sedert 1684 getroud met Praskowja Fjodorowna Saltikowa
   (1664-1723). Hulle het vyf dogters gehad, onder andere keiserin Anna:
     * Maria (1689-1692)
     * Theodosia (1690-1691)
     * Katharina (1692-1733), getroud met Karel Leopold van
       Mecklenburg-Schwerin
     * Anna (1693-1740), hertogin van Koerland, keiserin van Rusland,
       getroud met Frederik Willem Kettler
     * Praskowja (1694-1731), getroud met Iwan Dimitrijef-Mamonof

[wysig] Laaste jare en dood

   In die laaste dekade van sy lewe is Iwan heeltemal deur die meer
   energieke Pieter I oorskadu. Hy het die meeste van die tyd saam met sy
   vrou deurgebring en heeldag gebid en gevas. Toe hy 27 was, is hy deur
   buitelandse ambassadeurs beskryf as seniel, verlam en feitlik blind. Hy
   is twee jaar later dood en in die Katedraal van die Aartsengel op
   Katedraalplein in Moskou begrawe.
   Tsare en keisers van Rusland

   Tsare Iwan IV (Iwan die Verskriklike) • Fjodor I • Boris Godoenof •
   Fjodor II • Vals Dmitri I • Vals Dmitri II • Wasili IV • Michail •
   Aleksei • Fjodor III • Iwan V saam met Pieter I
   Keisers Pieter I (Pieter die Grote) • Katharina I • Pieter II • Anna •
   Iwan VI • Elisabeth • Pieter III • Katharina II (Katharina die Grote) •
   Paul • Aleksander I • Nikolaas I • Aleksander II • Aleksander III •
   Nikolaas II
   Kategorieë: Russiese tsare • Huis van Romanof

