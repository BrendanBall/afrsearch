J.G.N. Strauss


   Adv. J.G.N. Strauss was die derde leier van die Verenigde
   Suid-Afrikaanse Nasionale Party, nadat hy genl. Jan Christiaan Smuts
   met laasgnoemde se dood in 1950 opvolg.

   Strauss is in 1900 op Calvinia in die Noord-Kaap gebore. Hy bekwaam hom
   as advokaat aan die Universiteit van Kaapstad en die Universiteit van
   Suid-Afrika maar dien eers as privaat sekretaris van Smuts van 1923 tot
   1924. Ses jaar later word hy in die kiesafdeling Langlaagte lid van die
   provinsiale raad vir die Suid-Afrikaanse Party. Hy word in Desember
   1932 tot die parlement verkies as kandidaat vir dieselfde party in 'n
   sleuteltussenverkiesing in Germiston-distrik kort nadat Suid-Afrika
   gedwing is om die goudstandaard te verlaat. In 1939 (sommige bronne gee
   1944) word hy minister van lanbou en bosbou in die Smuts-kabinet, 'n
   posisie wat hy beklee tot en met die verkiesing van 1948 waarin die
   Nasionale Party en V.P. verslaan.

   Hy volg Smuts in 1950 op as leier van die Verenigde Party en dus ook as
   leier van die parlementÃªre opposisie. Tydens sy tyd as leier breek die
   Verenigde Federale Party en die Liberale Party weg van die V.P. na die
   party se teleurstellende vertoning in die verkiesing van 1953.

   Hy was nie 'n gewilde leier nie en bedank in 1956. Sy opvolger was die
   jong en charismatiese sir De Villiers Graaff. 'n Jaar later, in
   Desember 1957 tree hy finaal uit die politiek.

[wysig] Bronne

     * Rosenthal, Eric, Encyclopaedia of Southern Africa, Juta and Company
       Limited, Kaapstad en Johannesburg, 1978.
     * Cameron, Trewhella (hoofred.), Nuwe Geskiedenis van Suid-Afrika,
       Human en Rousseau, Kaapstad en Pretoria, 1986.

   Kategorie: Suid-Afrikaanse politici

