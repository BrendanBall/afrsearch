Jag


   Jag verwys na die aktiwiteit waarin diere gesoek, en uiteindelik
   moontlik gedood word. Hierdie aktiwiteit kan geskied vanuit 'n soeke na
   kos, vir sport, of om dieregetalle te beheer. Diere wat só gejag word
   deur mense, word gewoonlik wild genoem.

[wysig] Geskiedenis

   Illustrasie uit die Hertog de Berry se getyeboek (Frankryk, 15de eeu)
   Illustrasie uit die Hertog de Berry se getyeboek (Frankryk, 15de eeu)

   Aan die begin van die mensheidsgeskiedenis bevorder die jag met sy
   behoefte aan afsprake, wedersydse ondersteuning en doelgerigte optrede
   binne die klein groepe jagters nie net die ontwikkeling van werktuie
   nie, maar ook die ontstaan van die menslike taal.

   By die oermensde is die jag die taak van die hele stam of
   dorpsgemeenskap, en as een van die belangrikste moontlikhede om voedsel
   te verkry bly die jag tot by die 9de eeu deel van die landelike
   ekonomie in Europa.

   Daarna word die jag 'n belangrike tydverdryf van die adel wat dit ook
   as een van sy vorstelike voorregte (regalia) beskou. Vanaf die 11de
   eeu, met die opkoms van die feodalisme, geld die jag veral as 'n
   voorreg van die ridderstand, en ook die edelvroue begin in die 12de eeu
   aan die jagte deelneem. Die adellike jagters spits hulle toe op
   wildevarke, bere, herte en Europese bisons. 'n Aantal middeleeuse
   afhandelings soos die "Valkeboek" (De arte venandi cum avibus, omtrent
   1248) van die Duitse keiser Frederik II (1194-1250) beskryf die vroeë
   jagtegnieke en die teelt van jagvalke.
   Kategorieë: Sport • Kultuur

