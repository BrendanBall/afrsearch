James Doohan


   James Doohan (1997)
   James Doohan (1997)

   James Montgomery Doohan (Vancouver, Brits Kolombië, 3 Maart 1920 -
   Redmond, Washington (Verenigde State), 20 Julie 2005) was 'n Kanadese
   akteur wat veral deur sy rol as ingenieur Montgomery Scott ("Scotty")
   in die Amerikaanse televisie-reeks Star Trek internasionale bekendheid
   verwerf.

   Doohan se gesin ly onder die alkoholisme van die vader, en in sy
   outobiografie Beam me up, Scotty (Straal my op, Scotty) verklaar hy
   baie besonderhede van sy loopbaan as soldaat in Europa en as akteur in
   wetenskapsfiksie-films en -televisie-reekse met sy pogings om aan
   daardie siekte en sy gevolge te ontvlug. Hy veg onder meer as offisier
   in die Tweede Wêreldoorlog en neem aan die Gealliëerde Magte se landing
   in Normandië deel.

   Toe hy in 1966 die rol as "Scotty" in die Amerikaanse netwerk NBC se
   televisie-reeks Star Trek begin speel, staan hy reeds bekend as 'n
   gesogte akteur. In die reeks Space Command vertolk hy vir die eerste
   keer die rol van 'n ruimtevaarder.

   In 1979 word die eerste rolprentteater-verfilming van Star Trek met
   Doohan as "Scotty" vertoon.

   Op die ouderdom van 85 jaar beswyk James Doohan in sy huis in Redmond
   in die VSA-deelstaat Washington aan die gevolge van 'n longontsteking.
   Kategorie: Kanadese akteurs

