James Gregory


   James Gregory
   James Gregory

   James Gregory (November 1638 – Oktober 1675), was 'n Skotse wiskundige
   en sterrekundige. Hy is in Drumoak, Aberdeenshire gebore en het in
   Edinburgh gesterf. Hy was opeenvolgend professor by die Universiteit
   van Sint Andrews en die Universiteit van Edinburgh.

   In 1663 het Gregory Optica Promota gepubliseer waarin hy die kompakte
   weerkaatsende teleskoop, wat as die Gregory-teleskoop bekendstaan,
   beskryf. Sy optikastelsel word ook in radioteleskope soos die Arecibo,
   wat oor 'n "Gregory-koepel" beskik gebruik.^[1] Die teleskoop ontwerp
   het die aandag verskeie mense in wetenskapkringe: die Oxfordse fisikus
   Robert Hooke, Sir Robert Moray, stigterslid van die Royal Society en
   Isaac Newton, wat aan 'n soortgelyke projek gewerk het. Die
   Gregory-teleskoop was die eerste praktiese spieëlteleskoop en het vir
   'n eeu en 'n half die standaard waarnemingsinstrument gebly.

   In die Optica Promota het hy ook 'n metode beskryf waarin die Oorgang
   van Venus gebruik word om die afstand van die Aarde na die Son te meet.
   Die metode is later deur Edmund Halley aangemoedig en aangeneem as die
   grondslag vir die eerste meting van die Astronomiese eenheid. Gregory,
   wat 'n entoesiastiese ondersteuner van Newton was, het later
   vriendskaplike korrespondensie met hom gevoer en sy idees in sy eie
   dosering opgeneem; idees wat om daardie stadium omsterde en as heel
   revolusionêr gesien is.

   In 1667 het hy Vera Circuli et Hyperbolae Quadratura gepubliseer waarin
   hy aangetoon het hoe die oppervlak van die sirkel en hiperbool in die
   vorm van oneindige konvergente reekse verkry kan word. Hierdie werk
   bevat 'n merkwaardige meetkundige stelling wat beweer dat die
   verhouding van die oppervlak van enige arbitrêre sektor van 'n sirkel
   tot dié van die omringde reguliere poligone nie uitdrukbaar is in 'n
   eindige aantal terme nie. Hy het gevolglik die afleiding gemaak dat die
   kwadratuur van die sirkel onmoontlik is. Dit is deur Montucla aanvaar,
   maar dit is nie afdoende nie, aangesien dit denkbaar is dat een of
   ander besondere sektor gekwadreer sou kon word, en dat hierdie
   besondere sektor die hele sirkel mog wees. Nogtans was Gregory
   effektief onder die eerste om te spekuleer oor die bestan van wat nou
   transendentale getalle genoem word. Verder kan beide die eerste bewys
   van die fundamentele teorema van analise en die ontdekking van die
   Taylor-reeks beide aan hom toegeskryf word. Die boek bevat ook
   reeks-uitbreidings van sin(x), cos(x), boogsin(x) en boogcos(x). (Die
   vroegste formulering van die uitbreidings is gemaak deur Madhava in
   Indië in die 14de eeu). Dit is in 1668 herdruk met 'n aanhangsel,
   Geometriae Pars, waarin Gregory verduidelik hoe die volumes van
   omwentelingsligaam bepaal kon word.

   In 1671, of moontlik vroeër, het hy die teorema wat die 14de eeuse
   Indiese wiskundige Madhava van Sangamagrama orosponklik ontdek het, die
   boogtangens-reeks

          \theta = \tan \theta - (1/3) \tan^3 \theta + (1/5) \tan^5 \theta
          - \cdots,\,

   vir θ tussen −π/4 en π/4.

   Hierdie formule is eers deur Madhava en later in Europa gebruik om
   diesyfers van π uit te werk.

   James Gregory het diffraksie en die Diffraksietralie ontdek deur sonlig
   deur 'n voël se veer te laat skyn en die diffraksiepartroon wat
   geproduseer word te bestudeer. Hy het in besonder die verdeling van
   sonlig in die komponentkleur waargeneem - dit het gebeur 'n jaar nadat
   Newton dieselfde met 'n prisma gedoen het en die verskynsel steeds
   uiters omstrede was.

   'n Maankrater, Gregory (maankrater) is na hom vernoem. Die wiskundige
   David Gregory was sy kleinneef.

[wysig] Verwysings

    1. ^ "Jim Cordes Big Dish." URL besoek op 2007-11-22.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   James Gregory
     * O'Connor, John J; Edmund F. Robertson "James Gregory". MacTutor
       History of Mathematics archive.

     * Trinity College Dublin History of Mathematics
     * James Gregory's Euclidean Proof of the Fundemental Theorem of
       Calculus by Convergence

    Hierdie artikel omtrent 'n Wiskundige is tans slegs 'n saadjie. Jy is
   welkom om by te dra tot die Afrikaanse Wikipedia deur dit uit te brei.
   Kategorieë: 17de eeuse wiskundiges • Skotse sterrekundiges • Skotse
   uitvinders • Skotse wiskundiges • Wiskundige saadjies

