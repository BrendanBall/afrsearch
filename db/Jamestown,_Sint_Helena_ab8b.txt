Jamestown, Sint Helena


   Jamestown
   Jamestown

   Jamestown (bevolking c. 1,000) is 'n hawe en die hoofstad van Sint
   Helena. Dit is in 1659 deur die Brits Oos-Indiese Maatskappy gestig.

   Die dorp se mees prominente eienskap is Jacob's Ladder met 699 trappe,
   wat in 1829 gebou is om Jamestown met 'n mas op Ladder Hill, wat steeds
   in gebruik is te verbind. Die leer is baie gewild onder toeriste en is
   snags helder verlig. 'n Padwedloop vind jaarliks daar plaas met mense
   wat van oor die wêreld kom om daaraan deel te neem. Die dorp se
   bevolking is soos die res van die eiland se bevolking aan die krimp.
   Die daling in bevolking is ook tye wyte aan die groei in St. Helena se
   voorstad, Half Tree Hollow.

   Die dorp het goeie voorbeelde van Britse Georgiaanse era koloniale
   argitektuur en is as 'n wêrelderfenisgebied benoem. Baie geboue is ook
   uit vulkaanrots uit die plaaslike omgewing gebou. Jamestown is die
   hoofsentrum van die eiland se pad netwerk en kommunikasie
   infrastruktuur.

   Die dorp vorm 'n klein enklave, tussen styl hange waarop nie gebou kan
   word nie. Die dorp is daarom redelik dig bewoon en is redelik lank en
   dun. Dit het ook 'n aantal kronkelende strate, met struike en bome wat
   by 'n paar straathoeke uitsteek. Die vestiging is op 'n groot
   hoeveelheid vulkaanrots gebou. Die temperatuur in die gebied is sowat 5
   grade warmer as die res van die eiland as gevolg van die verskil in
   hoogte bo seespieël tussen Jamestown en die res van die eiland. Die
   terrein is ru en styl. Die omliggende see kan met tye redelik rof wees
   en daar is 'n seewal om die dorp te beskerm.

[wysig] Eksterne skakels

     * St Helena - Jamestown
     * Meer beelde van Jamestown

   Kategorieë: Sint Helena • Hawe stede • Hoofstede in Afrika

