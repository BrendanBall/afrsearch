Jamie Uys


   Jacobus Johannes Uys (30 Mei 1921 tot 29 Januarie 1996), beter bekend
   as Jamie Uys, was 'n Suid-Afrikaanse rolprentregiseur.

   Hy maak sy debuut as rolprentregiseur in 1951 met die Afrikaanse
   rolprent Daar doer in die bosveld. Hy was die regiseur van 24
   rolprente, insluitend:
     * Dingaka (1965)
     * After You, Comrade (1967)
     * Lost in the Desert (Afrikaanse weergawe as "Dirkie": 1969; Engelse
       weergawe as "Dirkie Lost in the Desert" / "Lost in the Desert":
       1969/1970)
     * Animals Are Beautiful People (1974)
     * The Gods Must Be Crazy (1979)
     * Funny People II (1983)
     * The Gods Must Be Crazy II (1989)

   Uys ontvang die 1981 Grand Prix by die Festival International du Film
   de Comedy Vevey vir The Gods Must Be Crazy, en in 1974 ontvang hy die
   Hollywood Foreign Press Association award for best documentary
   toekenning vir Beautiful People.

   Die twee Beautiful People rolprente handel oor die plant- en dierelewe
   in Suid-Afrika, Namibië, Botswana en Zimbabwe, en veral oor die
   woestynlewe. 'n Hoogtepunt was waar olifante, vlakvarke, ape en ander
   diere dronk rondslinger nadat hulle gefermenteerde maroelas geëet het.

   Jamie Uys se grootste en bekendste rolprent was The Gods Must Be Crazy.
   In die komedie gebruik hy 'n Boesman genaamd N!xau in die hoofrol. 'n
   Cokebottel word oor die Kalahari-woestyn uit 'n vliegtuig gegooi waarna
   'n group Boesmans dit optel en besluit dat die vreemde objek nie daar
   hoor nie, en aan die gode terugbesorg moet word. N!xau, die
   hoofkarakter, word aangewys om die taak te verrig.

   Die fliek veroorsaak soveel opslae in Amerika, Japan, Europa, en ander
   gebiede dat 'n tweede minder sulsesvolle weergawe, The Gods Must Be
   Crazy II, gemaak word.

   Uys is in 1996 op die ouderdom van 74 aan 'n hartaanval oorlede.

[wysig] Eksterne skakels

     * Jamie Uys in die Internet Rolprent Databasis

   Kategorie: Suid-Afrikaanse rolprentregisseurs

