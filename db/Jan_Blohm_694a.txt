Jan Blohm


               Jan Blohm
   Geboortenaam George Harry Kymdell
   Geboorte     25 September 1978
                Kroonstad
   Genre(s)     Rock
                Blues
   Aktiewe jare 2002 – hede
   Webwerf      http://www.janblohm.co.za/
   Last.fm      Jan Blohm
   Lirieke      Jan Blohm

   Jan Blohm is 'n Afrikaanse rock- en bluessanger. Hy is 'n groot
   bewonderaar van Breyten Breytenbach (Jan Blom is 'n skuilnaam van
   Breytenbach) en probeer ‘n digterlike eienskap aan sy musiek gee.

   Inhoud

        * 1 Agtergrond
        * 2 Albums en toekennings
        * 3 Diskografie
             + 3.1 Melkstraat Confessions (2004)
             + 3.2 ‘n Stille Runaway (2006)
             + 3.3 Groen Trui (2006)
        * 4 Sien ook
        * 5 Eksterne skakel
        * 6 Verwysings

[wysig] Agtergrond

   Blohm is op 25 September 1978 op Kroonstad gebore as George Harry
   (Jorrie) Kymdell en het het op sewe begin met musiek- en klavierlesse.
   Ná skool het hy by die Suid-Afrikaanse Lugmag aangesluit waar hy
   opleiding in radiokommunikasie ontvang het en daar het hy homself leer
   kitaar speel. Ná vyf jaar in die lugmag het hy ‘n loopbaan by 'n
   inligtingstegnologiemaatskappy begin. Tussen 1998 en 2003 was hy lid
   van verskeie rockorkeste, by name Demigods, Ledd Eye en Duin 7. In 2002
   het hy heeltyds sanger en klankingenieur geword. In 2003 het hy begin
   om as solo-kunstenaar op te tree en op Afrikaanse musiek te
   konsentreer. Twee van sy liedjies is op die versamelalbum Volk Jou Ook
   by Wildebeest Records opgeneem (onder die naam George Harry). Die res
   van sy groep staan bekend as Ware Noord en bestaan uit Herman Kruger,
   die tromspeler en Johan "Noddy" Willemse, wat die baskitaar bespeel.

[wysig] Albums en toekennings

   Blohm se debuutalbum, Melkstraat Confessions, het in 2004 verskyn.

   In 2005 is hy te midde van sterk kompetisie met drie GMT-toekennings
   bekroon (die GMT is ‘n SABC 2-inisiatief en word as die belangrikste
   seremonie vir die Afrikaanse musiekbedryf beskou):
     * Album van die Jaar vir sy debuut Melkstraat Confessions
     * Liedjie van die Jaar vir "Breyten se Brief" vanaf dieselfde album
     * Beste Nuweling van die Jaar

   Blohm is in 2005 deur Frans Marx genader om ‘n hoofrol in ‘n Afrikaanse
   dramareek vir kykNET en M-Net “Dit wat stom is” te speel. Blohm het ook
   die titelmusiek, “Dromer”, vir die reeks geskryf en gekomponeer.

   In Oktober 2005 het die Blohm die Huisgenoot Tempo-toekenning vir
   “Beste rockgroep” ontvang.

   Blohm se tweede album, ‘n Stille Runaway, is in Januarie 2006 opgeneem
   en al die liedjies is deur homself geskryf en gekomponeer. “Dromer”,
   die titelmusiek vir die dramareeks “Dit wat stom is”, is ook op hierdie
   album te vinde. Ag maande later het Blohm se volgende album, Groen
   Trui, verskyn. Die titelsnit was deel van die kykNET-reeks Orion se
   klankbaan.

   In Oktober 2007 het Blohm weer twee Huisgenoot Tempo-toekennings
   ingepalm: "Gunsteling rockkunstenaar" en "Gunsteling rockalbum".

[wysig] Diskografie

[wysig] Melkstraat Confessions (2004)

     * Baby Baby
     * Anna
     * Breyton Se Brief
     * 9mm Blues
     * Rooiwyn & Mary-Jane
     * Boere Cinderella
     * Sondag Lover
     * Aan Elize
     * Voodoo
     * Melkstraat

[wysig] ‘n Stille Runaway (2006)

     * In Wens
     * Symondstraat No 30
     * Truly Trudie
     * Mona
     * Waterdief
     * Ja
     * Loneranger
     * Dromer
     * Soos 'n Rots
     * Mossie Bruin
     * Vanoggend Van Gogh
     * My Wens Vir Jou

[wysig] Groen Trui (2006)

     * Laaste Wals
     * Maria Magdalena
     * Groen Trui
     * Opgedra aan Dinsdag
     * Jane Jane
     * Harlekyne en Treine
     * Sondaglover
     * Watchout
     * Disa
     * Johnny K

[wysig] Sien ook

     * Lys van Suid-Afrikaanse musikale kunstenaars

[wysig] Eksterne skakel

   Amptelike webtuiste van Jan Blohm

[wysig] Verwysings

     * [1] Besoek op 14 November 2007
     * [2] Besoek op 14 November 2007

   Kategorieë: Suid-Afrikaanse musici • Suid-Afrikaanse komponiste

