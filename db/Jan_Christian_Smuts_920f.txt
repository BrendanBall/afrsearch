Jan Christian Smuts


   Jan Christian Smuts
   Jan Christian Smuts
     __________________________________________________________________

   Eerste Minister van Suid-Afrika
   Ampstermyn
   3 September 1919 – 30 Junie 1924
   5 September 1939 – 4 Junie 1948
   Voorafgegaan deur Louis Botha (1919)
   James Barry Munnik Hertzog (1939)
   Opgevolg deur James Barry Munnik Hertzog (1924)
   Daniel François Malan (1948)
     __________________________________________________________________

   Gebore 24 Mei 1870
   Riebeeck-Wes
   Sterfte 11 September 1950
   Irene, naby Pretoria
   Politieke party Suid-Afrikaanse Party en Verenigde Party
   Eggenoot/te Isie Krige

   Jan Christiaan Smuts (gebore op 24 Mei 1870 in die huis genaamd
   Bovenplaas op die plaas Ongegund naby Riebeek-Wes) was die tweede seun
   van Jacobus Abraham Smuts en Catherina Petronella (de Vries).

   Smuts het homself onderskei as:
     * 'n Boeregeneraal op komando tydens die Anglo-Boere-oorlog
     * 'n Suksesvolle onderhandelaar met Brittanje
     * 'n Briljante strateeg in die Eerste Wêreldoorlog
     * Raadgewer in die Tweede Wêreldoorlog
     * Eerste Minister van Suid-Afrika tydens twee verskillende periodes
       van diens
     * Woordvoerder van die Britse Statebond
     * Erkende akademikus in die filosofie van holisme en in botanika.
     * Kanselier van die Universiteit van Cambridge

[wysig] Tydlyn

     * 1870, 24 Mei, Smuts word gebore op die plaas Ongegund
     * 1886 Skryf in by die Stellenbosch Gimnasium
     * 1890 Skryf 'n opstel "South African Customs Union" waar hy reeds
       Suid-Afrika se toekoms sien binne die konteks van politieke eenheid
       met Brittanje. Die begin van Smuts se politieke bewussyn.
     * 1891 verkry 'n graad in literatuur en wetenskap en kry 'n beurs om
       Regte in Cambridge te gaan studeer.
     * 1895 Keer terug na Kaapstad en begin 'n regspraktyk as advokaat. In
       Oktober lewer hy sy eerste politieke toespraak.
     * 1897 Trek na Johannesburg en trou op 30 April met Sybella
       Margaretha (Isie) Krige.
     * 1898 Word aangewys as Staatsprokureur van die Transvaalse
       republiek.
     * 1899 Geboorte van eerste kind, 'n seun, Jocobus Abraham Smuts.
       Smuts se aansoek om aan te sluit by die Anglo-Boere-oorlog word
       afgekeur.
     * 1900 Die Boere moet in Mei terugval, weg van Pretoria, met Smuts en
       Schalk Burger in beheer van die hoofstad maar moet in Junie
       Pretoria verlaat om by Louis Botha aan te sluit. Smuts se seun
       Koosie sterf drie maande nadat hy Pretoria verlaat het. In Desember
       neem Smuts beheer oor die Suidwestelike Transvaal.
     * 1901 Die Boere besluit om nie oor te gee nie, en Smuts lei sy
       komando teen die Engelse.
     * 1902 Smuts speel 'n sleutelrol in die onderhandeling van 'n
       vredesverdrag in Vereeniging.
     * 1903 Smuts en ander prominente leiers skryf 'n dokument wat die
       Boere se griewe uiteensit.
     * 1905 Smuts en Louis Botha stig Het Volk party in Pretoria.
     * 1906 Smuts vertrek op sy eie private sending om die Liberale in
       Brittanje te oortuig van die Boere se pleidooi.
     * 1907 Onderhandel as koloniale Sekretaris met Mohandas Karamchand
       Gandhi wat besig was om die passiewe verset van Indiërs te lei.
     * 1908 'n Ooreenkoms word bereik tussen Smuts en Gandhi, maar beide
       eis dat die ander een die ooreenkoms misverstaan het.
     * 1910 Die Unie van Suid-Afrika kom tot stand en Smuts word ingesluit
       in Eerste Minister Louis Botha se kabinet.
     * 1911 As Minister van myne en bedrywe word die wet op Myne en
       bedrywe voorgelê.
     * 1912 Smuts lê die Unie van Suid-Afrika se verdedigingswetgewing
       voor.
     * 1913 As minister van verdediging moet Smuts toetree tot die
       mynwerkersgeskil en arbeidersonrus in Johannesburg.
     * 1914 Smuts onderhandel weereens met Gandhi en verander die
       wetgewing om meer toegewend te wees teenoor die Indiërs. Smuts
       onderdruk 'n Boererebellie met Afrikanertroepe.
     * 1915 Botha se strategie en leierskap lei tot 'n oorwinning oor die
       Duits besette Suidwes-Afrika. Smuts word genooi deur die Britse
       regering om beheer oor te neem van die Britse troepe in Oos-Afrika.
     * 1919 Smuts word die Eerste Minister van Suid-Afrika.
     * 1920 Versterk die posisie van die Suid-Afrikaanse party deur 'n
       samesmelting van partye te onderhandel.
     * 1921 Smuts word deur Brittanje gevra om die Ierse vraagstuk te
       bemiddel. Smuts sukkel binne Suid-Afrika om 'n ooreenkoms te beding
       met ontevrede mynwerkers.
     * 1922 Rhodesië stem daarteen om ingesluit te word as deel van
       Suid-Afrika.
     * 1924 Smuts se Suid-Afrikaanse Party verloor die verkiesing teen die
       Nasionale Party en hy word leier van die opposisieparty.
     * 1925 Smuts word die president van die Assosiasie vir die
       bevordering van Wetenskap.
     * 1926 Smuts publiseer 'n filosofiese werk oor Holisme naamlik:
       Holism and Evolution.
     * 1929 In sy verkiesingsveldtog beywer Smuts hom vir 'n "Britse
       konfederasie van Afrikastate" dwarsoor Afrika en verloor die
       verkiesing weer teen die Nasionale Party.
     * 1933 Smuts beding 'n samewerkingsooreenkoms met genl. Hertzog ten
       einde 'n koalisieregering te skep.
     * 1934 Op 5 Desember smelt die Suid-Afrikaanse Party met die
       Nasionale Party saam en Smuts word onderleier van die Verenigde
       Party.
     * 1939 Nadat Duitsland Pole ingeval het, is daar 'n geskil tussen
       Hertzog en Smuts oor deelname in die oorlog. Smuts wen 'n
       parlementêre stemming ten gunste van die oorlog. Hertzog bedank en
       Smuts word weereens die Eerste Minsiter van Suid-Afrika.
     * 1941 Smuts raak aktief betrokke by die Tweede Wêreldoorlog en
       besoek die front in Oos-Afrika.
     * 1942 Smuts word deur Churchill genooi na samesprekings in Kaïro vir
       strategiese samesprekings oor die verloop van die oorlog in Afrika.
     * 1943 Smuts benut die oorwinning oor Duitsland in Noord-Afrika om
       die verkiesingstryd te wen teen D.F. Malan.
     * 1944 Smuts ontmoet vir president Rooseveldt in Kaïro.
     * 1945 Churchill moedig Smuts aan om 'n vriendskap aan te knoop met
       die kernfisikus Niels Bohr, en Smuts kom sodoende te wete van die
       ontwikkeling van die atoombom. Die Tweede Wêreldoorlog loop ten
       einde.
     * 1947 Die Britse Koninklike familie besoek Suid-Afrika op
       uitnodiging van Smuts. Smuts woon die troue by van Prinses
       Elizabeth.
     * 1948 Smuts verloor die verkiesing teen D.F. Malan se Nasionale
       Party. Smuts word aangewys as Kanselier van die Universiteit van
       Cambridge.
     * 1949 Smuts tree op as spreker by die inwyding van die
       Voortrekkermonument.
     * 1950 Smuts sterf op 11 September.

[wysig] Verwante boeke

     * 1952. J.C. Smuts, Jan Christian Smuts, Cassell & Company Ltd.
       London
     * 1994. T. Camaron, Jan Smuts - An illustrated biography, Human and
       Rousseau (Pty) Ltd. State House, 3-9 Rose street, Cape Town.
     * 2001. O. Geyser, Jan Smuts and his International Contemporaries,
       Covos Day, Oak Tree House, Tamarisk Avenue. Weltevredenpark, 1715.

   Kategorieë: Suid-Afrikaanse advokate • Suid-Afrikaanse filosowe •
   Suid-Afrikaanse militariste • Boere generaals

