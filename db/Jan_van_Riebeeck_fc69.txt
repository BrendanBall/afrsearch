Jan van Riebeeck


   Jan van Riebeeck
   Jan van Riebeeck

   Johan Anthoniszoon "Jan" van Riebeeck (Culemborg, 21 April 1619 –
   Batavia, 18 Januarie 1677), was die stigter van die eerste kolonie in
   Suid-Afrika onder opdrag van die Verenigde Oos-Indiese Kompanjie (VOC).
   Sy stigting by die Kaap die Goeie Hoop groei tot die Kaapkolonie, en
   uiteindelik die Republiek van Suid-Afrika.

   Van Riebeeck word groot in Schiedam as die seun van 'n dokter, en trou
   daar met Maria de la Quellerie op 28 Maart 1649. Sy sterf in Malacca op
   11 Februarie 1665.

   Van Riebeeck vul al vanaf 1639 'n aantal poste by die VOC: eerste
   vertoef hy in Batavia as dokters-assistent, waarna hy Japan besoek. Sy
   belangrikste pos was as hoof van die handelspos in Tonkin, Viëtnam,
   maar hy word teruggeroep nadat dit aan die lig kom dat hy homself aan
   private handel skuldig gemaak het. In 1651 word hy uitgestuur om 'n
   verversingstasie in te rig by die Kaap die Goeie Hoop aan die suidpunt
   van Afrika.
   Jan van Riebeeck land in Tafelbaai in April 1642.
   Jan van Riebeeck land in Tafelbaai in April 1642.

   Op 6 April 1652 land Van Riebeeck in Tafelbaai, plant die vlag van die
   VOC en stig Fort Duijnhoop, die eerste Nederlandse nedersetting aan die
   Kaap. Van Riebeeck en sy 90 koloniste (onder wie 8 vroue is) lê tuine
   aan om vrugte en groente te verbou om die VOC-skepe wat by die kolonie
   aandoen mee te kan voorsien. Vleis word verkry deur middel van
   ruilhandel met die plaaslike Khoikhoi-stamme, wie deur die Nederlanders
   Hottentotten genoem word.

   Op 17 Desember 1652 ontdek Van Riebeeck die komeet C/1652 Y1, die
   eerste komeet wat in Suid-Afrika ontdek is.^[1]

   Van Riebeeck bly die leier van die kolonie tot 7 Mei 1662, op welke
   datum hy na sy nuwe posisie in Batavia vertrek. Hy is deur Zacharias
   Wagenaer opgevolg as kommandeur van Kaap die Goeie Hoop.

   Sy geboortehuis in Culemborg is tans 'n eiendomsagentskap.
   Vooraf gegaan deur:
   —                  Kommandeur van die Kaap de Goede Hoop
                      7 April 1652 – 6 Mei 1662               Opgevolg deur:
                                                             Zacharias Wagenaer

[wysig] Bronnelys

     * The Afrikaners, biography of a people - Hermann Giliomee

    1. ^ Map with Comet C/1652 Y1, Besoek op 30 April 2007

   Kategorieë: Nederlandse politici • Geskiedenis van Suid-Afrika • VOC

