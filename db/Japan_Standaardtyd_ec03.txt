Japan Standaardtyd


   'n Keiserlike Ordinansie wat op 27 Desember Meiji 28 (1895) uigevaardig
   is
   'n Keiserlike Ordinansie wat op 27 Desember Meiji 28 (1895) uigevaardig
   is

   Japan Standaardtyd of JST (日本標準時 or 中央標準時) is die standaardtydsone van
   Japan, en is 9 ure voor UTC; ie as dit middernag (00:00) is in UTC, is
   dit 9 vm (09:00) in Japan Standaardtyd. Japan pas nie somertyd toe nie.
   Die invoer van somertyd het egter reeds verskeie kere onder bespreking
   gekom. Japan Standaardtyd is deiselfde as Korea Standaardtyd,
   Indonesiese Oostelike Standaardtyd en Jakoetsktyd. gedurende die Tweede
   Wêreldoorlog is dit baie keer in Westerse konteks Tokio Standaardtyd
   (Engels: Tokyo Standard Time) genoem.

   voor die Meiji era (1868–1912) het elke plaaslike gebied sy eie tydsone
   gehad waarin middag gestel is na die tyd wanneer die son sy hoogste
   punt bereik het. Soos moderne vervoermiddels soos treine aangeneem is
   het die gebruik onprakties begin raak as gevolg van die verwarring wat
   dit veroorsaak het. 'n Verskil van ongeveer 5 lengtegrade tussen Tokio
   en Osaka lei tot 'n verskil van 20 minute tussen die stede. In 1886 is
   Ordinansie 51 uitgevaardig om die probleem op te los. Hiervolgens is
   standaardtyd (標準時, Hyōjunji^?) 9 ure voor GMT gestel (UTC was toe nog
   nie gevestig nie.) In die ordinansie noem die eerste klousule GMT, die
   tweede definieer oostelike lengtegraad en westelike lengtegraad en die
   derde sê dat die tydsone van 1888 sou geld. Die stad Akashi in Hyōgo
   Prefektuur is toevallig presies op 135 grade Oos geleë en het gevolglik
   as Toki no machi (Dorp van Tyd) bekend geword.

   Met die anneksasie van Taiwan in 1895 is Ordinansie 167 uitgevaardig
   waarin die vorige standaardtyd na Sentrale Standaardtyd (中央標準時, Chūō
   Hyōjunji^?) hernoem is en die nuwe Westelike Standaardtyd (西部標準時, Seibu
   Hyōjunji^?) by 120° Oos gevestig is. Westelike Standaardtyd, wat in
   Taiwan en dele van Okinawa gebruik is, is deur Ordinansie 529 in 1937
   afgeskaf. gebiede wat tydens die tweede Wêreldoorlog deur japan beset
   is, insluitend Singapoer en Maleië, het Japan Standaardtyd vir die duur
   van die besetting aangeneem maar het na Japan se oorgawe hulle eie tye
   heraangeneem.

   In 1948–1951 het die besette Japan somertyd toegepas vanaf die eerste
   Sondag in Mei teen 02:00 tot die tweede Saterdag in September teen
   02:00, behalwe die 1949 lentevoorwaartsskuif wat op die eerste Sondag
   in April geval het.^[1] meer onlangs is pogings aangewend om somertyd
   weer in Japan in te voer maar tot dusver is dit nie deurgevoer nie^[2]

[wysig] Verwysings

    1. ^ Paul Eggert; Arthur David Olson (2007-03-13). "Sources for time
       zone and daylight saving time data." URL besoek op 2007-03-23.
    2. ^ "Outline of the report on the National Conference on the Global
       Environment and Summer Time." The Energy Conservation Center,
       Japan: 1998-09. URL besoek op 2007-04-14.

   Kategorieë: Tydsones • Japan

