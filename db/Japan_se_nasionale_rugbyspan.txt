Japan se nasionale rugbyspan


   Japan
   Beeld:Japan sakura rugby symbol.jpg
   Unie Japan Rugbyvoetbalunie
   Bynaam(e) Die Kersiebloeisels / Brawe Bloeisels
   Afrigter Vlag van Nieu-Seeland  John Kirwan
   Kaptein Takuro Miuchi^[1]
   Meeste drieë Daisuke Ohata (65)

   Spankleure Spankleure Spankleure
   Spankleure
   Spankleure
   　
   Spankleure
   Eerste internasionale wedstryd
   Vlag van Japan Japan 9 - 8 Kanada Vlag van Kanada
   (31 Januarie, 1932)
   Grootste oorwinning
   Vlag van Japan Japan 155 - 3 Taiwan Vlag van Republiek van Sjina
   (7 Julie, 2002)
   Grootste nederlaag
   Vlag van Nieu-Seeland Nieu-Seeland 145 - 17 Japan Vlag van Japan
   (4 Junie, 1995)
   Wêreldbeker
   Verskynings 5 (Eerste in 1987)
   Beste uitslag 3de in poel 1991

   Japan (wat baie keer as "Die Kersie Bloeisels" of meer onlangs as die
   Brawe Bloeisels bekendstaan) is tradisioneel die sterkste rugbymag in
   Asië maar het oor die jare gemengde resultate teen nie-Asiese spanne
   gehad. Rugby word in Japan deur die Japan Rugbyvoetbalunie wat in 1926
   gestig is geadministreer. Die span neem jaarliks deel aan die Stille
   Oseaan Nasiesbeker teen Australië A, Fidji, die Junior All Blacks,
   Samoa en Tonga. Die span het ook aan elke Rugby Wêreldbeker deelgeneem
   maar hulle het tot dusver nog net een wedstryd in die toernooi gewen;
   teen Zimbabwe in 1991.

   Rugby is in 1899 na Japan ingevoer en Japan se eerste internsaionale
   wedstryd was teen 'n Kanadese span in 1932. Noemenswaardige wedstryde
   sluit Japan se oorwinning oor die Junior All Blacks in 1968, 'n noue
   6-3 nederlaag teen Engeland in 1971. Japan se beroemdste oorwinning was
   'n 28-24 uitslag teen Skotland in 1989.

   Inhoud

        * 1 Geskiedenis
             + 1.1 Japan in die Rugby Wêreldbeker
             + 1.2 Onder Mitsutake Hagimoto (afrigter in 2004)
             + 1.3 Onder Jean-Pierre Elissalde (2005-2006)
             + 1.4 Onder John Kirwan (2007- )
        * 2 Verwysings

[wysig] Geskiedenis

   Afbeelding van 'n rugby wedstryd in Japan in Harpers Magazine in 1874
   Afbeelding van 'n rugby wedstryd in Japan in Harpers Magazine in 1874

   Die eerste gedokumenteerde geleentheid waarop daar in Japan rugby
   gespeel is was in 1874 toe Britse matrose 'n wedstryd in Yokohama
   gespeel het. Die sport is in 1899 deur Professor Edward Bramwell Clarke
   en Tanaka Ginnosuke aan studente by Keio Universiteit voorgestel. Japan
   se eerste internasionale wedstryd het op 31 Januarie 1932 toe 'n
   handelsending van Kanada 'n rugby span na die eilandnasie gebring het.
   Die Japannese het 9 - 8 gewen.

   Japan het die Junior All Blacks in 1968 23-19 verslaan nadat hulle die
   eerste vier wedstryde in 'n toer na Nieu-Seeland verloor het. Die span
   het egter die laaste vyf gewen. Die Japannese (afgerig deur Waseda
   University Professor Onishi Tetsunosuke) het op 29 September 1971 in
   die RFU se eeufeesjaar met slegs 3-6 teen Engeland in Tokio verloor. Op
   2 Oktober 1983 het Japan geskok met 'n nedelaag van slegs 24-29 by
   Cardiff Arms Park.

   On 28 Mei 1989 het 'n sterk Japannese span afgerig deur die gedugte
   taktikus Hiroaki Shukuzawa 'n verswakte Skotland, wat sonder nege
   Britse Leeus wat op toer na Australië was moes speel, vir die eerste
   keer by die Chichibunomiya rugbystadion 28-24 verslaan. Die Japannese
   span het Kobe Staal staatmakers soos die senter Seiji Hirao (kaptein),
   en slot Atsushi Oyagi en Toshiyuki Hayashi (wat 38 keer vir Japan
   gespeel het en 'n lid van Oxford Universiteit se beste XV van alle tye
   was) ingesluit. Sinali Latu, die agsteman was toe 'n vierdejaar student
   by Daito Bunka Universiteit en die vinnige Yoshihito Yoshida wat vleuel
   gespeel het, (nommer 14) was 'n derdejaar student by Meiji
   Universiteit. Skotland het 'n ongelooflike aantal strafskoppe misgeskop
   en geweier om die skoppen<!@--kicking tee--> wat aangebied is te
   gebruik. Dit was so te sê dieselfde span wat Japan se, tot dusver
   enigste, oorwinning in die Rugby Wêreldbeker oor Zimbabwe in 1991 Rugby
   Wêreldbeker behaal het.

[wysig] Japan in die Rugby Wêreldbeker

   Japan het as Asië in al vyf Rugby Wêreldbekers sedert die eerste
   toernooi in 1987 verteenwoordig.

   Japan afgerig deur Hiroaki Shukuzawa het die span se enigste oorwinning
   tot dusver in 1991 behaal met 'n beslissende 52-8 oorwinning teen
   Zimbabwe in Belfast.

   By die 1995 Rugby Wêreldbeker het 'n onverskrokke Niue-Seeland All
   Blackspan Japan met 'n Wêreldbekerrekord telling van 145-17 in
   Bloemfontein verslaan. Die uitslag het die ontwikkeling van rugby in
   Jpana vbir verskeie jare erg geknou.

   Sedertdien het Japan Taiwan 155-3 geklop in 'n 2003
   kwalifiseringwedstryd op 5 Julie 2002.^[2]. Dit het gehelp om die
   publiek se siening ietwat te verbeter en Japan se oorheersing in Asië
   bevestig.

   In die vyfde Wêreldbeker in 2003 wat in Australië gehou is, is Japan
   wat deur Shogo Mukai afgerig is gesioen as een van die beste van die
   kleiner rugbynasies en het die span baie vriende gewen. Die span het
   egter nie daarin geslaag om enige wedstryde te wen nie.

[wysig] Onder Mitsutake Hagimoto (afrigter in 2004)

   Die nasionale afrigter, Mitsutake Hagimoto (aangestel in 2004 nadat hy
   die Top Liga titel met die Kobe Kobelco Steelers gewen het) het versoek
   om die "Brawe Bloeisel" meer konsekwent sukses te laat behaal. Die
   kaptein was Takuro Miuchi (No. 8), van NEC Green Rockets. Hagimoto se
   eerste wedstryd was 'n teleurstellende 19-19 gelykop uitslag teen Korea
   ^[3] in Tokyo op 16 Mei 2004.

   In Mei 2004 het Japan die tweede Super Powers-beker tussen vier nasies
   in Tokyo gewen toe die land Rusland 29-12 (27 Mei) en Kanada 34-21 (30
   Mei) in die proses verslaan het. Die VSA het Rusland in die wedstryd om
   die derde plek verslaan.

   Japan het in Julie teen Italië 19-32 verloor - die uitslag kon egter
   maklik anders gewees het as Daisuke Ohata nie die bal laat val het en
   so 'n seker drie verlore laat gaan het nie. Op Saturdag 13 November
   2004 het 'n verrassend swak Japan toerspan 8-100 verloor teen 'n
   volsterkte Skotland op McDiarmid Park in Perth in die Kaledoniese
   Skotse rugbystreek, 'n rekordtelling vir Skotland. ^[4]. 'n Week later
   op 20 November het die span 10-25 teen Roemenië op die Steaua sokker
   stadion in Bucharest verloor; en op 26 November moes Japan 'n
   verenderende 0-98 nederlaag teen Wallis by die Millennium Stadion
   deurmaak ^[5]. Dit was Wallis se grootste wenmarge ooit op 'n
   vrydagaand in in Cardiff voor 'n reuse 56 380 skare.

[wysig] Onder Jean-Pierre Elissalde (2005-2006)

   Japan het die Arabiese Golf (41ste op die Wêreldranglys) op 16 April
   2006 82-9 geklop. Die kaptein was Daisuke Ohata. 'n Week later het
   Japan Korea 50-14 geklop, weer op die Chichibunomiya rugby stadion.
   Japan het Georgië op 14 Mei 2006 32-7 geklop. In die wedstryd het
   Daisuke Ohata 'n driekuns behaal om die wêreldrekord vir die meeste
   toetsdrieë in te palm. Hy het in die wedstryd die 65 merk gehaal, een
   meer as die vorige rekordhouer David Campese.
   Japan teen Tonga by Honjo stadion op 4 Junie 2006
   Japan teen Tonga by Honjo stadion op 4 Junie 2006

   Japan het 16-57 teen Tonga verloor in die openingswedstryd in die IRB
   Stille Oseaan Vyf-Nasies wedstryd op 4 Junie 2006 - ondanks 'n goeie
   eerste helfte wat 15-13 in die guns van Tonga geëindig het.

   Ten spyte van die span se teleurstellende vertoning in die toernooi
   waarin Japan slegs die "houtlepel" kon wen is Jean-Pierre Elissalde as
   hoof-afrigter bevestig op 14 Julie 2006. Hy is in September 2006
   afgedank toe hy 'n pos aanvaar het by 'n Franse klub, Aviron Bayonnais,
   sonder om dit met die JRFU te bespreek. Osamu Ota het daarna as
   afrigter waargeneem. Op 26 Oktober 2006 het die Japan Rugbyvoetbalunie
   algemene bestuurder Osamu Ota aangekondig dat John Kirwan van 1
   Januarie 2007 as hoofafrigter sou oorneem.

[wysig] Onder John Kirwan (2007- )

   John Kirwan is op 25 Oktober 2006 deur die JRFU as Japan se
   hoofafrigter aangestel van 1 Januarie 2007 af. Voor hy die pos aanvaar
   het, het hy reeds as raadgewer vir die span opgetree. Hy het verklaar
   dat hy van plan is om van die begin af 'n Japannese vorm van rugby te
   kweek wat die "Samuraigees" sou reflekteer en het hom ten doel gestel
   om ten minste twee wedstryde in die 2007 Rugby Wêreldbeker te wen. In
   die kwalifiserende wedstryde Japan Hong Kong 52-3 en Korea 54-0 in
   November 2006 geklop om die span se plek in Poel B gemaklik te
   verseker.

   Op 9 April 2007 het die span by hulle eerste oefenkamp sedert Kirwan se
   aanstelling op die NHK nasionale nuus verskyn, 'n teken van die
   groeiende verwagtings en belangstelling in die span. Hy het voor die
   kamera verklaar dat: "Ons wil die wêreld se fikste span wees," 'n
   tipiese uitspraak van vertroue deur die afrigter. Hy het bygevoeg dat
   hy wou hê dat Japan op sy sterk punte moes bou wat hy gesê het speod en
   ratsheid is, en dat die span rugby moes speel waarvan "groot manne nie
   hou nie."

   In die eerste wedstryd onder Kirwan teen Korea op 22 April 2007 het die
   Kersiebloeisels maklik gewen, 82-0, en sewe nuwe spelers is ingevoer.
   James Arlidge het twee van veertien drieë gedruk en tien uit tien
   verdoel.

[wysig] Verwysings

    1. ^ Rugby worldcupweb.com, Kirwan names Japan's RWC squad, Besoek op
       9 September 2007
    2. ^ [1]
    3. ^ [2]
    4. ^ [3]
    5. ^ [4]

   Kategorie: Nasionale rugbyspanne

