Jeu de paume


   Jeu de paume in die 17de eeu.
   Jeu de paume in die 17de eeu.

   Jeu de paume was oorspronklik 'n Franse voorganger van tennis wat
   sonder rakette gespeel is. Die spelers het die bal met hulle hande
   geslaan soos in palla, vlugbal, of sekere weergawes van pelota. Jeu de
   paume beteken letterlik: spel van palm (van die hand). Met die verloop
   van tyd het handskoene kaal hande vervang. Selfs toe spane en op die ou
   einde rakette begin gebruik is het die naam van die spel nie verander
   nie. Die spel het in Engels as "tennis" bekend geword en later as "real
   tennis" nadat die moderne sport lawn tennis, meer gewild as die
   oorspronklike spel geword het.

   Die term word vandag in Frankryk gebruik om na saaltennis te verwys of
   na 'n baan waarin die ou of moderne spel gespeel is of gespeel word.
   Die binnemuurse weergawe word soms jeu de courte paume of net courte
   paume (kortpalm) genoem om dit te onderskei van die buitemuurse
   weergawe, longue paume, wat op 'n groter baan gespeel word.

   'n Aantal belangrike geboue in Frankryk staan bekend onder die naam jeu
   de paume, in die algemeen as gevolg van hulle ligging naby tennisbane
   of plekke waar die bane vroeër bestaan het. Verskeie kunswerke dar ook
   die naam, insluitend die serment du jeu de paume ('die Eed op die
   Kaatsbaan') in die Paleis van Versailles. Dit beeld die formele
   aankondiging van die Franse Rewolusie uit wat op 20 Junie 1789 in die
   Salle du Jeu de paume af gelê is.

   'n Kunsmuseum met roternde uitstallings, die Galerie nationale du Jeu
   de Paume, dra ook nie naam. Dit is geleë aan die noorde kant van die
   Tuileriespark in die middel van Parys.

[wysig] Afgeleide sport soorte

   Verskeie sportsoorte se oorpong kan teruggespoor word na die ou Franse
   spel

   Handspele:
     * Amerikaanse handbal
     * Baskiese pelote
     * Vuisbal
     * Kaats
     * Gaeliese handbal
     * Longue paume
     * Pallone
     * Valensiese pilota
     * Vlugbal

   Raketspele
     * Hoftennis
     * Tennis

[wysig] Ekterne skakels

   Wikimedia Commons Meer media omtrent hierdie onderwerp kan gevind word
                     onder die kategorie Jeu de paume by die Wikimedia Commons.
     * Historiese Beel: 'n Jeu de Paume voor 'n Peleis in die Platteland
     * Oratory Real Tennis Club
     * Societe Sportif du Jeu de Paume et de Racquets

   Kategorieë: Balsporte • Voormalige Olimpiese sportsoorte

