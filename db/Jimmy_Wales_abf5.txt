Jimmy Wales


   Jimmy Wales
   Jimmy Wales

   Jimmy Donal "Jimbo" Wales (gebore op 9 Augustus 1966 in Huntsville) is
   'n Amerikaanse internetondernemer. Hy is bekend as stigter van
   Wikipedia in 2001, as 'n lid van die Raad van Trustees van die
   Wikimedia Stigting en as die stigter van Wikia, 'n vry
   webgasheerhuisvestigingdiens in 2004.

   Wales een van die bekendste entrepreneurs van die Web 2.0 revolusie.
   Saam met Larry Sanger, het Wales gehelp om 'n tendens in
   webontwikkeling te skep wat ten doel gestel het om kreatiwiteit te
   vestig en saamwerking tussen gebruikers te ontwikkel. As gevolg van sy
   werk met Wikipedia, wat die wêreld se grootste ensiklopedie is, het
   Time tydskrif Wales in 2006 gelys as een van die wêreld se mees
   invloedrykste mense. Wales woon met sy vrou en hul dogter Kira (2001)
   in St Petersburg (Florida).

   Inhoud

        * 1 Lewensloop
        * 2 Loopbaan
             + 2.1 Chicago Options Associates en Bomis
             + 2.2 Nupedia en Wikipedia
             + 2.3 Wikimedia Stigting
             + 2.4 Wikia
        * 3 Persoonlike filosofie
        * 4 Sien ook

[wysig] Lewensloop

   Wales is die seun van Jim en Doris Wales. Wales se pa werk as 'n
   kruidenierswarewinkel bestuurder terwyl sy ma en ouma 'n klein
   privaatskool bestuur. Hy ontvang sy vroeë onderwys aan diè skool. Na
   graad 8 woon hy die Randolph Skool, 'n universiteitsvoorbereidingskool
   in Huntsville, Alabama by. Hierna studeer hy in ekonomie aan die Auburn
   University waar hy sy Bachelareusgraad behaal, en aan die Universiteit
   van Alabama waar hy sy meestergraad verwerf. In 1994 word Wales
   toegelaat om vir 'n PhD aan die Indiana Universiteit te studeer. Hy
   voltooi egter nie die studie nie, maar werk tussen 1994 en 2000 as
   navorsingsdirekteur by Chicago Options Associates, 'n termynware-
   (futures) en opsiesverhandelingsfirma in Chicago.

[wysig] Loopbaan

[wysig] Chicago Options Associates en Bomis

   Gedurende die tyd is een van die projekte wat Wales onderneem die
   stigting van die webportaal Bomis, 'n webwerf wat onder meer
   gebruikergegeredegeerde webringe huisves. Volgens The Atlantic Monthly,
   word die webwerf "… geposisioneer as die Playboy van die Internet". Vir
   'n tyd het die maatskappy erotiese fotos verkoop en het Wales die mark
   van die webwerf beskryf as "... soortgelyk aan Maxim tydskrif. So dit
   is soort van 'n mansgeorienteerde soekenjin". Wales word nie meer
   verbind met Bomis nie. Bomis het wel die aanvanklike befondsing vir die
   Nupedia projek voorsien.

[wysig] Nupedia en Wikipedia

   In Maart 2000, begin Wales 'n eweknieresensie (peer-reviewed),
   oopinhoud ensiklopedie, Nupedia ("vrye ensiklopedie") en neem Larry
   Sanger in diens on die hoofredakteur te wees. Nupedia het ten doel
   gehad om artikels deur middel van die eweknieresensie proses artikels
   te produseer gelykstaande aan professionele ensiklopedië. Nadat Sanger
   in die publiek op 10 Januarie 2001 voorgestel het dat 'n wiki gebruik
   moet word om 'n ensiklopedie te skep het Wales wiki sagteware op 'n
   bediener geïnstaleer en Sanger gemagtig om die projek onder sy toesig
   te loods. Sanger noem die projek "Wikipedia" en saam met Wales
   ontwikkel hulle die stigtersbeginsels, raamwerk vir inhoud en die
   stigting van 'n Internet-gebasseerde gemeenskap van bydraers gedurende
   daardie jaar. Wikipedia se aanvanklike doel was om 'n wiki-gebasseerde
   webblad te wees vir samewerking om inhoud te help skep vir uiteindelike
   gebruik in Nupedia. Wikipedia se groei het gou Nupedia se ontwikkeling
   in die skadu gestel. Sanger werk aan en bevorder beide die Nupedia en
   Wikipedia projekte totdat Bomis die befondsing vir sy pos in Februarie
   2002 gestaak het. Sanger bedank as hoofredakteur van Nupedia en as
   "hoof organiseerder" van Wikipedia op 1 Maart. In 'n 2004 onderhoud met
   Slashdot, het Wales sy doelwit met Wikipedia as volg beskryf, "Stel 'n
   wêreld voor waarin elke enkele persoon op die planeet vry toegang gegee
   word tot die somtotaal van al die menslike kennis. Dit is wat ons besig
   is om te doen."

[wysig] Wikimedia Stigting

   In mid-2003 het Wales eienaarskap van Wikipedia oorgedra aan die
   Wikimedia Stigting 'n nie-winsbejag organisasie gebaseer in St.
   Petersburg, Florida wat hy gestig het. Wales behou die posisie van
   "Chair Emeritus at the Foundation" en is een van die sewe direkteure
   wat die raad van trustees van die Wikimedia Stigting. Die werk wat hy
   doen vir die Stigting is onbetaal, insluitend die bevordering van
   Wikipedia by rekenaar en onderwys konferensies. In die verband het hy
   byvoorbeeld Suid-Afrika by twee geleenthede besoek.

[wysig] Wikia

   Wales het in 2004 saam met Angela Beesley 'n nie-winsgewende maatskappy
   Wikia, Inc. gestig. Wikia is 'n wikiplaas, 'n versameling van
   verskillende individuele wikis oor verskillende onderwerpe, almal
   gehuisves op dieselfde webwerf.

   Nog 'n diens wat deur Wikia aangebied word is 'n oopbronwebsoekenjin
   bekend as Wikia Search waarmee Wales poog om 'n uitdaging aan Google te
   stel en deursigtigheid in te stel en 'n openbare debat te skep oor hoe
   'n soekenjin geskep word en hoe dit werk. Volgens Wales " vertrou ek
   Google redelik goed, maar dit is soos om te sê dat jy 'n gunsteling
   politikus het. Ek vertrou die politikus, maar ek wil nog steeds hê dat
   die stadsraad in die publiek vergader. Ek wil 'n mate van
   deursigtigheid hê oor hoe die regering bestuur word, self al vertrou jy
   die persoon in beheer." Volgens Wales, "Dit word bedoel om Google aan
   te vat deur die skepping van 'n soekenjin waar alle redaksionele
   besluite gemaak word deur die algemene publiek en alle sagteware oop
   is."

[wysig] Persoonlike filosofie

   Wales beskou himself as 'n " objektivis", en het sy dogter, Kira
   vernoem na die heldin in Ayn Rand se We the Living. Hy stel dit egter
   dat , "ek dink ek doen dit beter as baie persone wat hulself beskryf as
   objektiviste — deur nie my sienswyse op ander mense af te dwing nie."
   In antwoord op 'n vraag tydens 'n onderhoud op C-SPAN se Q&A oor Rand,
   stel Wales "die deug van onafhanklikheid" as persoonlik belangrik vir
   hom. Wales het vanaf 1992 tot 1996, 'n elektronieseposlys "Moderated
   Discussion of Objectivist Philosophy." bestuur.

[wysig] Sien ook

   Jimmy Wales se gebruikerblad op die Engelse Wikipedia
   Kategorie: Amerikaanse entrepreneurs

