Jo Nesbø


   Jo Nesbø
   Jo Nesbø

   Jo Nesbø (* 29 Maart 1960 in Oslo) is 'n bekroonde Noorse
   spanningsverhaalskrywer en musikus. Ná sy akademiese opleiding as
   ekonoom en finansiële analis aan die Noorse Handelshøyskole was hy
   werksaam as aandelemakelaar en joernalis, terwyl hy gelyktydig ook die
   sanger en liedjieskrywer van die popgroep Di Derre was.

   Inhoud

        * 1 Biografie
        * 2 Literêre werk
        * 3 Diskografie
             + 3.1 Soloalbum
             + 3.2 Albums met Di Derre
        * 4 Bibliografie
        * 5 Literêre toekennings
        * 6 Verwysings
        * 7 Bronne

[wysig] Biografie

   Jo Nesbø is in Molde grootgemaak. Sy moeder was as bibliotekaresse
   werksaam en het al vroeg sy belangstelling vir literatuur gewek.
   Nogtans het hy op skool nie baie goed gedoen nie en was vasberade om 'n
   loopbaan as professionele sokkerspeler by Tottenham te volg. Op die
   ouderdom van 17 jaar het by Molde se voetbalklub (Molde Fotbalklubb)
   gedebuteer, van die skool weggebly en hom liewer op voetbal
   gekonsentreer. 'n Tyd later is die anterior kruisligamente in sy knieë
   geskeur, en Nesbø was genoodsaak om sy loopbaan as voetbalspeler te
   staak.

   Nesbø het in Noord-Noorweë diensplig gedoen en sy vrye tyd gebruik om
   sy agterstand in sy skoolvakke in te haal. Ná die einde van sy
   diensplig het hy Norges Handelhøyskole in Bergen ingeskryf. Hier het hy
   saam met studentemaats die popgroep De Tusen Hjem gestig, wat egter
   nooit sukses behaal het nie en ontbind is toe Nesbø ná die voltooing
   van sy graad na Oslo verhuis het.

   In Oslo het Nesbø die finansiële bedryf betree en al sy musikale
   ambisies laat vaar totdat hy na 'n jong jazz-basspeler geluister het.
   Op die volgende dag het die twee die groep Di Derre gestig. Een jaar
   later was hulle al op konserttoer, en twee jaar later het hulle 'n
   platekontrak gekry. Nesbø was gelyktydig as aandelemakelaar werksaam,
   maar ná 'n jaar waartydens hy bedags gewerk en saans opgetree het, het
   hy genoeg had. Hy het 'n halfjaar verlof geneem en na Australië
   gevlieg. Net kort voor sy vertrek het 'n medewerker van 'n uitgewery
   hom gevra of hy nie 'n boek sou kon skryf nie. Tydens die dertig uur,
   wat sy vlug na Australië geneem het, het die plot vir die roman
   Flaggermusmannen ("Die Vleermuisman") ontvou. 'n Halfjaar later het
   Nesbø met 'n boekmanuskrip in sy koffer na Oslo teruggevlieg.

[wysig] Literêre werk

   Die manuskrip van Flaggermusmannen is onder 'n pseudoniem aan die
   Aschehoug-uitgewery gestuur om te verhoed dat Nesbø se bekendheid die
   literêre waardering sou beïnvloed. Aschehoug het besluit om die boek
   uit te gee, en in die najaar van 1997 was dit by boekwinkels
   beskikbaar. Die roman was 'n weghol-sukses en is onder meer as die
   beste Noorse speurverhaal met die Riverton-prys en as die beste
   Skandinawiese speurverhaal met die Glasnøkkel bekroon.

   Van Nesbø se roman Snømannen ("Die Sneeuman") is in 2007 al in die
   eerste werk ná verskyning 160 000 eksemplare verkoop. Die boek was
   sodoende die mees verkoopte Noorse roman ooit.^[1]

   Nesbø se Rødstrupe is in 2000 met die Noorse Bokhandlerprisen bekroon.
   Die Engelse vertaling The Redbreast is in 2006 as die beste vertaalde
   misdaadroman in 'n Engelssprekende land en in 2007 vir die Britse Crime
   Writers' Association se Duncan Lawrie International Dagger-prys benoem.
   Nesbø het in 2007 nog eens die Noorse Bokhandlerprisen gewen met sy
   roman Snømannen.

   Soos op 30 Mai 2008 het Jo Nesbø in Noorweë meer as anderhalf miljoen
   boeke verkoop, en sy romans is in byna dertig tale vertaal.

[wysig] Diskografie

[wysig] Soloalbum

     * Karusellmusikk – (2001)

[wysig] Albums met Di Derre

     * Den Derre med Di Derre – (1993)
     * Jenter & sånn – (1994)
     * Gym – (1996)
     * Slå meg på! – (1998)
     * Di beste med Di Derre – (2006)

[wysig] Bibliografie

     * Flaggermusmannen – speurverhaal (1997)
     * Kakerlakkene – speurverhaal (1998)
     * Stemmer fra Balkan/Atten dager i mai (saam met Espen Søbye) –
       dokumentêr (1999)
     * Rødstrupe – speurverhaal (2000)
     * Karusellmusikk – novelle (2001)
     * Sorgenfri – speurverhaal (2002)
     * Marekors – speurverhaal (2003)
     * Frelseren – speurverhaal (2005)
     * Snømannen – speurverhaal (2007)
     * Doktor Proktors prompepulver – kinderboek (2007)
     * Det hvite hotellet – kortverhaal (2007)

   Jo Nesbø se speurverhale handel om inspekteur Harry Hole.

[wysig] Literêre toekennings

     * Riverton-prys 1997, vir Flaggermusmannen
     * Glassnøkkel 1998, vir Flaggermusmannen
     * Bokhandlerprisen 2000, vir Rødstrupe
     * Mads Wiel Nygaards legat 2002
     * Beste eietydse Noorse speurverhaal, gekeur in Nitimen 2004, vir
       Rødstrupe
     * Bokhandlerprisen 2007, vir Snømannen
     * Den norske leserprisen 2007, vir Snømannen

[wysig] Verwysings

     * Hierdie artikel, of gedeeltes daarvan, is uit die volgende
       Wikipedia artikel vertaal: Jo Nesbø

    1. ^ Dagens Næringsliv, 14 Junie 2007: Rekordsalg for Nesbø

[wysig] Bronne

     * Jo Nesbø se webwerf op Aschehoug.no
     * Her er bokvåre op Dagbladet.no

   Kategorie: Noorse skrywers

