Joernalis


   'n Joernalis of verslaggewer is 'n persoon wat joernalistiek bedryf,
   of, anders gestel, verantwoordelik is vir die bymekaarmaak en
   verspreiding van inligting oor onder meer nuusgebeure, modeneigings,
   maatskaplike kwessies en mense.

   Inhoud

        * 1 Oorsprong en omvang van die woord
        * 2 Bekende joernaliste deur die eeue
             + 2.1 Joernaliste in die 18de eeu
             + 2.2 Joernaliste in die 19de eeu
             + 2.3 Drukpersjoernaliste in die 20ste eeu
             + 2.4 Joernaliste in die uitsaaibedryf in die 20ste eeu
        * 3 Joernaliste as romanskrywers
        * 4 Eksterne skakels
        * 5 Bron

[wysig] Oorsprong en omvang van die woord

   In die vroeë negentiende eeu het die woord 'joernalis' doodgewoon
   beteken dat die persoon vir koerante (Eng. 'journal') geskryf het.
   Charles Dickens, aan die begin van sy loopbaan, was só 'n persoon.
   Gedurende die twintigste eeu, het die betekenis verbreed na persone wat
   soortgelyke werk in tydskrifte, oor die radio en op televisie doen. In
   die afgelope twintig jaar het dit ook joernalistieke bydraes begin
   insluit op die Internet, met 'n baie moderne beweging dié van die
   sogenaamde 'burgerlike joernalis', veral in die 'webjoernaal'-verband
   (Eng. 'blog').

   In watter kommunikasiemedium die joernalis ook al werk, roep die woord
   'joernalis' professionaliteit op; soos gereflekteer in die joernalis se
   beriggewing, en sy/haar sterk respek vir die waarheid en hoogstaande
   etiek. Hierdie assosiasie is ongelukkig nie so stewig in sekere gebiede
   van beriggewing nie, soos die poniepers waar die teenoorgestelde
   standaard doelbewus nagestreef word; en die beroep hou ook sy asem op
   vir die ontwikkelende wêreld van 'webjoernalistiek'.

[wysig] Bekende joernaliste deur die eeue

[wysig] Joernaliste in die 18de eeu

     * Daniel Defoe - hy was die redakteur en stigter van die 'Review'. Hy
       word gesien as die vader van menige joernalistieke konvensies,
       byvoorbeeld die ooggetuie, die reisartikel, en die bevooroordeelde
       stem van die rubriek. Die 'Review' het eerste die lig gesien op 19
       Februarie, 1704, en het ondergegaan teen 11 Junie, 1713.

[wysig] Joernaliste in die 19de eeu

     * Samuel Taylor Coleridge - skrywer van kort politieke opstelle,
       digter, en joernalis
     * Charles Dickens (1812-1870) - hy het sy loopbaan begin as 'n
       stenograaf in die howe en die Britse Parlementsgebou
     * Rudyard Kipling (1865-1956) - koerantredakteur en korrespondent in
       Indië

[wysig] Drukpersjoernaliste in die 20ste eeu

     * Winston Churchill (1874-1965) oorlogskorrespondent in die tweede
       Anglo-Boereoorlog, en gedurende daardie oorlog gevange geneem deur
       die Boere
     * Ernest Hemingway (1899)-(1961) - romanskrywer en
       oorlogskorrespondent
     * George Orwell (1903-1950), het verslag gedoen oor armoede, en die
       Spaanse Burgeroorlog
     * George Bernard Shaw - beter bekend as 'n dramaturg, maar ook
       invloedryk as musiekresensent en ander vorme van joernalistiek
     * Bob Woodward - Washington Post-verslaggewer. Hy het gehelp om die
       Watergate skandaal van President Richard Nixon oop te vlek, in 'n
       historiese joernalistieke vennootskap met Carl Bernstein; wenner
       van twee Pulitzerpryse

[wysig] Joernaliste in die uitsaaibedryf in die 20ste eeu

     * Walter Cronkite, voormalige Verenigde Perskorrespondent,
       televisie-ankerpersoon vir CBS Nuus in die 50's en 60's

[wysig] Joernaliste as romanskrywers

   Behalwe die name hierbo, is daar talle andere wat hul merk op beide
   terreine gemaak het, insluitende:
     * Anthony Burgess
     * Frederick Forsyth
     * Graham Greene oorspronklik 'n subredakteur op 'The Times'
     * Tom Wolfe

[wysig] Eksterne skakels

     * International Federation of Journalists

[wysig] Bron

   Losweg vertaal vanaf Journalist op die Engelse Wikipedia.
   Kategorieë: Joernalis • Joernalistiek • Massamedia • Beroepe

