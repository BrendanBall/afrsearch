Johan Degenaar


   Inhoud

        * 1 Lewensloop en denke
        * 2 Geselekteerde Bibliografie
        * 3 Bronne
        * 4 Eksterne Skakels

[wysig] Lewensloop en denke

   Johannes Jacobus (Johan) Degenaar is op 7 Maart 1926 in Ladysmith,
   Natal gebore. Hy studeer vanaf 1943 teologie en filosofie aan die
   Universiteit van Stellenbosch. In 1948 behaal sy MA-graad met die titel
   Kennis as Lewe, onder leiding van professor Freddie Kirsten. Hy studeer
   ook verder in Nederland waar hy ’n doktorale skripsie oor Max Scheler
   se etiek onder Helmuth Plessner skryf. In 1951 behaal hy sy
   doktorsgraad onder leiding van Kirsten op Stellenbosch oor Die
   herhaling van die vraag na die filosofie. Sedert 1949 is hy dosent in
   die filosofie aan die Universiteit van Stellenbosch. Hy word in 1969 as
   professor en later as Departmentshoof aangestel. 'n Rol wat hy tot sy
   aftrede in 1991 vervul het.

   In die 1950’s bemoei Degenaar hom hoofsaaklik met
   fenomenologies-eksistensiële, estetiese en teologiese werk in die
   filosofie. Hy doseer oor die werke van Søren Kierkegaard en deur sy
   kursusse en skrywes oor Albert Camus en Martin Heidegger stel hy
   Suid-Afrikaners aan die eksistensialisme bekend. Hy benader sy lewe en
   werk met die Sokratiese stelling dat 'n "Ongeëksamineerde lewe is nie
   die moeite werd om te lewe nie." Hy skryf ook oor politiese en etiese
   dilemmas binne die Suid-Afrikaanse samelewing en word vanaf die 1960's
   'n uitgesproke kritikus van die Apartheidsideologie. Na botsings met
   die owerhede van die Nederduitse Gereformeerde Kerk word hy uit die
   Filososofiedepartement gehaal en in ’n eie Departement van Politieke
   Filosofie word onder sy voorsitterskap geskep. Hy bevraagteken die
   twintigste-eeuse ideologieë van nasionalisme, liberalisme en sosialisme
   en ondersoek die lewensvatbaarheid van 'n plurale demokrasie in
   Suid-Afrika. Hy skryf ook oor etnisiteit, geweld, die verhouding tussen
   kuns en samelewing en Afrikanerdenke.

   Hy word met die Stalsprys in 1984 en die N.P. van Wyk Louw medalje in
   1998 bekroon. Die Universiteit van Port Elizabeth (1997) en
   Universiteit van Stellenbosch (2001) ken ook eredoktorsgrade aan hom
   toe. Hy is getroud met Jetty Maria, née Houtman, en het twee seuns,
   Hans and Marc. Hulle woon in Stellenbosch.

[wysig] Geselekteerde Bibliografie

   1951. Die Herhaling van die vraag na die Filosofie. Stellenbosch: US,
   Ongepubliseerde DPhil.

   1955. "Soren Kierkegaard, 1813-1855." Standpunte 10(2): 63-65.

   1962. Eksistensie en Gestalte. Johannesburg: Simondium.

   1963. Die Sterflikheid van die Siel. Johannesburg: Simondium

   1963. Op Weg na 'n Nuwe Politieke Lewenshouding. Kaapstad: Tafelberg

   1965. Evolusie en Christendom. 'n Opstel oor Teilhard de Chardin.
   Kaapstad: Simondium

   1966. Die Wêreld van Albert Camus. Johannesburg: APB.

   1967. Sekularisasie. Pretoria: Academica.

   1969. Beweging Uitwaarts in samewerking met W. A. de Klerk en Marthinus
   Versfeld. Kaapstad: John Malherbe.

   1974. "Pluralisme." Standpunte 27(3): 6-21.

   1976. Moraliteit en Politiek. Kaapstad: Tafelberg.

   1978. Afrikaner Nationalism. Cape Town: Centre for Intergroup Studies.

   1978. Christian Responsibility in South Africa's Plural Society. Cape
   Town: The Centre.

   1980. Voorbestaan in Geregtigheid: Opstelle oor die politieke rol van
   die Afrikaner. Kaapstad: Tafelberg.

   1982. Marxism-Leninism and its implications for South Africa. Cape
   Town: Academica

   1982. The roots of Nationalism. Cape Town: Academica.

   1982. Keuse vir die Afrikaner. Johannesburg: Taurus.

   1982. Ideologies: ways of looking at South Africa. Cape Town: Dept. of
   Extramural Studies.

   1986. Art and the Meaning of Life. Cape Town: Dept. of Extramural
   Studies.

   1991. "The Myth of a South African Nation." IDASA Occasional Papers 40:
   1-20.

   1996. "The concept of Politics in Postmodernism." Politikon 23(2):
   54-71.

   1999. Die spanning tussen Voortbestaan en Geregtigheid. Amsterdam:
   NZAV.

   2000. "Multiculturalism. How can the human world live its difference?"
   In W.E. Vugt; G.D. Cloete (eds.): Race and Reconciliation in South
   Africa. Lanham: Lexington Books.

   2008. Die Tweede Refleksie. 'n Keur uit die denke van Johan Degenaar.
   Samest.: W.L. van der Merwe en P. Duvenage. Stellenbosch: SUN. (In
   pers.)

[wysig] Bronne

   Duvenage, P. 2006. By 80: In gesprek met Johan Degenaar. In Die Vrye
   Afrikaan. [Aanlyn]. Beskikbaar WWW:
   http://vryeafrikaan.co.za/lees.php?id=516.

[wysig] Eksterne Skakels

     * Johan Degenaar

   Kategorie: Suid-Afrikaanse filosowe

