Johann Jakob Lutz


   Japie Lutz
   Japie Lutz

   Johann Jakob Lutz (Japie) is die negende kind van die die stamvader van
   die Lutze in Suid-Afrika en het baanbrekerswerk gedoen in die
   Noord-weste. Hy is op 20 Augustus 1859 op Williston gebore. Daardie
   selfde nag is sy ma Carolina oorlede.

[wysig] Sy lewe

   Op 10-jarige ouderdom is hy na Barmen in Duitsland gestuur, waar hy by
   die Rynse sendingskool onderrig ontvang het. Ná vyf jaar het Japie sy
   opleiding voortgesit by die Fachschule van Detmold om hom te
   kwalifiseer as 'n kabinetmaker.

   Hy het van sy sewentiende jaar dan as kabinetmaker in Ceres gewerk.

   In 1881 het hy saam met sy broer Heinrich 'n besigheid by
   Olyvenhoutsdrift (Upington) begin.

   Sy eerste ondervinding van besproeiingswerk het hy opgedoen toe hy
   onder leiding van die sendeling C Schroeder aan die groot kanaal van
   Upington gewerk het van 1882 tot 1885.

   In 1886 is hy op Carnarvon getroud met Sofie (gebore 29 September
   1866), dogter van die sendeling Peter Sterrenberg.

   Hy is op 14 Junie 1939 op Upington oorlede .

[wysig] Ere M-graad

   Hy is op 90-jarige ouderdom vereer vir sy werk as ontwerper van die
   grootste gedeelte van die kanaalstelsel uit die Oranjerivier by
   Upington en Kakamas. Hy ontvang die graad Magister in Ingenieurswese
   (Honoris Causa) van die Universiteit van Stellenbosch.

   Aanhaling uit die sitasie: "(hy het) oortuigende bewys gelewer ... van
   hoogstaande gawes van verstand en karakter en hom op besondere wyse
   beywer en verdienstelik gemaak ... met die aanlê van besproeiingskanale
   in die vallei van die Grootrivier..." Gedateer 12 Desember 1949.

   'n Ontwerp van 'n oorvalsluis deur hom is gepatenteer.

[wysig] Lutzville

   Die dorp Lutzville is na sy seun Johann vernoem.
   Kategorie: Uitvinders

