Johann Wolfgang von Goethe


   Johann Wolfgang von Goethe.
   Johann Wolfgang von Goethe.

   Johann Wolfgang von Goethe was 'n Duitse skrywer, digter, dramaturg,
   skilder, regsgeleerde en filosoof. Die veelsydige Goethe is op 28
   Augustus 1749 in Frankfurt am Main (Duitsland) gebore. Sy vader was
   hoogstaande en het persoonlik na Goethe se opvoeding omgesien.

   Goethe het onderskeidelik aan die Universiteite van Leipzig en
   Straatsburg studeer. In 1772 het hy sy loopbaan aan die hoogste
   geregshof in Wetzlar begin. In 1775 is hy op uitnodiging van Karel
   Augustus, hertog van Saksen-Weimar-Eisenach na Weimar vertrek waar hy
   jare lank as die hertog se raadgewer gedien het. In 1782 word hy tot
   die adelstand verhef.

   Van 1786 tot 1788 het hy na Italië gereis en vir 'n tyd lank in Rome
   vertoef. Sy reise na dié land is in sy werk Italienische Reise
   (Italiaanse Reise) opgeteken. In Italië het hy met Duitse skilder
   Johann Heinrich Wilhelm Tischbein bevriend geraak. Tischbein het hom na
   Napels vergesel en daar sy bekendste portret nog van Goethe geskilder,
   met die title Goethe in die Campagna.
   J. H. W. Tischbein: Goethe in die Campagna, 1787
   J. H. W. Tischbein: Goethe in die Campagna, 1787

   Goethe het na sy terugkeer 1788 in Weimar in die Napoleanse Oorloë teen
   die Eerste Franse Ryk deelgeneem. Daarna het hy bevriend geraak met
   digter, skrywer en filosoof Friedrich Schiller. Hierdie hegte
   vriendskap het geduur tot Schiller se dood in 1805. In 1806 het Goethe
   met Christiane Vulpius getrou. Sedert 1794 het hy hom hoofsaaklik met
   letterkunde bemoei. In 1832 sterf hy in te Weimar.

   Goethe was een van die belangrikste figure uit die Duitse letterkunde
   en die beweging wat in die laat 18de en 19de eeu as die Duitse
   Klassisisme bekend gestaan het. Hierdie beweging het met die
   Verligting, Sturm und Drang, Verstandigheid ("Empfindsamkeit"), en
   Romantisisme saamgeval. Hy was die skrywer van, onder andere, Die
   Leiden des Jungen Werthers, Iphigenia auf Tauris, Egmont, Wilhelm
   Meister, Der Zauberlehrling en Faust.

   Goethe het verder ook 'n noemenswaardige bydra tot die wetenskappe
   gemaak. Sy teorie oor plante metamorfose behels dat alle plantformasies
   uit die modifikasie van die blaar spruit. Daarbenewens word hy erken
   vir die ontdekking van die tussenkaakbene in mense gedurende 1784.
   Goethe het sy Teorie oor Kleure as een van sy belangrikste werk geag.

   Goethe se nalatenskap is merkwaardig. Sy werke het as 'n inspirasie
   gedien vir filosowe, onder meer Friedrich Wilhelm Nietzsche, Arthur
   Schopenhauer en Rudolf Steiner. Sy gedigte is deur Wolfgang Amadeus
   Mozart en Gustav Mahler getoonset en sy werke het komponiste soos Franz
   List en Ludwig van Beethoven geïnspireer.

[wysig] Bibliografie

   Omslag van Faust
   Omslag van Faust
     * 1773 Götz von Berlichingen
     * 1774 Die Leiden des jungen Werther
     * 1787 Iphigenie auf Tauris
     * 1788 Egmont
     * 1790 Römische Elegien
     * 1790 Faust Ein Fragment
     * 1790 Torquato Tasso
     * 1796 Wilhelm Meisters Lehrjahre
     * 1797 Hermann und Dorothea
     * 1808 Faust I
     * 1809 Die Wahlverwandtschaften
     * 1810 Zur Farbenlehre
     * 1817 Italienische Reise I-II
     * 1819 West-Östlicher Divan
     * 1821 Wilhelm Meisters Wanderjahre
     * 1832 Faust II

[wysig] Bronne

   Johann Wolfgang von Goethe
   Johann Wolfgang von Goethe

   Armstrong, J. 2006. Love, Life, Goethe: How to be Happy in an Imperfect
   World. Penguin Books: Londen.

[wysig] Eksterne Skakels

     * Goethe Vereniging van Noord Amerika
     * Goethe Vereniging, Weimar
     * Goethe Huis Museum
     * Goethe se Werke op Projek Gutenberg

   Kategorieë: Duitse digters • Duitse skrywers

