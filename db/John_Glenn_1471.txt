John Glenn


   John Glenn in 1962 tydens die Mercuryprogram
   John Glenn in 1962 tydens die Mercuryprogram
   John Glenn in 1998 ten tye van sy Pendeltuig vlug
   John Glenn in 1998 ten tye van sy Pendeltuig vlug

   John Herschel Glenn Jr. (gebore 18 Julie 1921, in Cambridge, Ohio) is
   'n Amerikaanse ruimtevaarder, Marinierskorpsvegvlieënier, ordained
   Presbiteriaanse ouderling, senior korporatiewe bestuur, en politikus.
   Hy was die derde Amerikaner wat in die ruimte gevlieg het en die eerste
   Amerikaner om om die Aarde te wentel aanboord Friendship 7 in 1962.
   Nadat hy by NASA afgetree het, het hy as Verenigde State Senator vir
   die Demokratiese Party in Ohio van 1974 tot 1999. Hy het die Kongres se
   Ruimte Eremedalje in 1978 ontvang. Hy het die oudste persoon wat in die
   ruimte gevaar het geword toe hy op die ouderdom van 77 in 1998 aanboord
   die ruimtependeltuig Discovery gevleig het.

[wysig] Lewensgeskiedenis

   John Herschel Glenn is op 18 Julie 1921 in Cambridge, Ohio gebore. Op
   skool was hy 'n uitstekende leerling en sportman. Van jongs af het hy
   'n passie gehad vir vlieg en op die ouderdom van 21 het hy 'n
   vlootvliegkursus vir burgerlikes voltooi.

   Tydens die Tweede Wêreldoorlog het hy vir die vloot gewerk en was hy
   tot die rang van kaptein bevorder. In 1946 het hy 'n permanente lid van
   die Marinierskorps geword. Hy was 'n oorlogvlieënier in die Koreaanse
   Oorlog en het 'n vlieginstrukteur en toetsvlieënier geword met sy
   terugkeer. In 1957 het John Glenn die eerste ononderbroke supersoniese
   vlug oor Amerika uitgevoer en in 1962 is hy uit honderd
   ruimtevaarderkandidate gekies om deel te vorm van 'n sewemanspan wat
   strawwe opleiding vir wentelvlug sou ondergaan. Die mans wat gekies is
   vir Project Mercury is onderwerp aan uiterste temperature, sterk
   gravitasiekragte en gewigloosheid en het 'n verskeidenheid relevante
   vakke, waaronder astronomie, lugvaartbiologie en meteorologie,
   bestudeer. Gereelde fisiese en psigologiese toetse het een van Glenn se
   mees besondere kenmerke getoon - hy het senuwees van staal gehad en kon
   intense psigologiese spanning verduur sonder om te knak.

   Later was hierdie eienskap ongelooflik waardevol toe herhaalde pogings
   om Friendship 7 (die vuurpyl waarin Glenn sy onvergeetlike vlug gedoen
   het) te lanseer, beteken het dat Glenn vir ure aaneen in sy sitplek
   vasgegordel was en gewag het. Hy was veertig jaar oud toe hy
   uiteindelik drie sonopkomste en drie sononders in een dag gesien het.

   In 1964 het Glenn van die NASA Bemande Ruimtetuigsentrum bedank en in
   1965 het hy afgetree uit die Marinierskorps. In 1967 het hy president
   van die Royal Crown International geword en in 1974 is hy as lid van
   die Senaat vir Ohio verkies, en ten spyte van 'n onsuksesvolle,
   finansieel vernietigende presidentsveldtog het hy vier ampstermyne as
   senator gedien. In 1998 het John Glenn op die ouderdom van 77 weereens
   ruimtegeskiedenis gemaak toe hy die oudste persoon was om in die ruimte
   te vlieg. Hy is gekies as bemanningslid op die STS-95 ruimtetuigmissie
   wat op 29 Oktober 1998 opgestuur is.

   John Glenn is in 1943 met Anna Margaret Castor getroud. Hulle seun en
   dogter is in 1945 en 1947 onderskeidelik gebore.

[wysig] Belangrikste prestasies

   Op 20 Februarie 1962 het John Glenn die eerste Amerikaner geword om om
   die aarde te wentel. Die Sowjetunie het die Verenigde State tien maande
   vroeër gewen in die resies om die man ruimte toe te stuur toe Yuri
   Gagarin veilig in Rusland geland het nadat hy een uur agt en veertig
   minute in die ruimte was. Glenn se vier uur ses en vyftig minute,
   waartydens hy drie keer om die aarde gegaan het, het egter vir Glenn
   een van die bekendste mans van die twintigste eeu gemaak.

   In die sestigerjare se atmosfeer van die Koue Oorlog het die
   Amerikaanse prestasie van wentelvlug gedien om kwynende Amerikaanse en
   Westerse moraal 'n hupstoot te gee en verdere besteding aan
   ruimtetegnologie aangehits wat gelei het tot die bekendstelling van
   belangrike satelliettegnologie. Glenn het 'n kitsheld geword en is op
   nasionale televisie verwelkom en in straatparades in Washington en New
   York vereer.
   Kategorie: Amerikaanse ruimtevaarders

