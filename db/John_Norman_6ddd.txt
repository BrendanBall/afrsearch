John Norman


   John Norman is die skrywersnaam van John Frederick Lange, Jr. (gebore 3
   Junie 1931 in Chicago, Illinois, VSA), 'n kontroversiële, reaksionêre
   filosoof en 'n utopiese / wetenskapfiksieskrywer bekend vir sy
   "Chronicles of Gor" en sy geskryf oor manlik dominante/vroulik
   ondergeskikte Knegskap-Dissipline-Sadisme-Masochisme (BDSM). Lange is
   'n filosofie professor aan Queens College van die City University of
   New York. Professor Lange het 'n PhD in Filosofie aan die Princeton
   Universiteit verwerf. Volgelinge van Norman se filosofie staan bekend
   as Goreane.

[wysig] Standpunte

   Norman is 'n protégé van Edgar Rice Burroughs, en sy invloedryke Gor
   reeks toon parallelle met Burroughs se John Carter of Mars. Sy romans
   sluit in lang filosofiese en sosiologiese disertasies wat die
   onbehaaglikheid van die moderne samelewing (alles van algemene
   oneerlikheid tot kernwapenvernietiging) kontrasteer met die genesende
   skoonheid van die natuurlike gemeenskap. Hy plaas klem op om te lewe in
   ooreenkoms met 'n Nietzschianse natuurlike orde en steun 'n hiërargie
   van talent.

   Gebaseer op hierdie hiërargie en sy gebruik van evolusionêre sielkunde
   analiseer hy geslagsverskille en suggereer dan dat die vrou 'n
   ondergeskikte natuurlike helper is en die figuurlike slaaf van die
   dominante man is. In sy werk het hy dikwels, maar nie altyd nie,
   hierdie waarneming letterlik toegepas; helde verslaaf die heldinne, wat
   na verslawing hul verlustig in die ontdekking van hulle natuurlike rol.
   Norman en die Goreane word gekritiseer vir hierdie sienings.

   Sommige entoesiaste beweer dat sy boek Imaginative Sex aantoon dat
   Norman nie 'n vrouehater is nie maar eerder 'n pionier in menslike
   seksuele gedrag is en verbind is tot die veilige, verstandige en
   konsensuele elemente van die BDSM-fantasie. Hierdie positiewe siening
   word nie deur almal gedeel nie aangesien lesbiërs en feministe in 'n
   slegte lig gestel word en sy boeke feitlik sonder uitsondering vroue in
   'n ondergeskikte rol plaas.

   Norman, ook 'n politieke aktivis het sy politieke oriëntasie verskuif
   van 'n konserwatis na 'n libertyn nadat kritiek teen sy werk opgebou
   het. Die mate waartoe hy homself beskou as 'n Goreaan is onduidelik.

[wysig] Loopbaan

   Norman se loopbaan as 'n filosoof/skrywer kan in vier stadia verdeel
   word:
    1. Vroeg 1950's tot vroeg 1960's: Norman begin sy akademiese loopbaan.
       Hy verwerf sy Baccalaureus Artium graad aan die Universiteit van
       Nebraska in 1953, en sy M.A. graad van die Universiteit van
       Suidelike Kalifornië in 1957. Hy trou met Bernice L. Green. Norman
       verwerf 'n Doktorsgraad in Filosofie in 1963 aan die Princeton
       Universiteit.
    2. Laat 1960's tot vroë 1980's: Norman se werk word populêr. Dit kan
       moontlik toegeskryf word aan die gewilligheid tot rebelsheid onder
       jong Amerikaners gedurende die periode wat alternatiewe lewenstyle
       ondersoek.
    3. Middel 1980's tot middel 1990's: Groeiende politieke korrektheid,
       veral feminisme het verbruikers en belange groepe aangespoor om
       aksies te loods teen die verkoop van Norman se boeke, insluitende
       die rig van versoekskrifte teen handelaars. Norman se boeke word
       verwyder van boekwinkels en biblioteke. Norman beweer uitgewers
       swartlys hom.
    4. Laat 1990's tot nou: Groter aanvaarding van BDSM en die groei van
       die Internet lei tot 'n herlewing van Norman se idees sonder die
       toestemming van die normale publiseerings kanale. Goreane
       organiseer op die Internet en in die werklike lewe terwyl kleiner
       uitgewers met beperkte suksesse poog om Norman te laat herleef.

[wysig] Boeke

   Wetenskapfiksie:
     * Chronicles of Gor (also Chronicles of Counter-Earth) (1967-2001)
     * The Telnarian Histories (1991-1993)

   Historiese fiksie:
     * Time Slave (1975)
     * Ghost Dance (1979)

   Nie-fiksie:
     * Imaginative Sex (1974)

   Kategorie: Amerikaanse skrywers

