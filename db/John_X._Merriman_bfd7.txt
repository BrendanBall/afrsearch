John X. Merriman


   John X. Merriman
   John X. Merriman

   John Xavier Merriman (1841 - 1926) was die laaste eerste minister van
   die Kaapse Kolonie voor die Uniewording van Suid Afrika in 1910.

[wysig] Vroeë Lewe

   Hy is in Street, Somerset, Engeland gebore. Sy ouers was Nathaniel
   James Merriman, diaken van die Street gemeente en later die derde
   Biskop van Grahamstad, en Julia Merriman (née Potter). Hy het in 1849
   (op die ouderdom van 8) saam met sy ouers na die Kaapse Kolonie
   geëmigreer. Hy het by die Diocesan College in Rondebosch, Kaapstad, en
   later by Radley College in Engeland opleiding ontvang. Hy is in 1861
   terug na Suid Afrika toe, waar hy geboer het.

[wysig] Politieke Loopbaan

   Nadat hy as boer en landmeter gewerk het, het hy in 1869 die politiek
   betree. In hierdie stadium was die Kaapse Kolonie besig om oor te
   beweeg na verteenwoordigende regering toe. Hy het eers die Namakwaland
   distrik, toe Wodehouse en uiteindelik Victoria Wes verteenwoordig.
   Nadat verantwoordilike regering in 1872 aan die Kolonie toegestaan is,
   het hy vanaf 1875 tot 1878 in die kabinet van die eerste Eerste
   Minister, Sir John Molteno, en later in dié van Scanlen, vanaf 1881 tot
   1884. Hy was Tesourier-Generaal onder Cecil John Rhodes vanaf 1890 tot
   1893, maar het sy verhouding met Rhodes na die Jameson-inval in
   Desember 1895 beëindig.

   Daarna het hy 'n opponent van die mynboubelange en Britse imperialisme
   in Suider Afrika geword. Hierdie standpunt het vir hom die simpatie en
   samewerking van Jan Hendrik Hofmeyr se Afrikaner Bond gewen. Hy was 'n
   lid van die Kaapse kommissie van ondersoek na die Jameson-inval, en was
   verantwoordelik vir die opstel van die kommissie se verslag. Hy het
   weer as Tesourier-Generaal van die Kaap gedien onder W.P. Schreiner
   vanaf 1898 tot 1900. Hy het onsuksesvol probeer om die Tweede
   Vryheidsoorlog te keer.

   In 1908 het sy South African Party saam met die Afrikaner Bond beheer
   van die Assembly gekry, en hy het as Eerste Minister van die Kaapse
   Kolonie gedien vanaf 1908 tot die Uniewording op 31 Mei, 1910.

   Hy was 'n leidende figuur in die Nasionale Konvensie wat die Unie tot
   stand gebring het, en was 'n moontlike keuse vir die posisie van Eerste
   Minister van die nuwe Unie. Lord Gladstone, the eerste
   Goeweneur-Generaal, het egter vir die Afrikaner staatsman Louis Botha
   gevra om 'n regering te vorm. Merriman het 'n aanbod van 'n pos in die
   eerste Unie Kabinet van die hand gewys.

   He het voortgegaan om te dien in die Parlement van Suid Afrika, waar hy
   eers die wyk van Victoria Wes, en toe Stellenbosch verteenwoordig het.
   Hy het 'n lewendige briefwisseling met Jan Christiaan Smuts voortgehou,
   waarin hy hom herhaaldelik gewaarsku het van die risiko van rebellie en
   burgeroorlog tussen die gemeenskap van Britse herkoms en die
   Afrikaners, wat opspraak gemaak het teen die Suid Afrikaanse
   samewerking met Groot Brittanje teen Duitsland in die Eerste
   Wêreldoorlog, veral die Suid Afrikaanse inval van Duits Suidwes-Afrika,
   tans Namibië. Hy was een van slegs 'n paar parlementslede wat die
   Native Land Act van 1913 teengestaan het, wat drasties die
   landeienaarskap deur die inheemse bevolking beperk het.

[wysig] Persoonlike Lewe

   In 1874 is hy met Agnes Vintcent, daughter of Mr. L. Vintcent, 'n lid
   van die Kaapse Wetgewende Raad, getroud. In 1892 het hy 'n plaas
   gekoop, wat later Rustenberg Wines geword het. Rustenberg Wines het hom
   later vereer deur 'n wynsoort na hom te vernoem.

   Hy is in 1926 op die ouderdom van 85 in Stellenbosch, Suid Afrika,
   oorlede.

   (Hierdie artikel is oorspronklik vertaal uit die Engelse Wikipedia)
   Kategorie: Suid-Afrikaanse politici

