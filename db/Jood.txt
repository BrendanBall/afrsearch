Jood


   Die woord Jood (van Hebreeus: יהודי: jehudi meervoud jehudim) word op
   verskillende maniere gebruik, maar verwys mees algemeen na 'n navolger
   van die Joodse geloof, 'n kind van 'n Joodse moeder, of 'n lid van die
   Joodse kultuur of etnisiteit en gereeld 'n kombinasie van hierdie
   kenmerke. Hierdie artikel bespreek die etniese groep; vir 'n oorweging
   van die geloof, kyk gerus na Judaïsme.

   Meeste Jode sien hulleself as 'n volk, lede van 'n nasie, en die
   voorvaders van Joodse nasionale identiteit word deurgetrek vanaf die
   Bybelse patriarg Abraham (Avraham), sy seun Isak en veral Jakob
   (Ja'akov), Isak (Jitshak) se seun, asook deur die persone wat oor die
   loop van die geskiedenis by hulle aangesluit het as bekeerdes (sien ook
   Israeliete). Die term Jood ("Jahudi") se oorsprong begin by die
   verdeling van die Koninkryk van Israel (Jisra'el) in die noordelike
   Koninkryk van Israel en die suidelike Koninkryk van Juda (Jahuda).
   Daarom is die Israeliete (wat later deur die Assiriërs verwoes is)
   afkomstig vanuit die noordelike koninkryk, en die Jode (Jahudim) -wat
   oorleef het- van die suidelike koninkryk. Soos tyd verloop het, het die
   woord Jood begin verwys na díé van die Joodse geloof eerder as díé wat
   van Juda afkomstig is. Etniese Jode sluit beide sogenaamde "gelowige
   Jahudim" (die wat Judaïsme beoefen) en "sekulêre Jahudim" (díé wat nie
   Judaïsme as 'n geloof beoefen nie, maar nog steeds hulleself as Jode in
   'n kulturele of etniese sin identifiseer) in.

   Kategorie: Judaïsme

