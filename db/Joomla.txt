Joomla


   Joomla is 'n vrye-, oopbron inhoudsbestuurstelsel vir die publikasie
   van inhoud op die wêreldwye web en intranette.

   Die stelsel sluit verskeie kenmerke in soos die stoor van bladsye in 'n
   kasgeheue om werkverrigting te verbeter, RSS-voere, drukbare weergawes
   van bladsye, nuusflitse, webjoernale, meningspeilings, webwerf
   soektogte en aanpassings vir taalvoorkeure. Joomla word vrygestel onder
   die voorwaardes van die GPL en is 'n vertakking van die Mambo projek.

   Die naam Joomla word amptelik geskryf met 'n uitroepteken daarna maar
   dit word meestal weggelaat.

   Die sagteware is in die PHP programmeertaal geskryf en gebruik MySQL as
   databasis by verstek.

   Inhoud

        * 1 Geskiedenis
        * 2 Kenmerke
        * 3 Gemeenskap
        * 4 Verwysings en voetnotas

[wysig] Geskiedenis

   Joomla het sy ontstaan te danke aan 'n vertakking van Mambo deur al sy
   kernontwikkelaars op 17 Augustus 2005. Op daardie tydstip was die Mambo
   naam 'n handelsmerk van Miro International Pty Ltd, wat 'n
   nie-winsgewende stigting gestig het met die gestelde doelwit om die
   projek te bevonds en te beskerm teen regsgedinge.^[1] Die
   ontwikkelaarspan het beweer dat baie van die bepalings van die stigting
   se struktuur in stryd was met vorige ooreenkomste wat met die verkose
   Mambo stuurskomitee aangegaan is, dat daar geen raadpleging met
   sleutelrolspelers plaasgevind het nie en dat bepalings ingesluit is wat
   in stryd was met die kern waardes van oopbron sagteware.^[2]

   Die ontwikkelingspan het 'n webwerf geskep met die naam
   OpenSourceMatters om inligting aan gebruikers, ontwikkelaars,
   webontwerpers en die gemeenskap in die algemeen te verskaf. Die projek
   se spanleier Andrew Eddie (ook bekend as "MasterChief") het 'n opebrief
   aan die gemeenskap gerig^[3] wat verskyn het op die
   kennisgewingsafdeling van die mamboserver.com openbare
   kennisgewingsafdeling.

   'n Duisend mense het by die opensourcematters.org webwerf in die eerste
   dag aangesluit, en die meeste het hul steun vir die aksies van die
   ontwikkelingspan toegesê. Die webwerf het die slashdot-effek ontvang en
   nuus-artikels oor die gebeurtenis het op newsforge.com, eweek.com en
   ZDnet.com verskyn. Miro se hoof uitvoerende beampte Peter Lamont het in
   die openbare gereageer met 'n artikel genaamd "The Mambo Open Source
   Controversy - 20 Questions With Miro".^[4]

   Hierdie gebeurtenis het diepgaande gevoelens in die vrye sagteware
   gemeenskap aangeraak jeens wat "oopbron sagteware" beteken. Forums by
   baie ander oopbron projekte het ook aktiewe besprekings ten gunste en
   teen die beide partye se handelinge gehad.

   In die twee weke na Eddie se aankondiging is spanne geherorganiseer en
   die gemeenskap het aangehou groei. Eben Moglen en die Software Freedom
   Law Center (SFLC) het die Joomla! kernspan in Augustus 2005 bygestaan
   soos blyk uit Moglen se webjoernaal inskrywing en verwante OSM
   aankondigings. Die SFLC ondersteun steeds die Joomla! projek met
   regshulp.^[5]

   Teen 1 September 2005 is die nuwe naam "Joomla" wat die Engelse
   spelling is vir die Swahili (en Urdu) woord, jumla, wat "almal saam" of
   "as 'n geheel" beteken. Op 18 Augustus 2005 het Andrew Eddie versoeke
   gerig vir gemeenskapsbetrokkenheid^[6] vir insette oor name en aangedui
   dat die kernspan die finale besluit sou maak. Die naam wat die kerspan
   gekies het was nie in die lys van voorgestelde name nie en dit het
   gelei tot kwade gevoelens onder lede van die gemeenskap.

   Op 7 September 2005 het die kernspan gevra vir voorstelle vir 'n
   kenteken^[7] vanaf die gemeenskap en die gemeenskap uitgenooi om te
   stem oor die kenteken^[8] en die nuwe kenteken is op 22 September 2005
   aangekondig. Na die kies van die kenteken is 'n gids en handleiding vir
   die handelsmerk bekendgestel en is 'n stel kentekenhulpbronne
   gepubliseer vir gebruik deur die gemeenskap.^[9]

   Die eerste vrystelling van Joomla (Joomla 1.0.0) is op 16 September
   2005 bekendgestel. Dit was basies 'n 'n vrystelling van Mambo in nuwe
   gewaad gekombineer met 'n paar foutregstellings en 'n paar
   sekuriteitsverbeteringe. Joomla weergawe 1.5 is op 22 Januarie 2008
   vrygestel. Joomla het Packt Publishing se toekenning vir oopbron
   inhoudsbestuurstelsels verwerf in 2006^[10] en in 2007.^[11]

[wysig] Kenmerke

   Die Joomla pakket bestaan uit vele onderdele, wat so modulêr moontlik
   gebou word om uitbreidings en intgerasies te vergemaklik. Daar bestaan
   vele uitbredingsprogramme wat Joomla se funksionaliteit kan uitbrei.
   Die Joomla Wikibot laat 'n skrywer van Joomla inhoud byvoorbeeld toe om
   wiki-etikette te gebruik in Joomla artikels wat outomaties dinamiese
   skakels na Wikipedia artikels skep. Daar is meer as 2 700 uitbreidings
   vir Joomla beskikbaar deur 'n uitbreidingsgids (die Extensions
   Directory), 'n werf wat deur OpenSourceMatters bestuur as 'n amptelike
   gids na Joomla uitbreidingsprogramme.^[12]

   Bo en behalwe bogenoemde uitbreidings, bestaan daar ook meer omvattende
   uitbreidingsprogramme wat as komponente bekendstaan. Hierdie komponente
   laat webmeesters toe om take te verrig soos om 'n gemeenskap te bou
   deur gebruikersfunksies uit te brei, 'n werf te rugsteun, inhoud te
   vertaal en URL'e te skep wat meer soekenjin vriendelik is.^[13] Dan is
   daar ook uitbreidings genaamd modules beskikbaar wat sulke take verrig
   soos om kalenders te vertoon of die invoeg van pasgemaakte kode soos
   Google AdSense ens. moontlik maak.^[14]

   Daar is meer uitbreidings beskikbaar vir Joomla 1.0 as vir weergawe
   1.5. Sommige van die ouer 1.0 uitbreidings kan gebruik word saam met
   die 1.5 weergawe as die versoenbaarheidsmodus ingestel word.

   Joomla maak dit vir administrateurs moontlik om globale konfigurasie
   parameters te stel wat alle artikels beïnvloed. Elke blad sal dan aan
   hierdie verstellings by verstek voldoen, maar 'n blad kan indiwidueel
   verstel word. 'n Mens kan byvoorbeeld kies om 'n artikel se outeur te
   vertoon, te versteek of eenvoudig die globale verstelling gebruik wat
   die vertoon, aldan nie, van die outeur se naam by verstek bepaal.

[wysig] Gemeenskap

   Joomla het amptelike en nie-amptelike gemeenskappe. Met ingang
   Februarie 2008 het die amptelike Joomla forum meer as 2 600 gesprekke
   en meer as 1,2 miljoen plasings van meer as 170 000 geregistreerde lede
   in 40 tale gehad.^[15] Nie-amptelike werwe word in vele tale
   gepubliseer, dikwels met Joomla uitbreidings wat spesifiek van
   toepassing is tot daardie streek. Tweerigtingskrif steun vir Hebreeus
   en Arabiese tale kan byvoorbeeld op derde party gemeenskapsportale
   gevind word. Nie-amptelike webontwikkelaars kan ook uitbreidings en
   sjablone saamstel vir kommersiële verkoop en ook vryskut dienste
   aanbied. Sjablone word gewoonlik in ZIP-formaat versprei en kan deur
   die Joomla installeerprogram geïnstalleer word.

[wysig] Verwysings en voetnotas

    1. ^ 2006-01-09, Mambo Foundation web site, Goals and objectives,
       http://www.mambo-foundation.org, nagegaan op 2007-03-14
    2. ^ 2007-05-07, Joomla Forum Discussion by Development Team members
       and Community, http://forum.joomla.org/index.php/topic,73.0.html,
       2007-05-07
    3. ^ 2005-08-17, Andrew Eddie, Mambo Open Source Development Team -
       Letter to the community,
       http://www.opensourcematters.org/index.php?option=com_content&task=
       view&id=1&Itemid=1, OpenSourceMatters, nagegaan op 2007-03-14
    4. ^ 2005-08-21, Ric Shreves, The Mambo Open Source Controversy - 20
       Questions With Miro, oorspronklike url =
       http://ricshreves.net/content/view/116/47/, nagegaan op 2007-03-14,
       http://forum.joomla.org/index.php?topic=3037.msg23685, nagegaan op
       2007-07-26
    5. ^ http://www.joomla.org/content/view/40/41/
    6. ^ http://forum.joomla.org/viewtopic.php?f=124&t=272
    7. ^ http://forum.joomla.org/viewtopic.php?f=8&t=4205
    8. ^ http://forum.joomla.org/viewtopic.php?f=8&t=5956
    9. ^ http://www.joomla.org/content/view/259/70/
   10. ^ 2006-11-14, 2006 Open Source Content Management System Award
       Winner Announced, Packt Publishing,
       http://www.packtpub.com/article/open-source-content-management-syst
       em-award-winner-announced, nagegaan op = 2007-03-08
   11. ^ 2007-10-31, Joomla Wins Best PHP Open Source Content Management
       System, Packt Publishing,
       http://www.packtpub.com/article/joomla-wins-best-php-open-source-co
       ntent-management-system, 2007-10-31
   12. ^ Joomla Extensions Directory - FrontPage,
       http://extensions.joomla.org/index.php, nagegaan op 2007-10-13
   13. ^ Joomla Extensions Directory - Content Management, 2007-07-28,
       http://extensions.joomla.org/component/option,com_mtree/task,listca
       ts/cat_id,1766/Itemid,35/, nagegaan op 2007-07-28
   14. ^ Joomla Extensions Directory - Content Management, 2007-07-28,
       http://extensions.joomla.org/component/option,com_mtree/task,listca
       ts/cat_id,1766/Itemid,35/, 2007-07-28
   15. ^ Joomla Community Forum, http://forum.joomla.org, 2008-02-18

   Kategorieë: Vrye sagteware • Toepassingsagteware

