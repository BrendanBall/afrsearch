Joseph A. Citro


   Joseph A. Citro is 'n Amerikaanse skrywer, volskundige en versamelaar
   van volksverhale uit die deelstaat Vermont, wat bekendheid verwerf het
   deur sy uitvoerige navorsing oor en dokumentasie van Vermont en die res
   van Nieu-Engeland se volks- en spookverhale, bonatuurlike verskynsels
   en okkulte gebeurtenisse

   Van kindsbeen af het hom spook- en gruverhale, en hier veral die werke
   van Edgar Allan Poe en H.P. Lovecraft, ná aan die hart gelê, en hy het
   ook sy eie skrywersloopbaan met 'n reeks spookverhale soos The Gore,
   Shadow Child en Guardian Angels begin. In hierdie romans het hy
   elemente van Poe se klassieke gruverhale en die skrik van Lovecraft se
   vertelkuns met volksverhale uit Vermont en die milieu van Nieu-Engeland
   vermeng.

   Later het Citro 'n poging onderneem om Nieu-Engeland se eksentrieke
   verhale, volksverhale, geheimsinnige monsters, berigte oor vlieënde
   pierings, spookhuise en ander bonatuurlike gebeurtenisse te
   katalogiseer. Sy boeke oor hierdie onderwerpe sluit Green Mountains'
   Ghosts, Ghouls, and Unsolved Mysteries, Passing Strange: True Tales of
   New England Hauntings and Horrors, Green Mountains, Dark Tales en
   Damned Yankees: Cursed in New England in. Saam met Diane Foulds het hy
   ook 'n reisgids uitgegee, wat eksentrieke en misterieuse bestemmings in
   Nieu-Engeland behandel: Curious New England: The Unconventional
   Traveler's Guide to Eccentric Destinations.

   Joseph A. Citro het ook seminare oor die skryf van spookverhale en
   nie-fiksie aangebied en kommentaar daaroor gelewer op Vermont Public
   Radio.

[wysig] Romans

     * Shadow Child (1987)
     * Guardian Angels (1988)
     * The Gore (1990)
     * The Unseen (1990)
     * Dark Twilight (staan ook bekend as Lake Monsters) (1991)
     * Deus-X (1994)

[wysig] Nie-fiksie

     * Green Mountain Ghosts, Ghouls and Unsolved Mysteries (1994)
     * Passing Strange: True Tales of New England Hauntings and Horrors
       (1996)
     * The Vermont Ghost Guide (2000)
     * Curious New England: The Unconventional Traveler's Guide to
       Eccentric Destinations (2003) (with Diane E Foulds)
     * Cursed in New England: Stories of Damned Yankees (2004)
     * Weird New England (2006) (met 'n voorwoord Mark Sceurman en Mark
       Moran)

[wysig] Sien ook

     * Bennington-Driehoek
     * Champlainmeer
     * Glastenbury

   Kategorieë: Amerikaanse skrywers • Vermont

