José Echegaray y Eizaguirre


   José Echegaray y Eizaguirre
   José Echegaray y Eizaguirre

   José Echegaray y Eizaguirre (19 April, 1832 – 4 September, 1916), was
   'n Spaanse wiskundige, politikus, en die belangrikste Spaanse dramaturg
   van die laaste kwart van die 19de eeu. Hy ontvang die Nobelprys vir
   Letterkunde, tesame met die Franse digter Frédéric Mistral, in 1904. Hy
   is die eerste Spanjaard om dié toekenning te verkry.

   Inhoud

        * 1 Kort biografie
        * 2 Bibliografie
             + 2.1 Dramas
        * 3 Eksterne skakels
        * 4 Bron

[wysig] Kort biografie

   Hy is in Madrid, Spanje gebore. Hy studeer ingenieurswetenskap en
   behaal sy graad in 1853. Hy word 'n lid van die Spaanse Akademie vir
   Wetenskap in 1866 en word later die president daarvan. Ná die Spaanse
   revolusie van 1868, word hy aangestel as die Minister van Finansies en
   Ekonomiese Ontwikkeling. Hy stig die Bank van Spanje. Hy tree uit sy
   ampte af om hom voltyds op sy skryfwerk te vestig, maar word weer die
   Minister van Finansies in 1905.

[wysig] Bibliografie

[wysig] Dramas

   Meer as sestig dramas verskyn uit sy pen. Die volgende is 'n kort lys
   van dié wat as die belangrikste beskou word:
     * La hija natural (Die buite-egtelike kind) - 1865,
     * El libro talonario (Die kwitansieboek) - 1874,
     * La esposa del vengador (Die vrou van die wreker) - 1874
     * En el puño de la espada (In die vuis van die swaard) - 1875,
     * Locura o santidad (Waansinnigheid of heiligheid) - 1876,
     * El gran galeoto (Die groot Galeoto) - 1881,
     * Mariana y El hijo de Don Juan (Mariana en die seun van Meneer Juan)
       - 1892,
     * Mancha que limpia (Vlekke wat skoonmaak) - 1895,
     * El loco de Dios (God se waansinnige) - 1900.

[wysig] Eksterne skakels

     * Echegaray Jose

[wysig] Bron

   Twee artikels is gebruik: die Engelse José Echegaray en die Spaanse
   José de Echegaray.
   Kategorieë: Spaanse dramaturge • Politici • Wiskundiges • Nobelprys vir
   Letterkunde wenners

