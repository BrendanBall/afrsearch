Juan Pablo Montoya


   Juan Pablo Montoya in 2002.
   Juan Pablo Montoya in 2002.

   Juan Pablo Montoya Roldán (gebore 20 September 1975) is 'n Kolombiaanse
   renjaer wat tans in die Amerikaanse NASCAR-reeks deelneem vir Chip
   Ganassi Racing.

   Inhoud

        * 1 Loopbaan
        * 2 Formule Een
        * 3 NASCAR
        * 4 Gemeenskap
        * 5 Loopbaanhoogtepunte
        * 6 Eksterne skakels

[wysig] Loopbaan

   Juan het op die ouderdom van ses jaar met renstelle in Kolombië begin
   deelneem en drie jaar later 'n nasionale kampioenskap gewen. Daarna het
   Montoya in verskeie formule kampioenskappe deelgeneem, onder andere,
   Formula Renault, Formula Vauxhall, Formula Three (Britse Kampioenskap).

   In 1998 wen hy die Formula 3000 Internasionale Kampioenskap (Nick
   Heidfeld was die naaswenner), terwyl hy vir die Williams Formule Een
   Span toetswerk (ontwikkeling) verrig. In 1999 skuif Montoya na die VSA
   en wen die CART Kampioenskap in sy eerste seisoen. In 2000 wen Montoya
   die Indianapolis 500 en skuif in 2001 na Formule Een.

[wysig] Formule Een

   In 2001 vervang Juan Montoya vir Jenson Button by die BMW WilliamsF1
   Span. In slegs Montoya se derde wedren (Brazil 2001) steek hy vir
   Michael Schumacher verby en neem die eerste plek in die wedren, om
   later in 'n botsing met Jos Verstappen betrokke te raak en nie die
   wedren te voltooi nie.

   Gedurende Montoya se eerste seisoen mis hy op 'n paar geleenthede uit
   om sy eerste Grand Prix te wen, veral weens tegniese probleme
   (Hockenheim).

   By die Italiaanse Grand Prix in Monza wen Montoya sy eerste wedren in
   sy eerste seisoen!

   2002 is nie 'n goeie jaar vir WilliamsF1 nie. Montoya wys egter sy
   staal in die kwalifiserende rondtes op Saterdae deur sewe "pole
   positions" in 'n ry te verower.

   In 2003 wen Montoya byna die Wêreld Kampioenskap na oorwinnings in
   Monaco (Monte Carlo) en Hockenheim (Duitsland). Na 'n ongeluk met
   Barrichello in die VSA Grand Prix by Indianapolis is Montoya se kanse
   op die Kampioenskap verby.

   Na interne struwelinge met die Williams Span, kondig Montoya vroeg in
   2004 aan dat hy vanaf 2005 vir McLaren Mercedes-Benz sal ry. 2004 is 'n
   baie teleurstellende jaar vir Williams, maar Montoya wen sy laaste
   Grand Prix vir sy "ou" span in Brazil aan die einde van die seisoen.

   Vroeg in 2005 beseer Montoya sy skouer (verskeie bronne beweer in 'n
   tenniswedstryd, ander beweer op 'n motorfiets) en mis twee Grands Prix
   by sy nuwe McLaren span. Montoya wen drie Grands Prix vir McLaren in sy
   eerste jaar (Brittanje, Italië en Brazil).

   Montoya se verhouding met die McLaren span vorder nie juis goed nie, en
   nadat McLaren nie in 2006 sy kontrak hernu nie, verlaat Montoya McLaren
   en Formule Een in die helfte van die seisoen (na die VSA Grand Prix).

[wysig] NASCAR

   Montoya het kort na die 2006 VSA Grand Prix aangekondig dat hy na
   NASCAR toe gaan verskuif vir sy ou CART span, Chip Ganassi Racing.
   Montoya het sy eerste NASCAR wedren in derde posisie voltooi.

[wysig] Gemeenskap

   Juan Montoya en sy vrou, Connie, doen verskeie welsynswerk in Kolombië
   en in die res van die wêreld.

[wysig] Loopbaanhoogtepunte

   Wen 1999 CART Kampioenskap vir Chip Ganassi Racing

   Wen 2000 Indianapolis 500 vir Chip Ganassi Racing

   Wen 2001 Italiaanse Grand Prix by Monza vir BMW WilliamsF1

   Breek in 2002 die rekord vir die vinnigste rondte in die geskiedenis
   van Formula Een (gegrond op die hoogste gemiddelde spoed om die baan)
   by Monza

   Wen 2003 Monaco Grand Prix in Monte Carlo vir BMW WilliamsF1

   Wen 2003 Duitse Grand Prix by Hockenheim vir BMW WilliamsF1

   Wen 2004 Braziliaanse Grand Prix by Interlagos vir BMW WilliamsF1

   Wen 2005 Britse Grand Prix by Silverstone vir McLaren Mercedes-Benz

   Wen 2005 Italiaanse Grand Prix by Monza vir McLaren Mercedes-Benz

   Wen 2005 Braziliaanse Grand Prix by Monza vir McLaren Mercedes-Benz

[wysig] Eksterne skakels

   Juan Pablo Montoya
   Kategorieë: Formule Een • Renjaers

