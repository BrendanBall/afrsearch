Jukskei


   Jukskei is 'n spansport wat volgens oorlewering ontstaan het toe
   Goewerneur Jan de la Fontaine, in 1734 die Fort de Rietvallei aan die
   Buffeljagtsrivier gestig het. Die spel word deur twee spanne van vier
   spelers elk met twee rubber of hout skeie gespeel wat tussen 11 en 16
   meter na 'n pen in 'n sandput gegooi word. Punte word aangeteken deur
   penne of lê's. 'n Pen word aangeteken as die pen omval deur die gooi
   van ‘n skei. 3 punte word aangeteken vir elke pen wat die een span meer
   as die ander span aanteken in 'n gooibeurt waarin elke speler twee
   skeie na die pen gooi. As die aantalle penne in 'n gooibeurt gelyk is
   kry nie een van die spanne punte vir penne nie en word punte toegeken
   opgrond van lê's. In die geval, onderworpe aan 'n aantal voorwaardes,
   word een punt behaal vir elke skei wat binne ‘n straal van 460mm van
   die pen lê. Die eerste span wat presies 23 punte behaal aan die einde
   van 'n gooibeurt wen. As 'n span meer as 23 punte behaal moet hulle
   weer van 0 af oor begin.

   Inhoud

        * 1 Geskiedenis
        * 2 Kyk ook
        * 3 Eksterne skakels
        * 4 Verwysings

[wysig] Geskiedenis

   Daar word gemeen dat Jukskei in ongeveer 1743 in die Kaapkolonie,
   Suid-Afrika ontstaan het.^[1]. Die spel is ondermeer deur
   "Transportryers" wat goedere met met ossewaens vervoer het versprei.
   ^[2]. Hulle het die houtskeie van die jukke van die osse na 'n houtpen
   wat in die grond geplant is gegooi om die ledigheid te verdryf. Die
   spel is tydens die Groot trek gespeel]^[3] en deur boere uit die Boland
   op strande. Jukskei het in omtrent 1939 'n georganiseerde sport geword
   toe die eerste unies gevestig is en die reëls geformaliseer is. Die
   Suid-Afrikaanse Jukskei Raad (nou Jukskei SA) is op 25 Oktober 1940
   gestig^[4]. In die tweede helfte van die 20ste eeu is die sport
   geassosieer met die kulturele identiteit van die Afrikaners het die
   nasionaliste regering die sport aktief ondersteun. Dit het het die
   sport egter in die lang termyn moontlik meer kwaad as goed gedoen. Meer
   onlangs het Jukskei SA ontwikkellingsprojekte van stapel gestuur om die
   sport onder ander kulture bekend te stel en swart spelers af te rig.
   Die sport is ook in die begin van 2001 deur die Suid-Afrikaanse
   regering gekies as een van die sewe inheemse spele wat aangemoedig en
   ontwikkel sou word.

   Jukskei word hoofsaaklik in Suid-Afrika en Namibië gespeel. Die spel
   word egter na bewering ook op mededingende vlak in Amerika en Zimbabwe
   gespeel en is onlangs in Nieu-Seeland bekend gestel. Kontak word ook
   gemaak met ander lande met die oog op ’n Jukskei-wêreldspele wat vir
   2008 in Suid-Afrika beplan word. ^[5]

[wysig] Kyk ook

     * Soortgelyke spele: Quoits, Perdeskoengooi, Propataireachd,
       Klootschieten, Pétanque
     * Ander inheemse Suid-Afrikanse spele en sporte: Morabaraba, Intonga,
       Diketo, Kgate, Dibeke, Ncuva en kho-kho.

[wysig] Eksterne skakels

     * Jukskei SA
     * Jukskei op petanque.co.za

[wysig] Verwysings

    1. ^ Jukskei SA
    2. ^ [1]
    3. ^ http://www.ourcivilisation.com/smartboard/shop/ransford/chap6.htm
    4. ^ Jukskei SA
    5. ^ http://www.lig.co.za/artikel_detail_argief.asp?aid=62

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Sport

