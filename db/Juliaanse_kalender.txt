Juliaanse kalender


   Die Juliaanse kalender het die Romeinse kalender in 45 v.C. vervang
   nadat Julius Caesar dit die vorige jaar bekendgestel het. Dit is
   waarskynlik ontwerp om ooreen te stem met die tropiese jaar (die jaar
   gebaseer op die verloop van die seisoene). Die Juliaanse kalender het
   ’n normale jaar van 365 dae wat in twaalf maande verdeel word, met ’n
   skrikkeljaar wat elke vier jaar by Februarie gevoeg word. Die Juliaanse
   jaar is dus gemiddeld 365,25 dae lank.

   Die Juliaanse kalender is tussen die 16de en 20ste eeu geleidelik
   vervang deur die Gregoriaanse kalender, wat eintlik net ’n aanpassing
   van eersgenoemde is.

[wysig] Die maande

   In die ou Romeinse kalender het die jaar op 1 Martius begin. Dit kan
   steeds gesien word in die name van die maande September ('septem' =
   sewe), Oktober ('octo' = agt), November ('novem' = nege) en Desember
   ('decem' = tien).

   In die Juliaanse kalender is die maande van die ou kalender behou, maar
   hulle is aangepas en die begin van die jaar op 1 Januarie vasgestel.
   Die skrikkeljaar van die ou kalender het ook verdwyn.
        Voor Julius Caesar          Tydens Caesar        Vanaf Augustus
       Naam          Duur          Naam       Duur       Naam       Duur
   Martius      31              Martius    31         Martius    31
   Aprilis      29              Aprilis    30         Aprilis    30
   Maius        31              Maius      31         Maius      31
   Iunius       29              Iunius     30         Iunius     30
   Quintilis    31              Iulius     31         Iulius     31
   Sextilis     29              Sextilis   30         Augustus   31
   Septembris   29              Septembris 31         Septembris 30
   Octobris     31              Octobris   30         Octobris   31
   Novembris    29              Novembris  31         Novembris  30
   Decembris    29              Decembris  30         Decembris  31
   Ianuarius    29              Ianuarius  31         Ianuarius  31
   Februarius   28 of 22/23     Februarius 29 of 30   Februarius 28 of 29
   Intercalaris 0 of 27
      totaal    355, 376 of 377            365 of 366            365 of 366

[wysig] Gebruik

   Die Juliaanse kalender is in amper die hele Romeinse Ryk gebruik. Met
   die opkoms van die Christendom is dit ook gebruik om die tyd van die
   Christelike feesdae, veral Paasfees, te bepaal. Die kerk het dus
   besondere waarde aan die kalender geheg.

   Die Juliaanse kalender word tans nog gebruik deur kerke soos dié van
   Jerusalem, die Russies- en Serwies-Ortodokse gelowe en die kloosters
   van die Athos-skiereiland. In sulke kerke val Kersfees op 7 Januarie,
   wat volgens die Juliaanse kalender 25 Desember van die vorige jaar is.

   Onder invloed van die kerk het Rusland die Juliaanse kalender nog tot
   in 1918 gebruik. So het die Russiese Revolusie van 1917, wat in Russies
   die Oktober-revolusie (октябрьская революция, Oktjabrskaja
   revoljoetsia) genoem word, in die Westerse maand November plaasgevind.
   Wanneer na datums voor 1918 verwys word, word ou styl vir die Juliaanse
   kalender en nuwe styl vir die Gregoriaanse kalender dikwels tussen
   hakies aangegee.

[wysig] Eksterne skakels

     * Calendars through the ages op WebExhibits.
     * Calendar FAQ
     * Roman Dates
     * The Roman Calendar
     * Synoptical Julian-Gregorian Calendar – vergelyk die Juliaanse en
       die Gregoriaanse kalender.
     * Date Conversion
     * Calendar Converter — Berekenings tussen verskeie kalenders

   Kategorie: Kalenders

