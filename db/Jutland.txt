Jutland


   Jutland Skiereiland

   Jutland (Deens: Jylland, Duits: Jütland) is 'n skiereiland. Die
   suidelike deel daarvan vorm die Duitse deelstaat Sleeswyk-Holstein. In
   die weste grens dit aan die Noordsee, in die noorde aan die Skagerrak,
   in die noordooste aan die Kattegat en in die ooste aan die Deense
   eilande en die Oossee.

   Die land is taamlik plat, met lae heuwels en veengrond. Dit het 'n
   oppervlak van 29 775km^2 en 'n bevolking van 2 491 852 (2004).

   Die suidelike gedeelte vorm Sleeswyk-Holstein, waarvan die besit
   afwisselend Deens en Duits was. Die laatste wysiging het ná die Eerste
   Wêreldoorlog plaasgevind, toe deur 'n volksstemming 'n deel van
   Sleeswyk na Denemarke oorgegaan het.

   Jutland kry sy naam van die Jutte, 'n Germaanse volkstam, wat in die
   5de eeu hulleself in die gebied gevestig het.

   Stede in Jutland:
     * Århus
     * Aalborg
     * Esbjerg
     * Randers
     * Kolding
     * Vejle
     * Horsens

   Kategorieë: Skiereiland • Denemarke • Sleeswyk-Holstein

