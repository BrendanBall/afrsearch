Jutte


   Die Jutte was 'n Germaanse volk van wie geglo word dat hulle
   oorspronklik in Jutland (Deens Jylland) in moderne Denemarke en dele
   van die Frieslandkus gewoon het. Die Jutte, saammet die Angelle, Sakse
   en Friese, was van die eerste Germane wat oor die Noordsee geseil het
   en Engeland van die laat 4de eeu af ingeval het. Volgens die Venerable
   Bede, het hulle, hulle op die ou einde in Kent, Hampshire en op die
   Eiland van Wight gevestig. Daar is 'n aantal plekname wat dui op die
   teenwoordigheid van Jutte in die gebiede, soos Ytene, wat Florence van
   Worcester as die destydse Engelse naam vir New Forest beskryf.

   Terwyl Jutse invloede in Kent (b.v., die tradisionele gebruik van
   deelbare oorerwing wat bekend staan as gavelkind) algemeen uitgewys
   word, het die Jutte in Hampshire en op die Eiland van Wight verdwyn, en
   het slegs die geringste tekens van hulle teenwoordigheid daar bewaar
   gebly. Een onlangse vakkundige, Robin Bush, voeraan dat die Jutte van
   Hampshire en die Eiland van Wight die slagoffers van 'n beleid van
   etniese suiwering deur die Wes-Sakse was. Dit is egter nog nie 'n
   uitgemaakte saak nie en is besprekingspunt onder akademici.

   Daar word geglo dat van die Jutte in hulle kontinentale tuisland gebly
   het en dat hulle die inheemse bevolking van die moderne Jutland
   (Denemarke) geword het.

[wysig] Jutte en Geats

   Sommige deskundiges glo dat die Jutte en die Geats na dieselfde mense,
   wat vroeër in die suide van Swede gewoon het, verwys (die "Jutse
   hipotese"). Dit sluit die Oxford English Dictionary (OED) in, wat
   spekulatief die Sweedse woord Geats (deur Eotas, Iótas, Iútan en
   Geátas) met die Deense woord Jutes verbind.

   In beide Widsith en in Beowulf word die twee groepe egter netjies
   geskei. In Beowulf verskyn die Jutte as die Eotenas in die Finn
   uittreksel (sien Die geveg by Finnsburg), wat hulle dan apart stel van
   die Geatas. Dit mag wees dat die twee stamname verwar is, wat
   byvoorbeeld gebeur het in bronne wat die dood van die Sweedse koning
   Östen dek.

[wysig] Eksterne skakels

     * The Jutes in Hampshire and the Isle of Wight
     * Were the West Saxons guilty of ethnic cleansing?

   Kategorieë: Germaanse volk • Anglo-Saksiese Engeland • Geskiedenis van
   die Germane

