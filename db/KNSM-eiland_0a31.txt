KNSM-eiland


   KNSM-eiland is 'n woonbuurt op 'n skiereiland in die Oostelike
   Hawegebied van Amsterdam. Dit is vernoem na die Koninklijke Nederlandse
   Stoomboot-Maatschappij (KNSM) wat vroeër daar gevestig was.

[wysig] Geskiedenis

   Daar word aan die einde van die 19de eeu met die aanleg van die
   skiereiland in die IJ begin. Aanvanklik was die eiland 'n golfbreker
   vir die Oostelijke Handelskade, net soos die naasliggende Java-eiland.
   Later word dit met bagger materiaal uit die Noordseekanaal hoër gemaak.
   Die KNSM word in 1903 op die haweterrein wat so ontstaan gevestig wat
   op die ou einde die hele Surinamekade en Levantkade omvat. Na die
   Tweede Wêreldoorlog vier KNSM in 1956 nog hulle 100-jarige bestaan,
   maar vervolgens tree agteruitgang in, onder meer als gevolg van die
   dekolonisasie van Nederlands-Indië en omdat skeepsvrag oorgeskakel het
   na behouering. Aktiwiteite word geleidelik na die Westelik Hawegebied
   verplaas of gestaak. In 1977 vertrek KNSM finaal van die eiland en in
   die tagtigerjare neem krakers, kunstenaars en stadsnomade besit van die
   gebied.

   In die negentigerjare word die gebied herontwikkel tot woonbuurt,
   volgens 'n plan uit 1988 van die argitek Jo Coenen wat ook self 'n
   gebou ontwerp (Emerald Empire aan die oostelike punt). Anders as op
   Java-eiland word daar op KNSM-eiand 'n deel van die ou hawegeboue
   behou. Ook die voormalige bedryfspark van KNSM uit 1956 het behoue
   gebly. Dit word in 1995 onder leiding van die oorspronklike ontwerpster
   Mien Ruys gerestoureer en heet nou Mien Ruysplantsoen.

   Alle vroeëre haweloodse is gesloop, op Loods 6 na. Hierdie loods, wat
   in die tagtigerjare deur kunstenaars gekraak is, is nou 'n
   ateljeegebou.

   Andere geboue op die eiland sluit in:
     * Emerald Empire ontwerp deur Jo Coenen. Die posisie, op die punt van
       die eiland, in die hoek van IJ en Amsterdam-Rijnkanaal met uitsig
       op die Oranjesluizen met die verbinding na die IJsselmeer, verskag
       uitsig op 'n deurlopende stroom van verkeer oor die water.
     * Piraeus is ontwerp deur die Duitse argitekte Kollhoff en Rapp. Dit
       is om 'n voormalige hawengebou gevleg.
     * Barcelona van die Belgiese argitek Bruno Albert, is sirkelvormig
       rondom 'n Suid-Europeesagtige binneplaas, afgesluit met 'n
       monumentale yster kunswerk.

   KNSM-eiland sluit aan by Java-eiland via die Azartplein (met eindpunt
   van tramlijn 10).
   Kategorie: Wijk in Amsterdam

