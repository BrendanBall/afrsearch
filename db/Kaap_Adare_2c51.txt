Kaap Adare


   Kaap Adare (Engels: Cape Adare) is 'n historiese en winderige bank aan
   die Ross See in Victorialand in Antarktika. Die klipperige strand bied
   tuiste aan een van die grootste kolonies Adeliespikkewyne in die Ross
   See met byna 'n kwart miljoen broeipare wat die groot strand bewoon.
   Dit vorm die een punt van die Transantarktiese Berge wat Antarktika in
   twee deel.

   Kaap Adare is een van die hoofsetels van vroeë menslike aktiwiteit in
   Antarktika en is 'n belangrike simbool van die Heroïese Era van
   Antarktiese verkenning. Die eerste permanente struktuur op die
   Antarktikakontininent is hier opgerig vir die Carsten Borchgrevink
   ekspedisie van 1899. Volgehoue restourasie van die hut het meegebring
   dat die afgeleë hut behoue gebly het. Nicolai Hansen, die eerste mens
   om in Antarktika begrawe te word, het tydens die ekspedisie gesterf en
   is volgens sy versoek hoog op 'n rif wat oor Kaap Adare en die see
   uitkyk begrawe. Die graf word aangedui deur 'n klein kruis.

   Robert Falcon Scott en sy geselskap het in 1911 by Kaap Adare vertoef.
   Scott se Noordelike geselskap hut 30 meter noord van Borchgrevink se
   hut geleë. Dit bestaan uit die oorblyfsels van 'n derde hut wat in
   Februarie 1911 vir die Noordelike geselskap onder leiding van V.L.A.
   Campbell van Scott se Britse Antarktiese (Terra Nova) Ekspedisie
   (1910-1913) wat in 1911 daar oorwinter het gebou is. Bo en behalwe die
   geboue is daar talle ander historiese aandenkings in die gebied. Dit
   sluit in stoordepos, 'n toiletstruktuur, twee ankers van die skip
   "Southern Cross", en 'n ysanker van die skip "Terra Nova", en
   steenkoolbrikette. Verdere historiese items is in guano begrawe.

[wysig] Eksterne skakels

     * From the 1993/94 Orient Lines Marco Polo brochure: Cape Adare and
       Cape Hallet
     * South-Pole.com - Carsten Borchgrevink
     * SCAR Bulletin No 132, January 1999

   Kategorie: Antarktika

