Kaap Agulhasvuurtoring


   Kaap Agulhasvuurtoring
   Kaap Agulhasvuurtoring

   Kaap Agulhasvuurtoring is 'n vuurtoring by Kaap Agulhas, die
   suidelikste punt in Afrika.

   Die 27 meter hoë ronde toring is wit geverf met rooi strepe. Die
   vuurtoring wat op 1 Maart 1849 in gebruik geneem is, is gebou volgens
   die model van die Pharos van Alexandrië, een van die Sewe wonders van
   die antieke wêreld. Daar is in 1840 in Kaapstad begin met die
   insameling van fondse vir die bou van 'n vuurtoring by Kaap Agulhas.
   Bydraes deur die publiek en owerhede is aangevul met bydraes uit
   Kalkutta, Bombaai, Madras, Manila, Sint Helena en Londen. Michiel van
   Breda na wie die nabygeleë Bredasdorp vernoem is, en die plaas
   Zoetendalsvlei besit het, het ingestem om so veel grond as wat nodig
   sou wees te skenk om die vuurtoring te bou. In 'n toespraak in Kaapstad
   het hy verwys na die Arnistonskeepsramp van 30 Mei 1815 waarin slegs
   ses van die 378 mense aanboord oorleef het.

   Bouwerk het op 1 April 1847 begin en is teen Desember 1848 voltooi. Lig
   is aanvanklik verskaf uit vet uit skaapsterte. In 1905 is die vetlamp
   vervang met 'n olielamp wat in 1914 opgegradeer is na 'n roterende
   stelsel wat 470 000 kerskrag gelewer het. In 1936 is 'n elektriese lig
   geinstalleer wat 12 000 000 kerskrag gelewer het. In 1962 het die
   sandsteen waaruit die toring gebou is begin ingee en in 1968 is 'n
   tydelike aluminium-vuurtoring naby die hoofvuurtoring opgerig.

   Die toring is in 1973 tot Nasionale Monument verklaar. Nadat die toring
   teen 1988 herstel is, is die lig van die tydelike toring by die nuwe
   Groenriviermondvuurtoring gebruik^[1] . Op 28 Januarie 1994 is 'n
   vuurtoring museum by die toring amptelik geopen. ^[2] ^[3]

[wysig] Eksterne skakels

     * Amptelike webwerf

[wysig] Verwysings

    1. ^ Voetspore op die Strand, Dag Sewe en vyftig, Besoek op 22
       Desember 2006
    2. ^ Lighthouses of South Africa, Cape Columbine, Besoek op 22
       Desember 2006
    3. ^ Cape L'Agulhas, The Lighthouse, Besoek op 22 Desember 2006

                            Vlag van Suid-Afrika

                         Vuurtorings van Suid-Afrika
                         Atlantiese Kus en Valsbaai:

        Port Nolloth | Hondeklipbaai | Groenriviermond | Doringbaai |
   Stompneuspunt | Kaap Columbine | North Head | South Head | Dasseneiland
     | Robbeneiland| Milnerton | Kaapstadhawebreekwater | Mouillepunt |
    Groenpunt | Slangkop| Kaappunt (Kaap Maclear) | Kaappunt (Diaspunt) |
                      Simonstadskeepswerf | Roman Rock
                               Kaapse Suidkus:

    Hangklip | Danger Point | Quoin Point | Kaap Agulhas | Kaap Infanta |
                Ystervarkpunt | Kaap Sint Blaize | Cape Seal
                                  Oos-Kaap:

   Seal Point | Kaap Recife | The Hill | Voëleiland | Groot-Vispunt | Hood
              Point | Castle Point | Kaap Morgan | Kaap Hermes
                               KwaZulu-Natal:

   North Sand Bluff | Port Shepstone | Green Point (Clansthal) | Cooper |
   Anglo-American Gebou | Umhlanga Rocks | Richard's Baai Noord-Breekwater
       | Richard's Baai | Kaap St. Lucia | Cape Vidal | Jesser Point |

   Kategorieë: Vuurtorings van Suid-Afrika • Monumente en
   gedenkwaardighede in Suid-Afrika

