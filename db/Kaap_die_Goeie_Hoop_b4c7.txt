Kaap die Goeie Hoop


   Die Kaap die Goeie Hoop, gesien vanaf Kaappunt.
   Die Kaap die Goeie Hoop, gesien vanaf Kaappunt.
   1888 Kaart van die Kaap die Goeie Hoop
   1888 Kaart van die Kaap die Goeie Hoop

   Die Kaap die Goeie Hoop is die naam van 'n landpunt aan die suide van
   Afrika, naby Kaapstad, Suid-Afrika.

   Dit is tradisioneel (en verkeerdelik) geag as die oorgangspunt tussen
   die Atlantiese Oseaan en die Indiese Oseaan — tegnies lê die skeiding
   tussen die twee oseane verder ooswaarts by Kaap Agulhas, wat ook die
   mees suidelike punt van Afrika is. Die natuurreservaat by Kaappunt bied
   ook pragtige natuurskoon.

   Die koue Benguelastroom ontmoet die warm Agulhasstroom, wat suidwaarts
   vanaf Indië loop, naby die Kaap die Goeie Hoop en loop noordwaarts teen
   die Weskus op.

[wysig] Geskiedenis

   Die Kaap die Goeie Hoop was eerste deur die Portugese seevaarder
   Bartolomeus Dias in 1488 omgevaar, wie dit die "Kaap van Storms" (Cabo
   das Tormentas) genoem het. Later het Johannes II van Portugal dit
   hernoem as die "Kaap die Goeie Hoop" (Cabo da Boa Esperança), omdat dit
   die roete na die Ooste moontlik gemaak het.

   Die Nederlandse handelaar Jan van Riebeeck het 'n voorraadkamp vir die
   Verenigde Oos-Indiese Kompanjie (VOC) naby die Kaap op 6 April 1652
   opgestel, wat uiteindelik in Kaapstad ontwikkel het.

   Op 31 Desember 1687 is 'n groep Hugenote na die Kaap vanaf Nederland
   gestuur; hulle het na Nederland ontsnap vanaf Frankryk om die
   godsdienstige vervolging daar te ontsnap. Die VOC het ambagsmanne
   gekort by die Kaap, en die Nederlandse Regering het geleenthede in die
   Kaap gesien wat hulle kon vul.

   Die Verenigde Koninkryk het op 19 Januarie 1806 die Kaap beset. Dit is
   afgestaan aan die VK deur die Anglo-Nederlandse Ooreenkoms van 1814, en
   was van toe af as die Kaapkolonie bekend.

[wysig] Sien ook

     * Geskiedenis van die Kaapkolonie
     * Politieke Raad
     * Kasteel van Goeie Hoop
     * Wes-Kaap
     * Lys van Goewerneurs van die Kaap

[wysig] Eksterne skakel

     * Amptelike webwerf

   Kategorieë: Geografie van Suid-Afrika • Skiereilande

