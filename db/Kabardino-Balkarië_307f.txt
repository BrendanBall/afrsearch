Kabardino-Balkarië


                                            Republiek Kabardino-Balkarië
                                        (Кабардино-Балкарская Республика)
                                Ligging van Kabardino-Balkarië in Rusland
                             Land:                      Russiese Federasie
                    Russiese naam:         Кабардино-Балкарская Республика
                   Plaaslike naam:           Къэбэрдей-Балъкъэр Республикэ
                           Status:                      Outonome republiek
                 Federale distrik:                                    Suid
                Ekonomiese streek:                          Noord-Kaukasus
                         Hoofstad:                                Naltsjik
                Rang: oppervlakte:                                      82
                      Oppervlakte:                              12 500 km²
                 Wateroppervlakte:                                    0,2%
                  Rang: bevolking:                                      60
                        Bevolking:                          901 494 (2002)
                             Tale: Russies, Kabardies, Karatsjai-Balkaries
                        Godsdiens:                        Onder meer Islam
                        President:                           Arsen Kanokof
                          Premier:                            Andrei Jarin
                        Volkslied:        Volkslied van Kabardino-Balkarië
                          Tydsone:                                       3
                      Wapen
                                                                      Vlag

   Kabardino-Balkarië (Russies: Кабардино-Балкария; Kabardies:
   Къэбэрдей-Балъкъэр Республикэ) is ’n outonome republiek (’n deelgebied
   van Rusland) in die Noordelike Kaukasus. Dit word begrens deur Georgië,
   Noord-Ossetië, Karatsjai-Tsjerkessië en Stawropol. Die hoofstad is
   Naltsjik. Die gebied is gestig op 5 Januarie 1936.

   In die verre suidweste van Kabardino-Balkarië is die hoogste berg van
   Europa, die Elbroes (5 642 m).

   Inhoud

        * 1 Geografie
             + 1.1 Berge
             + 1.2 Riviere
             + 1.3 Mere
        * 2 Bevolking
        * 3 Geskiedenis
        * 4 Groot stede en dorpe
        * 5 Verwysings

[wysig] Geografie

   Die republiek word grotendeels beslaan deur die Kaukasus-gebergte. In
   die noorde kom vlaktes voor.

[wysig] Berge

   Die hoogste berge is:
     * Elbroes – 5 642 m
     * Dichtajoe – 5 402 m
     * Kosjchatajoe – 5 151 m
     * Sjchara – 5 068 m
     * Poesjkin – 5 033 m
     * Mizjergi – 5 025 m

[wysig] Riviere

   Die grootste riviere is:
     * Terek
     * Malka
     * Tsjerek
     * Tsjegem
     * Argoedan
     * Baksan
     * Koerkoezjin
     * Lesken
     * Oeroech

[wysig] Mere

   Daar is sowat honderd klein mere in die republiek. ’n Paar van hulle
   is:
     * Tserikkel
     * Nizjni Goloeboje
     * Kel-Kettsjen
     * Werchni Goloeboje
     * Sekretnoje
     * Tamboekanskoi

[wysig] Bevolking

   Kabardino-Balkarië is na twee volke genoem: die Kabardiërs (48% in
   1989), wat die Noordwes-Kaukasiese taal Kabardies praat en in die
   steppe-agtige ooste woon, en die Balkare (9,4%), wat ’n Turkse taal
   praat en in die bergagtige weste woon. Albei tale word ook saam
   Karatsjai-Balkaries genoem. Albei volke is Islamities. Altesaam 32% van
   die bevolking was in 1989 Russies en Russies is die derde amptelike
   taal van die republiek.

[wysig] Geskiedenis

   Die Kabardiërs bewoon laaggeleë gebiede weerskante van die
   Terek-rivier. Die bevolking het in die 16de eeu onder invloed van die
   Krimkanaat die Islam aanvaar, maar het in dieselfde eeu die beskerming
   van die Christelike Rusland aanvaar. Onder invloed van die
   Russies-Turkse oorloë word dit in 1739 onafhanklik (Verdrag van
   Belgrado) en in 1774 Russies (Verdrag van Küçük Kaynarca). Balkarië val
   in 1827 in Russiese hande.

   Ná die Russiese rewolusie word die outonome oblast Kabardië in 1921
   gestig, wat in 1922 hernoem word tot die Kabardino-Balkaarse Outonome
   Oblast. In 1936 kry dit die status van Outonome Sowjetrepubliek (OSSR)
   op voorwaarde dat Balkarië uit die naam verdwyn (1944 tot 1957). In
   April 1944 word alle Balkare deur Josef Stalin na Sentraal-Asië verban,
   nes die Tsjetsjene, Krim-Tartare en ’n paar ander volke, wat almal
   beskuldig word van sameswering met die Duitse besetters. Ná hul
   rehabilitasie in 1957 kon hulle terugkeer.

[wysig] Groot stede en dorpe

     * Naltsjik (Нальчик) – 274 974
     * Prochladni (Прохладный) – 61 772
     * Baksan (Баксан) – 35 805
     * Nartkala (Нарткала) – 33 775
     * Maiski (Майский) – 27 037
     * Tiyrniaoez (Тырныауз) – 21 092
     * Doegoeloebgei (Дугулубгей) – 20 355
     * Terek (Терек) – 20 255
     * Tsjegem (Чегем) – 17 893
     * Nartan (Нартан) – 12 325
     * Sjaloesjka (Шалушка) – 11 240
     * Tsjegem Wtoroi (Чегем Второй) – 10 632
     * Islamei (Исламей) – 10 582
     * Kenzje (Кенже) – 10 326
     * Zajoekowo (Заюково) – 10 252
     * Chasanja (Хасанья) 10 190

[wysig] Verwysings

          Hierdie artikel is merendeels vertaal vanaf die Nederlandse
          Wikipedia-artikel [1]

   Deelgebiede van Rusland

   Outonome republieke Adigea | Altai | Basjkortostan (Basjkirië) |
   Boerjatië | Chakassië | Dagestan | Ingoesjetië | Jakoetië |
   Kabardino-Balkarië | Kalmikië | Karatsjai-Tsjerkessië | Karelië | Komi
   | Mari El | Mordowië | Noord-Ossetië | Oedmoertië | Tartarstan |
   Tsjetsjnië | Tsjoewasjië | Tiwa
   Krais Altai | Chabarofsk | Kamtsjatka | Krasnodar | Krasnojarsk | Perm
   | Primorski | Stawropol | Zabaikalski (vanaf 1 Maart 2008)
   Oblaste Amoer | Archangelsk | Astrachan | Belgorod | Brjansk | Irkoetsk
   | Iwanowo | Jaroslawl | Kaliningrad | Kaloega | Kemerowo | Kirof |
   Koergan | Koersk | Kostroma | Leningrad | Lipetsk | Magadan | Moermansk
   | Moskou | Nizjni Nowgorod | Nowgorod | Nowosibirsk | Oeljanofsk | Omsk
   | Orenburg | Orjol | Penza | Pskof | Rjazan | Rostof | Sachalin |
   Samara | Saratof | Smolensk | Swerdlofsk | Tambof | Tjoemen | Toela |
   Tomsk | Tsjeljabinsk | Twer | Wladimir | Wologda | Woronezj | Wolgograd
   Outonome oblaste Joodse Outonome Oblast
   Outonome distrikte Chanto-Mansië | Jamalië | Nenetsië | Tsjoekotka
   Federale stede Moskou | Sint Petersburg
   Kategorie: Russiese deelgebiede

