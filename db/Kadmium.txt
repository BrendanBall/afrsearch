Kadmium



   48                        silwer ← kadmium → indium
   Zn
   ↑
   Cd
   ↓
   Hg

                                                             periodieke tabel

                                                                  Algemeen
                                      Naam, Simbool, Getal kadmium, Cd, 48
                                             Chemiese reeks oorgangsmetale
                                             Groep, Periode, Blok 12, 5, d
                                            Voorkoms silwerige grys metaal
                                              Atoommassa 112.411 (8) g/mol
                                      Elektronkonfigurasie [Kr] 4d^10 5s^2
                                        Elektrone per skil 2, 8, 18, 18, 2
                                                        Fisiese Eienskappe
                                                        Toestand vastestof
                                          Digtheid (naby k.t.) 8.65 g/cm³
                                 Vloeistof digtheid teen s.p. 7.996 g/cm³
                                                        Smeltpunt 594.22 K
                                                              (321.07 °C)
                                                           Kookpunt 1040 K
                                                                 (767 °C)
                                               Smeltingswarmte 6.21 kJ/mol
                                            Verdampingswarmte 99.87 kJ/mol
                               Warmtekapasiteit (25 °C) 26.020 J/(mol·K)

   CAPTION: Dampdruk

                                         P/Pa    1  10  100 1 k 10 k 100 k
                                       teen T/K 530 583 654 745 867  1040

                                                           Atoomeienskappe
                                              Kristalstruktuur heksagonaal
                                                      Oksidasietoestande 2
                                                   (matige basiese oksied)
                              Elektronegatiwiteit 1.69 (Skaal van Pauling)
                                    Ionisasie energieë 1ste: 867.8 kJ/mol
                                                        2de: 1631.4 kJ/mol
                                                         3rde: 3616 kJ/mol
                                                        Atoomradius 155 pm
                                                 Atoomradius (ber.) 161 pm
                                                   Kovalente radius 148 pm
                                               Van der Waals radius 158 pm
                                                                   Diverse
                                         Magnetiese rangskikking geen data
                                 Elektriese weerstand (22 °C) 72.7 nΩ·m
                          Termiese geleidingsvermoë (300 K) 96.6 W/(m·K)
                              Termiese uitsetting (25 °C) 30.8 µm/(m·K)
                             Spoed van klank (dun staaf) (20 °C) 2310 m/s
                                                   Young se modulus 50 GPa
                                                       Skuifmodulus 19 GPa
                                                       Massamodulus 42 GPa
                                                    Poissonverhouding 0.30
                                                      Mohs se hardheid 2.0
                                                  Brinell hardheid 203 MPa
                                              CAS-registernommer 7440-43-9
                                                        Vernaamste isotope

                  CAPTION: Hoofartikel: Isotope van Kadmium

                            iso     NV   halfleeftyd   VM  VE (MeV)   VP
                          ^106Cd  1.25%  >9.5×10^17 y ee2? -        ^106Pd
                          ^108Cd  0.89%  >6.7×10^17 y ee2? -        ^108Pd
                          ^109Cd  sin    462.6 d      e    0.214    ^109Ag
                          ^110Cd  12.49% Cd is stabiel met 62 neutrone
                          ^111Cd  12.8%  Cd is stabiel met 63 neutrone
                          ^112Cd  24.13% Cd is stabiel met 64 neutrone
                          ^113Cd  12.22% 7.7×10^15 y  ß^-  0.316    ^113In
                          ^113mCd sin    14.1 y       ß^-  0.580    ^113In
                                                      IO   0.264    ^113Cd
                          ^114Cd  28.73% >9.3×10^17 y ßß2? -        ^114Sn
                          ^116Cd  7.49%  2.9×10^19 y  ßß2? -        ^116Sn

                                                                Verwysings

   Cadmium is 'n chemiese element met die simbool Cd en atoomgetal van 48.
   Kadmium is 'n betreklik skaars, blouerige wit oorgangsmetaal en is 'n
   bekende karsinogeniese (kankerwekkende) stof wat in sinkertse voorkom.
   Kadmium word hoofsaaklik in batterye en pigmente (byvoorbeeld in
   plastiekprodukte) gebruik

   Inhoud

        * 1 Ontginning
        * 2 Kenmerkende eienskappe
        * 3 Gebruike
        * 4 Geskiedenis
        * 5 Verspreiding
        * 6 Isotope
        * 7 Giftigheid
        * 8 Voorsorgmaatreëls
        * 9 Verwysings
        * 10 Eksterne skakels

[wysig] Ontginning

   Kadmium is 'n algemene onsuiwerheid in sink en word dikwels onttrek
   tydens die vervaardiging van sink. Sinksulfiedertse word in die
   teenwoordigheid van suurstof gerooster om die sinksulfied na die oksied
   om te skakel. Sinkmetaal word dan vervaardig deur die oksied saam met
   koolstof te smelt of deur elektrolise in swaelsuur. Kadmium word
   geïsoleer vanuit die sinkmetaal deur vakuumdistillasie van die gesmelte
   in sink of dit kan verkry word deur kadmiumsulfaat uit die
   elektrolitiese oplossing neer te slaan.^[1]

[wysig] Kenmerkende eienskappe

   Kadmium is 'n sagte, smeebare, pletbare, giftige, blouerig-wit
   bivalente metaal. Die eienskappe daarvan is soortgelyk aan sink maar
   dit reageer om meer komplekse verbindings te vorm. Die algemeenste
   oksidasietoestand van kadmium is +2, maar daar is seldsame voorbeelde
   van +1 verbindings met kadmium bekend.

[wysig] Gebruike

   Ongeveer driekwart kadmium word gebruik in Batterye (veral Ni-Cd
   batterye) en die grootste hoeveelheid van die res word hoofsaaklik
   benut vir pigmente, bedekkings en platerings en as stabiliseerders vir
   plastieke. Ander gebruike sluit in:
     * In baie laagsmeltende legerings
     * In legerings vir laers, vanweë 'n lae wrywingskoëffisiënt en baie
       goeie vermoeidheidsweerstand
     * In elektroplatering (6% kadmium)
     * In baie soorte soldeersel
     * As 'n versperring om kernfisie (kernsplitsing) te beheer
     * In swart en wit televisie-fosfors en in die blou en groen fosfors
       vir kleurtelevisiebuise
     * In verfpigmente: Kadmium vorm verskeie soute met kadmiumsulfied die
       algemeenste. Hierdie sulfied word gebruik as 'n geel pigment.
       Kadmiumselenied kan gebruik word as 'n rooi pigment.
     * In sommige halfgeleiers soos kadmiumsulfied, kadmiumselenied en
       kadmiumtelluried, wat gebruik kan word as ligbespeuring of
       sonselle. HgCdTe is sensitief vir infrarooilig.
     * In PVC as stabiliseerders.
     * In molekulêre biologie word dit gebruik om die spanningsafhanklike
       kalsiumkanale te blokkeer teen kalsiumioonvloei.

[wysig] Geskiedenis

   Kadmium (Latyns cadmia, Grieks καδμεία wat "kalamyn" beteken, wat 'n
   kadmiumdraende mengsel van minerale is en vernoem is na die Griekse
   mitologiese karakter, Κάδμος (Kadmos)) is in Duitsland ontdek in 1817
   deur Friedrich Strohmeyer. Strohmeyer het die nuwe element in 'n
   onsuiwerheid van sinkkarbonaat (kalamyn) gevind en vir 100 jaar was
   Duitsland die enigste betekenisvolle produsent van die metaal gewees.
   Die metaal is vernoem na kalamyn omdat die metaal in hierdie verbinding
   ontdek is. Strohmeyer het opgemerk dat sommige onsuiwer kalamynmonsters
   die neiging gehad het om van kleur te verander as dit verhit is, anders
   as suiwer kalamyn.

   Ten spyte daarvan dat kadmium en sy verbindings baie giftig is
   kalsiumjodied in die verlede as 'n medisyne gebruik. In 1927 het die
   Internasionale Buro vir Gewigte en Mates die meter in terme van die
   rooi kadmium spektrumlyn (1m = 1 553 164.13 golflengtes) gedefinieer.
   Hierdie definisie is sedertdien verander (sien krypton).

[wysig] Verspreiding

   Kadmiummetaal
   Kadmiummetaal
   Wêreldproduksie tendense
   Wêreldproduksie tendense

   In 2001 was Sjina die hoofprodusent van kadmium met byna 'n sesde
   aandeel van wêreldproduksie gevolg deur Suid-Korea en Japan alvorens
   die British Geological Survey.

   Kadmiumdraende ertse is seldsaam en kom in klein hoeveelhede voor.
   Greenokiet (CDS), die enigste betekenisvolle mineraal kom bykans altyd
   saam met sfaleriet (ZNS) voor. Gevolglik word kadmium hoofsaaklik
   vervaardig as 'n byproduk van die ontginning van sulfiedertse van sink
   en tot 'n mindere mate van lood en koper. Klein hoeveelhede kadmium,
   ongeveer 10% van totale verbruik, word verkry vanuit sekondêre bronne,
   hoofsaaklik uit die stof wat vrygestel word deur die herwinning van
   yster- en staalskroot.

[wysig] Isotope

   Beeld van die pers lig vanaf 'n helium-kadmium metaaldamplaser. Die
   hoogs monochromatiese kleur spruit uit die 441.563 nm oorgangslyn van
   kadmium.
   Beeld van die pers lig vanaf 'n helium-kadmium metaaldamplaser. Die
   hoogs monochromatiese kleur spruit uit die 441.563 nm oorgangslyn van
   kadmium.

   Kadmium wat in die natuur voorkom bestaan uit 8 isotope. By twee van
   hierdie isotope is radio-aktiwiteit waargeneem en daar is voorspel dat
   drie ander radio-aktief moet wees maar daar is tot op hede geen verval
   waargeneem nie, vanweë hulle uiters lang halfleeftye.

   Die twee natuurlik radio-aktiewe isotope is ^113Cd (beta-verval,
   halfleeftyd van 7.7 × 10^15 jaar) en ^116Cd (twee-neutrino dubbele
   beta-verval, halfleeftyd van 2.9 × 10^19 jaar). Die ander drie is
   ^106Cd, ^108Cd (dubbele elektronvangs en ^114Cd (dubbele beta-verval).
   Ten minste drie ander isotope - ^110Cd, ^111Cd en ^112Cd - is geheel en
   al stabiel. Van die isotope wat afwesig is in natuurlike kadmium is die
   langslewende ^109Cd met 'n halfleeftyd van 462.6 dae en ^115Cd met 'n
   halfleeftyd van 53.46 uur. Al die oorblywende radio-aktiewe isotope het
   halfleeftye van minder as 2.5 uur, en die meerderheid van hulle se
   halfleeftye is selfs korter as 5 minute. Hierdie element het ook 8
   bekende metatoestande met die stabielste hiervan ^113mCd (t[½] 14.1
   jaar), ^115mCd (t[½] 44.6 dae)en ^117mCd (t[½] 3.36 uur).

   Die bekende isotope van kadmium wissel in atoommassa van 94.950 (^95Cd)
   tot 131.946 (^132Cd). Die primêre vervalmodus voor die tweede volopste
   stabiele isotoop, ^112Cd, is elektronvangs en die primêre modus daarna
   is betaverval en elektronvangs. Die primêre vervalproduk voor ^112Cd is
   element 47 (silwer) en die primêre produk daarna is element 49
   (indium).

[wysig] Giftigheid

   Kadmium hou 'n beroepsgevaar in wat verband hou met nywerheidsprosesse
   soos die metaalplatering en die vervaardiging van nikkel-kadmium
   batterye, pigmente, plastieke en ander sintetiese materiale. Die
   hoofroete vir blootstelling in nywerheidsomgewings is deur inaseming.
   Inaseming van kadmiumbevattende dampe kan aanvanklik koors tot gevolg
   hê maar later vererger tot chemiese pneumonitis, pulmonary edema en
   selfs die dood.^[2]

   Kadmium is ook 'n element wat omgewingsgevare inhou. Menslike
   blootstelling tot kadmium in die omgewing is hoofsaaklik as gevolg van
   die verbranding van fossielbrandstowwe en munisipale afval.^[3] Daar
   was noemenswaardige gevalle van vergiftiging wat die resultaat was van
   langtermyn blootstelling aan kadmium besmette voedsel en water. In die
   dekades na die Tweede Wêreldoorlog het Japanese mynboubedrywighede die
   Jinzu-rivier met kadmium en spore van ander giftige metale besmet. As
   gevolg daarvan het kadmium opgebou in rysgewasse wat al langs die
   rivier afstroom van die myne gegroei het. Die plaaslike landelike
   gemeenskappe het die besmette rys geëet en Itai-tai siekte asook
   verskeie nierafwykings ontwikkel.^[4] Kadmium is een van ses stowwe wat
   deur die Europese Unie se ROHS lys van beperkte stowwe voorkom wat
   karsinogeniese stowwe in rekenaars verbied.

   Kadmium en verskeie kadmiumbevattende verbindings is ook bekende
   karsinogene en kan vele soorte kankers verwek.^[5]

   Huidige navorsing het bevind dat kadmiumtoksisiteit in die liggaam
   ingedra kan word deur sinkverbindende proteïene. Sink en kadmium val in
   dieselfde groep in die periodieke tabel en bevat 'n gemeenskaplike (+2)
   oksidasietoestand en is bykans dieselfde grootte in 'n geïoniseerde
   toestand. Om hierdie rede kan kadmium vir sink in baie biologiese
   stelsels vervang, veral stelsels wat sagter ligande soos swael bevat.
   Kadmium kan soveel as tien keer sterker aan sekere biologiese stelsels
   verbind en is buitengewoon moeilik om te verwyder. Verder kan kadmium
   ook vir magnesium en kalsium in sekere biologiese stelsels vervang.
   Sodanige vervangings is egter seldsaam.

   Die rook van tabak is die belangrikste enkele bron van
   kadmiumblootstelling onder bevolkings in die algemeen. Daar word geraam
   dat ongeveer 10% van die kadmium-inhoud van 'n sigaret ingeasem word.
   Die absorpsie van kadmium in die longe is baie meer doeltreffend as in
   die spysverteringskanaal en daar word sowat 50% van die kadmium wat in
   sigaretrook ingeasem word, geabsorbeer

   Rokers se kadmiumkonsentrasies in hul bloed is sowat 4-5 keer hoër en
   die konsentrasie kadmium in hul niere is sowat 2-3 keer meer as in dié
   van nie-rokers. Ten spyte va die hoë kadmium inhoud in sigaretrook wil
   dit voorkom asof daar min blootstelling aan kadmium voorkom as gevolg
   van passiewe rook. Geen beduidende effek in kadmiumkonsentrasies in
   bloed kon by kinders wat aan tabakrook in hul omgewing blootgestel word
   bespeur word nie.

[wysig] Voorsorgmaatreëls

   Wanneer daar met kadmium gewerk word is dit belangrik dat dit onder 'n
   dampkas gedoen word of dat daar van 'n geskikte asemhalingstoestel
   gebruik gemaak word om 'n mens teen die gevaarlike dampe te
   beskerm.^[6] Soldeersels kan byvoorbeeld kadmium bevat en moet met sorg
   hanteer word.

[wysig] Verwysings

    1. ^ Kadmium artikel by WebElements.com
    2. ^ [1] Principles and Methods of Toxicology (vierde uitgawe). A.
       Wallace Hayes. Taylor and Francis Publishing Inc.; Philadelphia,
       2001.
    3. ^ Die Amerikaanse departement vir omgewingsbeskerming se opsomming
       oor kadmium
    4. ^ [2] Environmental cadmium exposure, adverse effects, and
       preventative measures in Japan. Nogowa et al. Biometals. 2004 Okt;
       17(5):581-7.
    5. ^ 11th Report on Carcinogens provided by the National Toxicology
       Program
    6. ^ OSHA Solutions for workplace cadmium exposure

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Cadmium
     * IARC Monograph "Cadmium and Cadmium Compounds"
     * National Pollutant Inventory - Cadmium and compounds
     * WebElements.com – Cadmium
     * Los Alamos National Laboratory – Cadmium
     * [3] Warning Moose and Deer Liver
     * National Institute for Occupational Safety and Health - Cadmium
       Page

   Kategorie: Chemiese elemente

