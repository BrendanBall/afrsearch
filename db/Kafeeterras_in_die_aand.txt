Kafeeterras in die aand


   Kafeeterras in die aand
   Vincent van Gogh, 1888
   Olie op doek, 81 × 65.5 cm
   Kröller-Müller Museum

   Kafeeterras in die aand , ook bekend as Die Kafeeterras by die Place du
   Forum, is 'n skildery deur die Nederlandse skilder Vincent van Gogh wat
   hy in September 1888 in Arles, Frankryk geskilder het. Van Gogh het
   olieverf op doek gebruik en die skildery is 81 × 65.5 cm (32" × 26").
   Die skildery is tans in die Kröller-Müller Museum in Otterlo,
   Nederland.
   Kafeeterras in Oktober 2003
   Kafeeterras in Oktober 2003

   In die skildery druk Van Gogh sy nuwe indrukke van die suide van
   Frankryk uit en die skildery beeld 'n kaffee in Arles, toe Café
   Terrace, en nou genaamd Café van Gogh, uit. Die styl van die skildery
   is uniek vir Van Gogh met die warm kleure en die diepte van die
   perspektief.

   Van Gogh het in 'n brief aan sy suster ^[1] geskryf nadat hy die
   skildery voltooi het waarin hy sy entoesiasme daaroor uitspreek:

          Ek is slegs onderbreek deur my werk aan 'n nuwe skildery wat die
          buitekant van 'n nagkafee uitbeeld. Op die terras is daar klein
          figure van mense wat drankies drink. 'n Reuse geel lantern
          verlig die terras, die fasade, die sypaadjie en werp selfs lig
          op die plaveistene van die pad wat 'n pienkerige violet kleur
          aanneem. Die gewels van die huise, soos 'n pad wat onder 'n blou
          hemel gespikkel met sterre verbleik, is donker blou of violet
          met 'n groen boom. Hier het jy nagskilder sonder swart, met niks
          anders as pragtige blou en violet en groen en die verligte
          omgewing kleur die kleure self swael bleekgeel en sitroengroen.
          Dit amuseer my geweldig om die nag net daar te verf. Normaalweg
          teken en verf mens die skildery gedurende die dag na die skets.
          Maar ek hou daarvan om die ding onmiddelik te verf.

          Dit is waar dat in die donker ek 'n blou vir 'n groen kan
          aansien, 'n blou lila vir 'n pink lila, aangesien dit moeilik is
          om die kwaliteit van die skakering te onderskei. Maar dit is die
          enigste manier om weg te kom van ons konvensionele nag met swak
          bleekwit lig, terwyl selfs 'n eenvoudige kers reeds aan ons die
          rykste geel'e en oranje's verskaf.

   Dit is die eerste skildery waarin hy 'n sterreagtergrond gebruik het.
   Hy het voortgegaan om ster gevulde hemels te skilder in Sterrenag oor
   die Rhône, wat in dieselfde maand geskilder is, en die meer bekende
   Sterrenag 'n jaar later. Ook in Portret van Eugene Boch het Van Gogh 'n
   sterlig agtergrond geskilder.

[wysig] Verwysings

    1. ^ Brief (in Frans) (Engelse vertaling) van Vincent van Gogh na
       Wilhelmina van Gogh, Arles, 9 en 16 September 1888. Besoek op 1 Mei
       2006.

[wysig] Eksterne skakels

     * Die Vincent van Gogh Gallery inskrywing oor Kafeeterras in die
       aand.

   Kategorieë: Vincent van Gogh skilderye • Arles

