Kaffer


   Die woord Kaffer (of Kaffir, Keffir) is gebruik deur Europese setlaars
   in Suid-Afrika as noemnaam vir die plaaslike swart stamme wat hulle
   teen die Visrivier teëgekom het. Later is dit deur blanke
   Suid-Afrikaners as 'n hoogs aanstootlike term gebruik vir enige swart
   persoon, en is deesdae soortgelyk aan die Noord-Amerikaanse woord
   nigger. Die oorsprong van die woord is onseker: dit mag van 'n
   Nederlandse term vir 'kewer' afkomstig wees, en is moontlik saamgesmelt
   met die Moslemwoord, soos deur Arabiere gebruik vir nie-Moslem swart
   mense aan die suide van die vasteland. Daar is ook voorgestel dat dit
   vanaf die Hebreeuse woord vir dorp, "kafar" of "kefar", mag kom.

   Omdat beide die Moslem- en blanke Afrikanergebruik van die woord
   skellend is, word die term Kaffer as 'n rassistiese term gesien.

   In Suid-Afrika, alhoewel die term steeds geag word as té aanstootlik
   vir gebruik deur swart Suid-Afrikaners – soortgelyk aan hoe "nigger"
   deesdae as 'n algemene, vriendelike term in swart hip-hop-kultuur
   gebruik word – is "Kaffir" gebruik in 1995 as die titel van 'n treffer
   deur die Johannesburgse Kwaitokunstenaar, Arthur Mafokate. Die woorde
   sluit 'n pleidooi aan blanke Suid-Afrikaners in om die woord vir ewig
   van hul woordeskat uit te laat: "I don't come from the devil, don't
   call me a kaffir, you won't like it if I call you a baboon."

   Die woord is ook gebruik as angel in die titel van "Kaffir Boy", die
   outobiografie van Mark Mathabane, wat in die swart township Alexandra
   grootgeword het, na Amerika gereis het met 'n tennisbeurs, en toe 'n
   suksesvolle skrywer in sy aangenome tuisland geword het.

[wysig] Sien ook

     * Geskiedenis van die Kaapkolonie

[wysig] Bronnelys

     * en:Kaffir (Historical usage in southern Africa) by die Engelse
       Wikipedia
     * en:Kaffir (ethnic slur) by die Engelse Wikipedia

   Kategorie: Geskiedenis van Suid-Afrika

