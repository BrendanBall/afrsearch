Kalahari


   Die Kalahari-woestyn
   Die Kalahari-woestyn
   Die Kalahari-woestyn in Namibië
   Die Kalahari-woestyn in Namibië

   Die Kalahari-woestyn is 'n uitgestrekte dorre tot halfdorre sanderige
   gebied. Dit is geleë in suidelike Afrika, met 'n oppervlakte van
   ongeveer 900 000 km², wat 'n groot gedeelte van Botswana insluit, en
   dele van Namibië en Suid-Afrika. Die omliggende Kalahari-bekken se
   oppervlakte strek oor meer as 2.5 miljoen km².

   Die enigste permanente rivier is die Okavango. Dié rivier dreineer in
   'n deltagebied wat uit moerasse bestaan, en spog met 'n ryke
   natuurlewe. Daar bestaan ook antieke droë rivierbeddings-omuramba
   genoem- regoor die sentrale noordelike dele van die Kalahari wat poele
   water bevat tydens die reënseisoen. Die rivierbeddings is deesdae
   meestal weidingsareas waar minder wilde diere voorkom as vroeër. Daar
   was 'n groot verskeidenheid diere soos olifante en kameelperde asook
   predatore soos leeus en jagluiperds.
   Kategorieë: Woestyne • Suid-Afrika • Namibië • Botswana

