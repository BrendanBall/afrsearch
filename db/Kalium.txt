Kalium



                             kalium – kalsium
            Na
             K
            Rb


              Kalium in die periodieke tabel

                                                  Volledige tabel

                                                                  Algemeen
                                        Naam, Simbool, Getal Kalium, K, 19
                                             Chemiese reeks alkalie-metale
                                        Groep, Periode, Blok 1 (IA), 4 , s
                                       Digtheid, Hardheid 856 kg/m^3 , 0.4
                                                     Voorkoms silwerig-wit
                                                           Atoomeienskappe
                                                    Atoomgewig 39.0983 ame
                                           Atoomradius (ber.) 220 (243) pm
                                                   Kovalente radius 196 pm
                                               van der Waals radius 275 pm
                                             Elektronkonfigurasie [Ar]4s^1
                                        e^− e per energievlak 2, 8, 8, 1
                                Oksidasietoestande (Oksied) 1 (sterk basis
                                 Kristalstruktuur kubies liggaamgesentreer
                                                        Fisiese eienskappe
                                            Toestand van materie vastestof
                                            Smeltpunt 336.53 K (63.38 °C)
                                              Kookpunt 1032 K (758.85 °C)
                                      Molêre volume 45.94 ×10^-6 m^3/mol
                                            Verdampingswarmte 79.87 kJ/mol
                                              Smeltingswarmte 2.334 kJ/mol
                                                   Dampdruk 1.06×10^-4 Pa
                                    Spoed van klank 2000 m/s teen 293.15 K
                                                                   Diverse
                                  Elektronegatiwiteit 0.82 (Pauling skaal)
                                  Spesifieke warmtekapasiteit 757 J/(kg*K)
                           Elektriese geleidingsvermoë 13.9 10^6/(m·ohm)
                                  Termiese geleidingsvermoë 102.4 W/(m*K)
                                     1^ste ionisasiepotentiaal 18.8 kJ/mol
                                      2^de ionisasiepotentiaal 3052 kJ/mol
                                      3^de ionisasiepotentiaal 4420 kJ/mol
                                      4^de ionisasiepotentiaal 5877 kJ/mol
                                      5^de ionisasiepotentiaal 7975 kJ/mol
                                      6^de ionisasiepotensiaal 9590 kJ/mol
                                     7^de ionisasiepotensiaal 11343 kJ/mol
                                    8^ste ionisasiepotensiaal 14944 kJ/mol
                                   9^de ionisasiepotensiaal 16963.7 kJ/mol
                                    10^de ionisasiepotensiaal 48610 kJ/mol
                                                     Mees stabiele isotope

                                iso    NV   halfleeftyd  VM  VE MeV
                                                            [nie SI]  VP
                                ^39K 93.26% K is stabiel met 20 neutrone
                                ^40K 0.012% 1.277 E^9 j β^-
                                                        ε   1.311
                                                            1.505    ^40Ca
                                                                     ^40Ar
                                ^41K 6.73%  K is stabiel met 22 neutrone

                       SI eenhede & STD word gebruik tensy anders vermeld.

   Kalium is 'n chemiese element in die periodieke tabel met die simbool K
   en atoomgetal van 19. Dit is 'n sagte, silwerwit metaalagtige
   alkalie-metaal wat natuurlik in verbinding met ander elemente voorkom
   in seewater en baie ander minerale. Dit oksideer vinnig in lug, is baie
   reaktief, veral in water en sy chemiese eienskappe is baie soortgelyk
   aan die van natrium.

   Inhoud

        * 1 Kenmerkende eienskappe
        * 2 Aanwendings
        * 3 Geskiedenis
        * 4 Verspreiding
        * 5 Isotope
        * 6 Voorsorgmaatreëls
        * 7 Kalium in die dieet
        * 8 Verwysings
        * 9 Eksterne skakels

[wysig] Kenmerkende eienskappe

   Met 'n digtheid laer as water is kalium die tweede ligste metaal na
   litium. Dit is 'n sagte vastestof wat maklik met 'n mes gesny kan word
   en het 'n silwerwit kleur op vars blootgestelde oppervlaktes. Dit
   oksideer vinnig in lug en moet in minerale olie soos keroseen bewaar
   word.

   Soortgelyk aan ander alkalie-metale reageer kalium heftig met water met
   die vrystelling van waterstof. Wanneer dit in kontak met water kom, kan
   dit spontaan ontbrand. Kaliumsoute straal 'n violet kleur af wanneer
   dit aan 'n vlam blootgestel word.

[wysig] Aanwendings

     * Kaliumoksied, beter bekend as potas, word hoofsaaklik in kunsmis
       gebruik.
     * Kaliumnitraat word in buskruit gebruik.
     * Kaliumkarbonaat word gebruik in die vervaardiging van glas.
     * Glas wat met vloeibare kalium behandel is, is baie sterker as
       gewone glas.
     * NaK 'n legering van natrium en kalium word gebruik as hitte-oordrag
       medium.
     * Hierdie metaal is 'n noodsaaklike voedingstof vir plantegroei en
       kan in die meeste grondsoorte gevind word.
     * Kalium speel 'n belangrike biologiese rol in diere se selle. (sien
       Na-K pomp)
     * Kaliumchloried word as vervanging vir tafelsout gebruik en word ook
       gebruik om die hart te stop in hartchirurgie en by teregstellings
       deur middel van dodelike inspuitings.

   Daar bestaan baie kaliumsoute wat kommersieel van belang is en sluit
   in: bromied, karbonaat, chloraat, chloried, chromaat, sianied,
   dichromaat, hidroksied, jodied, nitraat, sulfaat.

[wysig] Geskiedenis

   Kalium is in 1807 deur Sir Humphry Davy ontdek, wat dit vanuit bytpotas
   (KOH) onttrek het. Die alkalie-metaal was die eerste wat met behulp van
   elektrolise voorberei is.

[wysig] Verspreiding

   Die element maak ongeveer 2.4% van die Aarde se kors uit en is die
   sewende mees volop element daarin. Vanweë sy onoplosbaarheid is dit
   moeilik om kalium vanuit sy minerale te ontgin.

   Ander minerale soos karnaliet, langbeiniet, polihaliet en silviet word
   egter in antieke neerslae in mere en seebodems gevind. Hierdie minerale
   vorm groot neerslae wat die ekonomiese ontginning van kalium en sy
   soute moontlik maak. Die hoofbron van kalium, potas, word in
   Kalifornië, Duitsland, Nieu-Meksiko, Utah en ander plekke in die wêreld
   gemyn. Byna 'n kilometer onder die oppervlak van Saskatchewan is daar
   groot neerslae potas wat moontlik 'n belangrike bron van hierdie
   element en sy soute in die toekoms kan wees.

   Die oseane is 'n ander bron van kalium maar die hoeveelhede teenwoordig
   in 'n gegewe volume seewater is relatief laag in vergelyking met
   natrium.

   Kalium kan geïsoleer word deur die elektrolise van sy hidroksied in 'n
   proses wat weinig verander het sedert Davy se tyd. Termiese metodes
   word ook ingespan vir kaliumproduksie deur van kaliumchloried gebruik
   te maak. Kalium word byna nooit in onverbonde vorm in die natuur
   aangetref nie. In lewende organismes speel die K^+ ioon 'n uiters
   noodsaaklike rol in die fisiologie van prikbare selle.

[wysig] Isotope

   Kalium in veldspaat
   Kalium in veldspaat

   Daar is sewentien isotope van kalium bekend. Die nie-sintetiese vorm
   van kalium bestaan uit drie isotope: K-39 (93.3%), K-40 (0.01%) en K-41
   (6.7%). K-40, wat natuurlik voorkom, verval na stabiele Ar-40 (11.2%)
   deur elektronvangs en deur positron-emissie en na stabiele Ca-40
   (88.8%) deur beta-verval; K-40 het 'n halfleeftyd van 1.250 × 10^9
   jaar.

   Die verval van K-40 na Ar-40 word algemeen gebruik in die datering van
   rotse. Die konvensionele K-Ar dateringmetode is afhanklik van die
   aanname dat die rotse geen argon bevat het tydens die vorming daarvan
   nie en dat alle radiogeniese argon (d.w.s, Ar-40) in die rots behoue
   gebly het, m.a.w. 'n geslote stelsel. Minerale word gedateer deur die
   vasstelling van die kaliumkonsentrasie en die hoeveelheid radiogeniese
   Ar-40 wat geakkummuleer het. Die minerale wat hulle die beste leen tot
   datering op hierdie manier is biotiet, muskoviet en
   plutoniese/hoëgraadse hoornblende, vulkaniese veldspaat; hele
   rotsmonsters vanaf vulkaniese vloeie en vlak insnydings kan ook
   gedateer word as hulle nie verweer is nie.

   Behalwe vir datering is kalium-isotope ook baie gebruik as spoorders in
   verweringstudies. Hulle is ook gebruik in die voedingsiklus-studies
   omdat kalium 'n makro-voedingstof is wat 'n vereiste vir lewe is.

   K-40 kom in natuurlike kalium (en daarom ook in kommersiële
   plaasvervangers vir tafelsout) in groot genoeg hoeveelhede voor dat
   groot sakke van daardie plaasvervangers gebruik kan word as
   radio-aktiewe bronne vir klaskamerdemonstrasies.

[wysig] Voorsorgmaatreëls

   Soliede kalium reageer heftig met water. Hierdie metaal moet daarom
   onder 'n minerale olie, soos keroseen, bewaar word en met sorg hanteer
   word.

[wysig] Kalium in die dieet

   Kalium is 'n noodsaaklike mineraal in daaglikse voeding; dit help met
   spiersametrekkings en die behoud van die elektroliet-balans in
   liggaamselle. Kalium speel ook 'n belangrike rol in die oordra van
   senuwee-impulse en in die vrystelling van energie uit proteïn, vet, en
   koolhidrate tydens metabolisme. 'n Tekort van kalium kan 'n potensieel
   noodlottige toestand, bekend as hipokalemie, tot gevolg hê. Die eet van
   'n verskeidenheid voedselsoorte wat kalium bevat is die beste manier om
   genoegsame hoeveelhede in te neem. Gesonde indiwidue wat 'n
   gebalanseerde dieet volg, het selde aanvullings nodig. Baie soorte
   vrugte, groente en vleise bevat kalium.

[wysig] Verwysings

     * Los Alamos National Laboratory – Artikel oor Kalium

[wysig] Eksterne skakels

     * WebElements.com – Potassium
     * EnvironmentalChemistry.com – Potassium

   Kategorieë: Chemiese elemente • Alkalie-metale

