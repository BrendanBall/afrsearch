Kalmikië


                                                      Republiek Kalmikië
                                                    (Республика Калмыкия)
                                          Ligging van Kalmikië in Rusland
                  Land:                                 Russiese Federasie
         Russiese naam:                                Республика Калмыкия
        Plaaslike naam:                                       Хальмг Таңһч
                Status:                                 Outonome republiek
      Federale distrik:                                               Suid
     Ekonomiese streek:                                              Wolga
              Hoofstad:                                             Elista
     Rang: oppervlakte:                                                 41
           Oppervlakte:                                         76 100 km²
      Wateroppervlakte:                                               0,6%
       Rang: bevolking:                                                 78
             Bevolking:                                     292 410 (2002)
                  Tale:                                 Russies, Kalmikies
             Godsdiens: Tibettaans Boeddhisme, soennisme, Russies-Ortodoks
             President:                                Kirsan Iljoemzjinof
               Premier:                                 Wladimir Senglejef
   Amptelike webtuiste:                                            kalm.ru
             Volkslied:                             Volkslied van Kalmikië
               Tydsone:                                                  3
          Wapen
                                                                      Vlag

   Kalmikië (ook Kalmoekië; Kalmikies: Хальм Тангч, Chalm Tangtsj;
   Russies: Республика Калмыкия, Respoeblika Kalmikija), is ’n outonome
   republiek (’n deelgebied van Rusland). Dit is geleë aan die Kaspiese
   See. Dit is die enigste gebied in Europa waar Boeddhisme die
   hoofgodsdiens is. Die hoofstad is Elista en die amptelike tale Russies
   en Kalmikies.

   Inhoud

        * 1 Geskiedenis
             + 1.1 Vroeë geskiedenis
             + 1.2 Huidige beleid
        * 2 Geografie
             + 2.1 Groot dorpe en stede
             + 2.2 Riviere
             + 2.3 Mere
             + 2.4 Fauna
        * 3 Verwysings
        * 4 Eksterne skakels

[wysig] Geskiedenis

[wysig] Vroeë geskiedenis

   Die Kalmikiërs stam grotendeels van Mongoolse nomadiese volke wat hulle
   in die 17de eeu hier gevestig het. Binne 25 jaar word hulle onderdane
   van die Russiese tsaar. In ruil vir die beskerming van Rusland se
   suidelike grens kry hulle ’n jaarlikse toelae en toegang tot die markte
   van die Russiese grensgebiede. Die streek bereik die hoogtepunt van sy
   militêre en politieke mag onder Ajoeka Khan (1669-1724).

   Ná Ajoeka Khan se dood word die streek ál minder onafhanklik en ’n
   groot deel van die bevolking begin wegtrek. Om dit stop te sit, neem
   Katharina die Grote hul onafhanklikheid weg en dra alle regeringsmag
   oor aan die goewerneur van Astrachan. Ná die Tweede Wêreldoorlog word
   groot dele van die bevolking deur Josef Stalin na Siberië verban.
   Omtrent die helfte keer ná sowat twintig jaar weer terug. Op 9 Januarie
   1957 word die streek ’n outonome oblast en op 29 Julie 1958 ’n outonome
   republiek. Ná die val van die Sowjetunie behou dit sy status as
   outonome republiek.

[wysig] Huidige beleid

   Die huidige president is sedert die verkiesings van 1993 die
   multimiljoenêr Kirsan Iljoemzjinof, wat voorsitter van die
   internasionale skaakfederasie FIDE is. Sy droom is om van Kalmikië ’n
   skaakparadys en onafhanklike staat te maak.

   Iljoemzjinof het in 1994 die grondwet afgeskaf en die "diktatuur van
   die gesonde verstand" ingevoer. Dit beteken die president bepaal die
   beleid. Hy alleen kan mense aanstel en afdank. Volgens sy visie werk
   die mans, die vroue sorg vir die kinders, die kinders speel skaak en hy
   sorg vir die res.

   Hy wil Kalmikië laat afskei van die Russiese Federasie en in plaas
   daarvan ’n "geassosieerde lid" laat word. Hy glo die republiek staan de
   facto reeds buite die federasie omdat dit geen geld meer uit die
   federale begroting kry nie, maar wel belasting betaal. Rusland staan
   dié planne teen.

[wysig] Geografie

   In die suide grens Kalmikië aan Dagestan en in die noordooste aan
   Kazachstan. Sy binnelandse bure is Wolgograd (NW/N), Astrachan
   (N/NO/O), Dagestan (S), Stawropol (SW) en Rostof (W). Die republiek
   bestaan hoofsaaklik uit steppe en woestyn.

[wysig] Groot dorpe en stede

     * Elista (Элиста) – 104 254
     * Lagan (Лагань) – 14 345
     * Gorodowikofsk (Городовиковск) – 10 940
     * Troitskoje (Троицкое) – 10 298
     * Jasjkoel (Яшкуль) – 7 399
     * Sadowoje (Садовое) – 6 505
     * Malije Derbeti (Малые Дербеты) – 5 980

[wysig] Riviere

   Van die grootste riviere is:
     * Wolga (vloei deur ’n klein deel in die ooste)
     * Koema
     * Manitsj

[wysig] Mere

   Kalmikië lê aan die Kaspiese See. Daar is net enkele mere in die
   republiek, onder meer:
     * Manitsj-Goedilo
     * Sarpinskoje
     * Sostinskije
     * Tsagan-Chak

[wysig] Fauna

   Die republiek se wildlewe sluit die bekende saiga-wildsbok in. Die
   diere se habitat word beskerm in die Tsjorni Zemli-natuurreservaat.

[wysig] Verwysings

          Hierdie artikel is merendeels vertaal vanaf die Nederlandse
          Wikipedia-artikel [1]

[wysig] Eksterne skakels

     * Nuusagentskap van die Republiek Kalmikië (Engels en Russies)
     * Verslag oor die Kalmikiese taal
     * Forum van die Kalmikiese Internetgemeenskap
     * Kalmikiese Poort

   Deelgebiede van Rusland

   Outonome republieke Adigea | Altai | Basjkortostan (Basjkirië) |
   Boerjatië | Chakassië | Dagestan | Ingoesjetië | Jakoetië |
   Kabardino-Balkarië | Kalmikië | Karatsjai-Tsjerkessië | Karelië | Komi
   | Mari El | Mordowië | Noord-Ossetië | Oedmoertië | Tartarstan |
   Tsjetsjnië | Tsjoewasjië | Tiwa
   Krais Altai | Chabarofsk | Kamtsjatka | Krasnodar | Krasnojarsk | Perm
   | Primorski | Stawropol | Zabaikalski (vanaf 1 Maart 2008)
   Oblaste Amoer | Archangelsk | Astrachan | Belgorod | Brjansk | Irkoetsk
   | Iwanowo | Jaroslawl | Kaliningrad | Kaloega | Kemerowo | Kirof |
   Koergan | Koersk | Kostroma | Leningrad | Lipetsk | Magadan | Moermansk
   | Moskou | Nizjni Nowgorod | Nowgorod | Nowosibirsk | Oeljanofsk | Omsk
   | Orenburg | Orjol | Penza | Pskof | Rjazan | Rostof | Sachalin |
   Samara | Saratof | Smolensk | Swerdlofsk | Tambof | Tjoemen | Toela |
   Tomsk | Tsjeljabinsk | Twer | Wladimir | Wologda | Woronezj | Wolgograd
   Outonome oblaste Joodse Outonome Oblast
   Outonome distrikte Chanto-Mansië | Jamalië | Nenetsië | Tsjoekotka
   Federale stede Moskou | Sint Petersburg
   Kategorie: Russiese deelgebiede

