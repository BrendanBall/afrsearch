Kalsium



                       kalium – kalsium – skandium
            Mg
            Ca
            Sr


              Kalsium in die periodieke tabel

                                                  Volledige tabel

                                                                  Algemeen
                                      Naam, Simbool, Getal Kalsium, Ca, 20
                                        Chemiese reeks alkalie-aard metale
                                       Groep, Periode, Blok 2 (IIA), 4 , s
                                     Digtheid, Hardheid 1550 kg/m^3 , 1.75
                                                     Voorkoms silwerig-wit
                                                           Atoomeienskappe
                                                     Atoomgewig 40.078 ame
                                           Atoomradius (ber.) 180 (194) pm
                                                   Kovalente radius 174 pm
                                       van der Waals radius geen inligting
                                             Elektronkonfigurasie [Ar]4s^2
                                        e^− e per energievlak 2, 8, 8, 2
                                Oksidasietoestande (Oksied) 2 (sterk basis
                   Kristalstruktuur kubies vlakgesentreerd (by kamertemp.)
                                               liggaamgesentreer (>448°C)
                                                        Fisiese eienskappe
                              Toestand van materie vastestof paramagneties
                                             Smeltpunt 1115 K (841.85 °C)
                                             Kookpunt 1757 K (1483.85 °C)
                                      Molêre volume 26.20 ×10^-6 m^3/mol
                                            Verdampingswarmte 153.6 kJ/mol
                                               Smeltingswarmte 8.54 kJ/mol
                                               Dampdruk 254 Pa teen 1112 K
                                    Spoed van klank 3810 m/s teen 293.15 K
                                                                   Diverse
                                  Elektronegatiwiteit 1.00 (Pauling skaal)
                                  Spesifieke warmtekapasiteit 632 J/(kg*K)
                           Elektriese geleidingsvermoë 29.8 10^6/(m·ohm)
                                    Termiese geleidingsvermoë 201 W/(m*K)
                                    1^ste ionisasiepotentiaal 589.8 kJ/mol
                                    2^de ionisasiepotentiaal 1145.4 kJ/mol
                                    3^de ionisasiepotentiaal 4912.4 kJ/mol
                                                     Mees stabiele isotope

                               iso    NV    halfleeftyd VM   VE MeV
                                                            [nie SI]  VP
                              ^40Ca 96.941% Ca is stabiel met 20 neutrone
                              ^41Ca sin.    103,000 j   ε   0.421    ^41K
                              42Ca  0.647%  Ca is stabiel met 22 neutrone
                              43Ca  0.135%  Ca is stabiel met 23 neutrone
                              44Ca  2.086%  Ca is stabiel met 24 neutrone
                              46Ca  0.004%  Ca is stabiel met 26 neutrone
                              48Ca  0.187%  10^18 j     β^- 4.272    ^48Ti

                       SI eenhede & STD word gebruik tensy anders vermeld.

   Kalsium is 'n chemiese element in die periodieke tabel met die simbool
   Ca en atoomgetal van 20. Kalsium is 'n sagte grys alkalie-aard metaal
   wat as reduseermiddel gebruik word in die onttrekking van torium,
   sirkonium en uraan. Die element is ook die vyfste volopste element in
   die aardkors. Dit is noodsaaklik vir alle lewende organismes en speel
   'n belangrike rol in die fisiologie van selle.

   Inhoud

        * 1 Kenmerkende eienskappe
        * 2 Geskiedenis
        * 3 Aanwendings
        * 4 Verbindings
        * 5 Voorbereiding
        * 6 Isotope
        * 7 Voorsorgmaatreëls
        * 8 Verwysings
        * 9 Eksterne skakels

[wysig] Kenmerkende eienskappe

   Dit brand met 'n geelrooi vlam en vorm 'n wit nitried laag op die
   oppervlak wanneer dit aan lug blootgestel word. Dit reageer met water
   met die gepaardgaande vrystelling van waterstof en vorming van
   kalsiumhidroksied.

[wysig] Geskiedenis

   Kalsium is in 1808 deur Sir Humphry Davy, J.J. Berzelius en Poutin
   ontdek.

[wysig] Aanwendings

   Kalsium is 'n belangrike bestandeel van 'n gesonde dieet. 'n Effense
   tekort daaraan kan been en tandgroei belemmer. 'n Oordosis daarvan kan
   lei tot die vorming van nierstene. Vitamien D is noodsaaklik vir die
   absorbsie van kalsium deur die liggaam. Melkprodukte het tipies 'n hoë
   kalsium inhoud.

   Vir meer inligting omtrent Ca in die natuur, sien kalsium in biologie.

   Ander gebruike sluit in:
     * Reduseermiddel vir die ekstraksie van ander metale soos uraan,
       sirkonium en torium.
     * Vir die verwydering van suurstof, swael en koolstof uit verskeie
       yster- en nie-ysterbevattende legerings.
     * Suiwer kalsium ward ingespan om die kwaliteit van staal te
       verbeter.
     * Word gebruik in die vervaardiging van onderhoudvrye
       motorvoertuigbatterye. Verbeter die eienskappe van
       loodsuurbatterye.
     * Legeringsmiddel wat gebruik word in die produksie van aluminium-,
       berillium-, koper-, lood- en magnesiumallooie.
     * Dit word ook gebruik vir die vervaardiging van sement.

[wysig] Verbindings

   Ongebluste kalk (CaO) word in baie chemiese raffineringsprosesse
   gebruik en word vervaardig deur die verhitting van kalk. CaO vorm maak
   'n belangrike bestandeel van Portland sement uit.

   Wanneer water deur kalksteen of ander oplosbare karbonaatgesteentes
   syfer, word die rots gedeeltelik opgelos en word grotte gevorm asook
   die kenmerkende stalaktiete en stalagmiete. Kalsiumsoute in water
   veroorsaak ook die verskynsel wat as harde water bekend staan. Ander
   belangrike kalsiumverbindings is kalsiumnitraat, -sulfied, -chloried,
   -karbied, -siaanamied en -hipochloriet.

[wysig] Voorbereiding

   Voor die Tweede Wêreldoorlog is kalsium vervaardig deur die elektrolise
   van kalsiumchloried. Die metode word egter nie meer gebruik nie. Die
   proses tans in gebruik is die termiese reduksie van kalk met aluminium.
   Aluminiumpoeier en kalk word gemeng in 'n hoëtemperatuuroond tot 'n
   temperatuur van ongeveer 1200 °C onder vakuumtoestande en stel sodoende
   'n kalsiumdamp vry wat dan herwin word deur middel van kondensasie.

[wysig] Isotope

   Kalsium het ses stabiele isotope, waarvan twee in die natuur voorkom:
   stabiele Ca-40 en radio-aktiewe Ca-41 met 'n halfleeftyd van 103 000
   jaar. 97% van die element kom in die Ca-40 vorm voor. Ca-40 is, saam
   met Ar-40, een van die dogterprodukte van K-40 verval. Alhoewel K-Ar
   datering al op groot skaal in die geologiese wetenskappe ingespan is,
   het die oorvloed waarmee Ca-40 in die natuur voorkom die gebruik
   daarvan beperk. Tegnieke wat gebruik maak van massa spektrometrie en
   dubbelpiek isotoop verdunning is al gebruik vir K-Ca die
   ouderdomsbepaling van gesteentes. Anders as kosmogeniese isotope wat in
   die atmosfeer gevorm word, word Ca-41 deur neutron-aktivering van Ca-40
   gevorm. Die grootste hoeveelheid daarvan word in die boonste meter of
   so van die grond gevorm waar die kosmogeniese stroomdigtheid van die
   neutronvloei nog voldoende sterkte het. Ca-41 het baie aandag geniet in
   sterrekundige studies omdat Ca-41 na K-41 verval, 'n kritiese
   aanduiding van afwykings in sterrestelsels se gedrag.

[wysig] Voorsorgmaatreëls

   Kalsium reageer met water en sure om waterstofgas, kalsiumoksied en
   kalsiumhidroksied te vorm. Die reaksies is eksotermies. As
   kalsium-metaal dus in kontak met die vel, oë of lugweg kom, kan dit
   ernstige chemiese brande veroorsaak. Dus moet die stof so gou doenlik
   verwyder word.

   Indien dit per mond geneem word kan dit akute irritasie en brande in
   die mond, keel en maag veroorsaak en braking veroorsaak.

   As eerstehulpmaatreël moet die slagoffer so gou moontlik verwyder word
   na waar daar vars lug is. Verwyder enige metaal met 'n droë lap en was
   met groot hoeveelhede water.

   Water moet onder geen omstandighede gebruik word om kalsiumvure te blus
   nie. Droë poeier moet verkieslik gebruik word en indien die vuur baie
   groot is moet die omgewing ontruim word en die metaal toegelaat word om
   uit te brand.

[wysig] Verwysings

     * Artikel in die Engelse Wikipedia
     * Ullman's Encyclopedia of Industrial Chemistry, 6de Uitgawe, John
       Wiley & Sons (Elektroniese weergawe)

[wysig] Eksterne skakels

     * WebElements.com – Calcium
     * EnvironmentalChemistry.com – Calcium

   Kategorieë: Chemiese elemente • Alkalie-aard metale

