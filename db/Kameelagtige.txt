Kameelagtige


   Die vier soorte llamas en twee kamele is kameelagtiges; lede van die
   familie Camelidae, die enigste familie in die sub-orde Tylopoda.

   Kameelagtiges is gelyktonige hoefdiere en word geklassifiseer in
   dieselfde orde as varke, muskusvarke en seekoeie (sub-orde Suidae en
   die buitengewoon suksesvolle uiteenlopende sub-orde Ruminantia wat
   beeste, bokke, wildsbokke en baie ander insluit. Net soos baie
   Ruminantia neig die kameelagtiges om groot en uitsluitlik plantvreters
   te wees.

   Kameelagtiges verskil van ander herkouers in verskeie opsigte. Hulle
   het 'n driekamer- eerder as 'n tweekamermaag; die bolip is gesplete en
   albei dele is afsonderlik beweegbaar; 'n enkele voortand in die bokaak,
   en uniek aan soogdiere, ovaalvormige rooibloedselle. Hulle het lang
   bene, wat nog langer lyk as gevolg van die kaal bobene tussen die
   skenkel en die heup, en hoewel hulle hoewe het, raak slegs die voorste
   punt van die hoef op die grond en die meeste gewig van die dier word op
   die taai, leeragtige kussing onder die voetsool gedra. Die
   Suid-Amerikaanse kameelagtiges is aangepas vir steil en rotsagtige
   terrein, en kan die kussings onder die tone beweeg om 'n beter greep te
   verseker. Die twee Afro-Asiatiese spesies groot aanpassings ondergaan
   om hulle toe te rus om in ruwe, feitlik waterlose toestande te kan
   oorleef.

   Kameelagtiges is buitengewoon omdat hulle huidige verspreiding feitlik
   'n spieëlbeeld van hulle herkoms is. Kameelagtiges het vir die eerste
   keer baie vroeg in die ewolusie van die gelyktonige herkouers verskyn,
   ongeveer 45 miljoen jaar gelede gedurende die laat Eoseentydperk, in
   die hedendaagse Noord-Amerika. Die familie het verdeel en het floreer,
   maar beperk gebly tot die Noord-Amerikaanse kontinent, tot ongeveer 2
   of 3 miljoen jaar gelede, toe sommige in Asië aangekom het, en na die
   vorming van die Panama landbrug ook in Suid-Amerika.

   Die oorspronklike kameelagtiges van Noord-Amerika was volop tot in die
   onlangse geologiese verlede maar het toe verdwyn, moontlik as gevolg
   van die jag of habitatveranderinge deur die eerste koloniste. Drie
   spesiegroepe het oorleef; die Dromedaris van Noord-Afrika en
   Suidwes-Asië; die Baktriese kameel van Oos-Asië; en die
   Suid-Amerikaanse groep, wat nou so uiteenlopend is dat hulle naby
   verwant is, maar normaalweg geklassifiseer word as vier spesies, nl.
   Llamas, Alpakkas, Guanacos, en Vikoenas.

[wysig] Wetenskaplike klassifikasie

     * ORDE ARTIODACTYLA
          + Suborde Suina
               o Familie Suidae: varke
               o Familie Hippopotamidae: seekoeie
               o Familie Tayassuidae: muskusse
          + Suborde Tylopoda
               o Familie Camelidae
                    # Genus: Llama
                         @ Llama, Llama glama
                         @ Alpakka, Llama pacos
                         @ Guanaco, Llama guanicoe
                    # Genus: Vicugna
                         @ Vikoena, Vicugna vicugna
                    # Genus: Camelus
                         @ Dromedaris, Camelus dromedarius
                         @ Baktriese Kameel, Camelus bactrianus
          + Suborde Ruminantia
               o Familie Tragulidae: chevrotains.
               o Familie Moschidae: muskusdier
               o Familie Cervidae: takbok.
               o Familie Giraffidae: Kameelperd en Okapi.
               o Familie Antilocapridae: Gaffelbok.
               o Familie Bovidae: beeste, bokke, skape, and wildsbokke.

[wysig] Eksterne skakels

     * Afbeeldings van verskillende kameelspesies

     Kameelagtiges
        Afro-Asiatiese Kameelagtiges: Baktriese Kameel - Dromedaris
     Suid-Amerikaanse Kameelagtiges: Alpakka - Guanaco - Llama - Vicuña

   Afdeling:Kameelagtiges
   Kategorie: Kameelagtiges

