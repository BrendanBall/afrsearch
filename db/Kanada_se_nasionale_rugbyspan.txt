Kanada se nasionale rugbyspan


   Kanada
   Beeld:Canada Rugby team.jpg
   Unie Rugby Canada
   Bynaam(e) Canucks
   Afrigter Vlag van Kanada  Ric Suggitt

   Spankleure Spankleure Spankleure
   Spankleure
   Spankleure
   　
   Spankleure

   Spankleure Spankleure Spankleure
   Spankleure
   Spankleure
   　
   Alt. kleure
   Eerste internasionale wedstryd
   Vlag van Japan Japan 9 - 8 Kanada Vlag van Kanada
   (31 Januarie 1932)
   Grootste oorwinning
   Barbados 3 - 71 Kanada Vlag van Kanada
   (24 Junie 2006)
   Grootste nederlaag
   Vlag van Engeland Engeland 70 - 0 Kanada Vlag van Kanada
   (13 November 2004)
   Wêreldbeker
   Verskynings 5 (Eerste in 1987)
   Beste uitslag Kwarteindstryd, 1991

   Die Kanadese nasionale rugbyspan verteenwoordig Kanada in
   internasionale rugby. Die span word bestuur deur Rugby Canada, en die
   span speel gewoonlik in rooi en swart. Kanada neem deel in kompetisies
   soos die Churchill-Beker en die Rugby Wêreldbeker. Die reuse grootte
   van Kanada beteken dat rugbytalent oor die land verstrooi is wat
   afrigters en keurders se taak bemoeilik. Die Kanadese klimaat is ook
   vir groot dele van die jaar in baie dele van die land nie geskik vir
   die speel van rugby nie.

   Kanada speel reeds sedert die 1930's internasionale rugby en die land
   het sy debuut in 1932 teen Japan gemaak. Kanada het in elke Wêreldbeker
   deelgeneem sedert die toernooi vir die eerste keer in 1987 gehou is.
   Kanada se beste uitslag in die Wêreldbeker tot dusver was om die
   kwarteindstryd te bereik in 1991.

   Inhoud

        * 1 Geskiedenis
             + 1.1 Beginjare
             + 1.2 Tussenoorlogse Tydperk
             + 1.3 Na-oorlogse Tydperk
             + 1.4 Moderne era
        * 2 Verwysings

[wysig] Geskiedenis

[wysig] Beginjare

   Rugby is in die 1860's deur immigrante, lede van die regimentsleërs en
   die Royal Navy in Halifax, Nova Scotia en Esquimalt, Brits-Kolombië na
   Kanada ingevoer.^[1] Hoewel rugby aan beide kuste gefloreer het, is die
   eerste rugby wedstryd in Kanada waarskynlik in 1864 tussen
   artilleriesoldate Montréal gespeel. In 1864 het Trinity College in
   Toronto die eerste rugbyreëls in Kanada gepubliseer. Die eerste
   wedstryd aan die weskus is in 1876 op Vancouvereiland gespeel tussen
   lede van die vloot en leër wat op die eiland gestasioneer was. In 1889
   is die eerste rugbywedstryd op die vasteland van Brits-Kolombië
   gespeel.^[2] In 1874 het die eerste Noord-Amerikaanse internasionale
   wedstryd in Cambridge, Massachusetts tussen McGill en Harvard
   Universiteite plaasgevind. Later in die selfde jaar is 'n tweede
   wedstryd gespeel, maar die keer was Harvard die gashere en is die
   wedstryd volgens vroeë "Amerikaanse Voetbalreëls" gespeel. Vandag sit
   McGill Universitiet en Harvard Universiteit die tradisie van die oudste
   jaarlikse sportkompetisie in Noord-Amerika voort en ding hulle mee om
   die Covo-Beker, op alternerende wedstrydplekke elke November, volgens
   die oorsponklike reëls van rugbyvoetbal. McGill Universiteit kan dus
   aanspraak maak daarop om die oudste rugbyklub in Kanada te wees. Die
   oudste onafhanklike rugbyklub, wat steeds aktief is, is die Westmount
   Rugbyvoetbalklub.^[3]. Die eerste provinsiale wedstryd is ook in 1874
   tussen Ontario en Quebec gespeel.^[1]

   'n Kanadese Rugbyvoetbalunie is in 1884 gestig.^[verwysing benodig] Die
   organisasie het egter in die Canadian Football League ontwikkel soos
   rugby in Kanada in Kanadese voetbal ontwikkel het. In 1889 is die
   Brits-Kolombië Rugbyunie gevorm. Dit is gevolg deur die stigting van
   die Halifax Voetbalklub aan dei ooskus in 1870. In die 1880's is baie
   ander klubs aan die oos- en weskus gevorm en in 1890 is die Maritime
   Provinsiesrugbyunie gevorm. In die Kanadese prairie-state is rugby tot
   Winnipeg beperk tot die 1880's toe die North West Mounted Police en die
   Moosomin klubs gevrom is om teen St. John's Kollege en Winnipeg te
   speel. In 1892 is die Manitoba Rugbyvoetbalklub gevorm en in die 1890's
   is die spel na Alberta en Saskatchewan deur die North West Mounted
   Police uitgevoer.^[1]

   In 1902–1903 het die eerste Kanadese span Brittanje besoek. Op 23
   Oktober 1902 het Kanada teen Frankryk gespeel en gewen.^[4] In 1909 het
   Lord Earl Grey, toe Goewerneur-Generaal van Kanada 'n trofee aan die
   CRU geskenk wat aan die Rugby voetbal Kampioenskap van Kanada toegeken
   moes word. Dié trofee het as die Grey Cup bekend geword. Die reëls in
   Kanada was egter geweldig verskillend van die reëls wat gebruik is
   lande wat deel was van die Internasionale Rugbyraad. In die jare wat
   gevolg het sou die CRU vorentoe aangee wettig maak en ander
   veranderings implementeer wat Kanadese voetbal 'n geheel en ander sport
   laat word het.

[wysig] Tussenoorlogse Tydperk

   Gedurende die Eerste - en Tweede Wêreldoorlog is die speel van rugby
   onderbreek en van 1914 tot 1919 was daar slegs in Brits-Kolombië en
   Nova Scotia genoeg spanne wat aktief gebly het om op semi-gereelde
   basis wedstryde te speel. In die tussenoorlogse tydperk was daar in
   Kanada ietwat van 'n herlewing. In 1919 het 'n Canadian Services-span
   oorsee teen verteenwoordigers van Engeland, Nieu-Seeland, Suid-Afrika
   en Australië gespeel. Die oorspronklike Kanadese Rugbyunie het net voor
   die Eerste Wêreldoorlog ontbind. Die stigting van die Rugbyunie van
   Kanada het in 1929 plaasgevind en is 'n jaar later gevolg deur 'n toer
   na Japan deur 'n verteenwoordigende Kanadese span in 1932 wat daarop
   gemik was handel tussen die twee lande te bevorder. Omtrent die helfte
   van die span was Kandees-gebore, meestal uit Brits-Kolombië en die res
   was oorspronklik van Brittanje. Kanada het 9-8 en 38-5 in die twee
   toetse teen Japan verloor.

[wysig] Na-oorlogse Tydperk

   Tydens die Tweede Wêreldoorlog het rugby deelname oral in Kanad drastie
   afgeneem. Wedstryde wat wel gespeel is het meestal lede van die
   Commonwealth magte betrek. In 1949 was daar slegs drie aktiewe
   provinsiale unies: Brits-Kolombië, Ontario en Québec.

   In 1962 het Kanada na die Verenigde Koninkryk getoer met 'n span wat
   oorheers is met spelers uit Brits-Kolombië. Die Rugbyunie van Kanada is
   herstig in 1965 as die Canadian Rugby Union. Die 1966 Britse Leeus het
   'n nie-toetswedstryd in Toronto gespeel oppad terug van Australië en
   Nieu-Seeland, 'n wedstryd wat die Leeus 19-8 gewen het.

[wysig] Moderne era

   Die span van Kanada tydens die sing van die volksliedere in die span se
   wedstryd teen Wallis op 9 September 2007 tydens die Rugby Wêreldbeker
   Die span van Kanada tydens die sing van die volksliedere in die span se
   wedstryd teen Wallis op 9 September 2007 tydens die Rugby Wêreldbeker
   Kanada oppad om 'n drie te druk teen Wallis in hulle poel B wedstryd
   tydens die 2007 Rugby Wêreldbeker
   Kanada oppad om 'n drie te druk teen Wallis in hulle poel B wedstryd
   tydens die 2007 Rugby Wêreldbeker

   Kanada was een van die 16 nasies wat deur die Internasional Rugbyraad
   (IRB) uitgenooi is om in die eerste Rugby Wêreldbeker in 1987, wat deur
   Australië en Nieu-Seeland aangebied is. Kanada is in dieselfde groep as
   Wallis, Ierland en Tonga in Poel 2 geloot. In hulle heel eerste Rugby
   Wêreldbeker het hulle Tonga 37-4 verslaan. Hulle het egter die res van
   hulle wedstryde teen Ierland 46-19 en Wallis 40-9 verloor om derde in
   die poel te eindig wat beteken het dat hulle nie na die kwarteindstryd
   deurgedring het nie.

   Kanada moes vir die 1991 Wêreldbeker kwalifiseer, en het aan die
   Amerika toernooie deelgeneem om dit reg te kry. Kanada het eerste
   geëindig om vir Poel D te kwalifiseer om daar teen Frankryk, Roemenië
   en Fidji deel te neem. Kanada het met Fidji en Roemenië afgereken maar
   19-13 teen Frankryk verloor om tweede in die poel te eindig en na die
   kwarteindstryd deur te dring. Hulle is in die kwarteindstryd deur die
   All Blacks uitgeskakel met 'n 29-13 oorwinning deur Nieu-Seeland in
   Lille.

   In 'n beroemde wedstryd op 10 November 1993 het hulle Wallis 26-24 by
   Cardiff Arms Park geklop; en Frankryk op 4 Junie 1994 18-16 by Twin
   Elms Rugby Park in Nepean, Ontario geklop. Op 27 Junie 2000 het hulle
   27-27 gelykop gespeel teen Ierlandby Markham, Ontario. In 2002 het
   hulle 'n 26-23 oorwinning teen Skotland in Vancouver, Brits-Kolombië op
   15 June geklop. Die oorwinning oor Skotland was die eerste van sewe
   oorwinnings voor hulle teen Wallis op in Cardiff verloor het.

   Kanada kon in ses wedstryde nie daarin slaag om Engeland te klop nie.
   Hulle het egter reeds elf keer teen Engeland se nasionale XV, B span,
   en Onder-23 spanne gespeel. Die vernaamste uitslag was 'n 15-12
   oorwinning oor 'n sterk England XV op 29 Mei 1993 by Swangard Stadion
   in Burnaby. Ongelukkig vir die Kandese het die Engelse bestuur op die
   vooraaand van die wedstryd besluit om die wedstryd nie as 'n toets te
   beskou nie (aangesien sommige van hulle spelers saam met die Britse en
   Ierse Leeus op toer in Nieu-Seeland was.) Verder het Kanada voor hulle
   die amptelike span van Skotland in 2002 geklop het, het hulle 'n
   Skotland XV 24-19 op 25 Mei 1991 by St. John, New Brunswick verslaan.

[wysig] Verwysings

    1. ^ ^1,0 ^1,1 ^1,2 Rugby Canada, History of Rugby Canada, Besoek op
       10 September
    2. ^ Canadian Rugby, History of Rugby, Besoek op 10 September 2007
    3. ^ Westmount Rugby Club, History/Histoire, Besoek op 9 September
       2007
    4. ^ By Pierre Arnaud en James Riordan, Sport and International
       Politics, Taylor & Francis, 1998, ISBN 0419214402

   Kategorie: Artikels met stellings wat verwysings ontbreek

