Kanadese volkslied


   Die nasionale volkslied van Kanada is O Canada.

   Inhoud

        * 1 Geskiedenis
        * 2 Inhoud
             + 2.1 Vertaalde lirieke van die eerste vers van die Engelse
               weergawe van "O Canada!"
             + 2.2 Vertaalde lirieke van die eerste vers van die Franse
               weergawe van "O Canada!"
        * 3 Bron

[wysig] Geskiedenis

   Die lied is die eerste maal gesing op 24 Junie 1880. Net meer as 'n
   honderd jaar later, op 1 Julie 1980 is dit as Kanada se nasionale
   volkslied verklaar. Die musiek is gekomponeer deur Calixa Lavallée, 'n
   bekende komponis, terwyl die Engelse weergawe van die lied (wat
   natuurlik ook in Frans gesing word) gebaseer is op die gedig van Sy
   Edelagbare Regter Robert Stanley Weir, in 1908. Op sy beurt is dié weer
   gebaseer op die oorspronklike gedig van Sir Adolphe-Basile Routhier, 'n
   regter vanuit Quebec.

   Die Engelse weergawe is waarskynlik die eerste keer in die openbaar
   gehoor toe die Hertog en Hertogin van Cornwall (wat later as Koning
   George V en Koningin Mary bekend sou staan) deur Kanada getoer het in
   1901.

   Toe die Eerste Wêreldoorlog uitbreek in 1914, was "O Canada" die mees
   bekende patriotiese lied in Kanada. Teen 1927 word gebruik van die lied
   goedgekeur om te sing in Kanadese skole, en by staatsgeleenthede. Teen
   1966 het die destydse Eerste Minister, Lester B. Pearson, parlementêre
   stappe geneem om "O Canada" sy plek as amptelike volkslied in te laat
   neem. In 1980 word dit in die wet vervat dat die lied die amptelike
   volkslied van Kanada word.

[wysig] Inhoud

[wysig] Vertaalde lirieke van die eerste vers van die Engelse weergawe van "O
Canada!"

   O Kanada!
   Ons tuiste en geboorteland!
   U kommandeer ware vaderlandsliefde in al u seuns.
   Met gloeiende harte sien ons u opstyg,
   Die Ware Noorde sterk en vry!
   Van heinde en verre, o Kanada,
   Staan ons op wag vir u.
   God hou ons land glorieryk en vry!
   O Kanada, ons staan op wag vir u.
   O Kanada, ons staan op wag vir u.

[wysig] Vertaalde lirieke van die eerste vers van die Franse weergawe van "O
Canada!"

   O Kanada!
   Land van ons voorvaders
   U aangesig is gehul in 'n glorieryke blommeketting
   Omdat u arm die swaard kan dra
   Kan dit ook die kruis dra.
   U geskiedenis is 'n epos van die briljantste wedervaringe.
   U waarde, geskans in geloof,
   Sal ons huise en ons regte beskerm
   Sal ons huise en ons regte beskerm.

[wysig] Bron

   Vertaal vanaf O Canada in die Engelse Wikipedia. Franse vertaling is
   vanaf die eerste vers van die volkslied, soos aan te tref op Ô Canada -
   Wikisource.
   Kategorieë: Kanada • Volksliedere

