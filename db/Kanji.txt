Kanji


   Twee bladsye uit die Nihonshoki jindai kan (Kroniek van Japan).
   Twee bladsye uit die Nihonshoki jindai kan (Kroniek van Japan).

   Kanji (hulp·inligting) (漢字, ^?) is die Sjinese karakters wat in die
   moderne Japannese logografiese skryfstelsel te same met die
   lettergreepskrifte hiragana (平仮名), katakana (片仮名), en die Arabiese
   syfers gebruik word. Tussen 5000 en 10 000 kanji word gebruik om
   Japannees te skryf. In 'n poging om dit makliker te maak om Japannees
   te lees en skryf het die Japanse regering in 1981 die jōyō kanji hyō
   (Lys van Sjinese Karakters vir Algemene Gebruik) ingevoer. Dit gebruik
   1 945 gewone karakters en 166 spesiale karakters wat gebruik word om
   mense se name mee te skryf.

   Sjinese karakters is in die 4de eeu via die Koreaanse Skiereiland na
   Japan ingevoer^[1] en die woord kanji (漢字) is die Japannese weergawe
   van die Sjinese woord hànzì, wat letterlik "Han-karakters" beteken. Han
   verwys na die Han Dinastie (206v.C – 220n.C.) en is die naam wat die
   Sjinese gebruik om na hulleself te verwys.^[2]

   Toe die Japannese die Sjinese karakters aangeneem het, het hulle ook
   talle Sjinese woorde geleen en vandag is omtrent die helfte van die
   Japannese woordeskat uit Sjinees afkomstig.^[2] Aangesien Japannees en
   Sjinees taalkundig heelwat van mekaar verskil was die Sjinese karakters
   nie ideaal vir die skryf van Japannees nie. Dit het tot 'n aantal
   aanpassings gelei benewens die leen van Sjinese woorde. Sjinese
   karakters wat vir hulle betekenisse gebruik is in werkwoorde en
   selfstandigenaamwoorde is aangevul met grammatiese elemente van die
   Japannese taal wat foneties geskryf is. Met die tyd saam is dié
   karakters wat vir hulle fonetiese waarde gebruik is vereenvoudig wat
   aanleiding gegee het tot die ontstaan van twee lettergreepgeoriënteerde
   skrifte, hiragana en katakana, waarin elke karakter 'n lettergreep
   voorstel.^[1] Verder word dieselfde Japannese kanji gebruik om beide
   Sjinees-Japannese woorde en hulle inheemse Japannese ekwivalent te
   skryf volgens twee die 音読み onyomi (of kortweg "on") of fonetiese lesing
   en die 訓読みkunyomi ("kun") of verklarende lesing.^[1]^[3]

[wysig] Geskiedenis

   In die begin van die eerste millennium het die Japannese nie oor hulle
   eie skryfstelsel beskik nie. Interaksie met die Sjinese het gelei tot
   die aanneming van Sjinese instellings en gebruike. Sjinese karakters is
   in die 4de eeu via die Koreaanse Skiereiland na Japan ingevoer.^[1] Toe
   die Japannese die Sjinese karakters aangeneem het, het hulle ook talle
   Sjinese woorde geleen en vandag is omtrent die helfte van die Japannese
   woordeskat uit Sjinees afkomstig. Dieselfde Japannese kanji word
   gebruik om beide Sjinees-Japannese woorde en hulle inheemse Japannese
   ekwivalent te skryf.^[2]

   Aangesien Japannees en Sjinees taalkundig heelwat van mekaar verskil
   was die Sjinese karakters nie ideaal vir die skryf van Japannees nie.
   Dit het gelei tot 'n interessante stelsel waarvolgens Sjinese karakters
   vir hulle betekenisse gebruik is en dieselfde karakters beide Sjinese
   en Japannese woorde voorstel. Grammatiese elemente van die Japannese
   taal is egter foneties geskryf. Met die tyd saam is dié karakters wat
   vir hulle fonetiese waarde gebruik is vereenvoudig wat aanleiding gegee
   het tot die ontstaan van twee lettergreepgeoriënteerde skrifte,
   hiragana en katakana, waarin elke karakter 'n lettergreep voorstel.^[1]

   Die kanji karakters wat vir die betekenis wat dit dra gebruik word kon
   op twee verskillende maniere uitgespreek word: die 音読み onyomi (of
   kortweg "on") of fonetiese lesing en die 訓読みkunyomi ("kun") of
   verklarende lesing. Die "on" lesings is losweg op die oorspronklike
   Sjinese uitspraak gegrond terwyl die "kun" lesing die Japannese
   ekwivalent is. Eersgenoemde word tipies gebruik wanneer 'n kanji deel
   is van 'n samestelling i.e. wanneer ten minste nog een ander kanj
   gebruik word om die woord te vorm. Laasgenoemde word weer gebruik vir
   kanji wat op hulle eie staan, as volledige selfstandige naamwoorde of
   as werkwoordstamme.^[1]^[3]

[wysig] Verwysings

    1. ^ ^1,0 ^1,1 ^1,2 ^1,3 ^1,4 ^1,5 Kanji Dictionary Publishing
       Society, Outline of Japanese Writing System, Besoek op 19 Januarie
       2008
    2. ^ ^2,0 ^2,1 ^2,2 Omniglot, Japanese Kanji, Besoek op 19 Januarie
       2007
    3. ^ ^3,0 ^3,1 Readings: "on" va. "kun", Besoek op 19 Januarie 2008

    Hierdie artikel omtrent Japan is tans slegs 'n saadjie. Jy is welkom
   om by te dra tot die Afrikaanse Wikipedia deur dit uit te brei.
   Kategorie: Japan saadjies

