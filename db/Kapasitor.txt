Kapasitor


   Verskeie soorte kapasitors
   Verskeie soorte kapasitors

   'n Kapasitor is 'n elektroniese komponent was energie stoor in die vorm
   van 'n elektriese veld. Die elektriese veld word gegenereer tussen twee
   geleiers as gevolg van teenoorgestelde elektriese lading wat op die
   verskillende geleiers geplaas word.

   Inhoud

        * 1 Fisika
             + 1.1 Oorsig
             + 1.2 Kapasitansie van 'n kapasitor
             + 1.3 Energie
        * 2 In elektriese stroombane
             + 2.1 Gelykstroom
             + 2.2 Wisselstroom
                  o 2.2.1 Fasor stroombaan analise en impedansie
                  o 2.2.2 Laplace stroombaananalise (s-vlak)
             + 2.3 Kapasitornetwerke
        * 3 Sien ook
        * 4 Bronne

[wysig] Fisika

[wysig] Oorsig

   'n Kapasitor bestaan uit twee elektrodes, of plate, wat elk 'n
   teenoorgestelde lading stoor. Die twee plate is geleiers wat deur 'n
   isolator, of diëlektrikum, geskei word. Die lading word op die
   oppervlakte van die plate gestoor teen die grens met die diëlektrikum.
   Aangesien elke plaat dieselfde hoeveelheid van die teenoorgestelde
   lading stoor is die netto lading wat in die kapasitor gestoor is nul.
   In die onderstaande diagram veroorsaak die roterende molekules 'n
   teenoorgestelde elektriese veld wat die veld wat deur die plate
   veroorsaak woord gedeeltelik uitkanselleer. Dit word diëlektrikum
   polarisasie genoem.

[wysig] Kapasitansie van 'n kapasitor

   Wanneer 'n elektriese lading op die plate akkumuleer word 'n elektriese
   veld geskep in die gebied tussen die plate wat proporsioneel is aan die
   lading tussen die plate. Die veld veroorsaak 'n potensiaal verskil V =
   Ed tussen die twee plate. Die elektrone van die diëlektrikum molekules
   word deur die elektriese veld beïnvloed. Die molekules roteer 'n
   bietjie vanaf hulle ewewigsposisie.

   Die kapasitansie van 'n kapasitor is die maat van die elektriese lading
   wat gestoor is op elke plaat gegee 'n potensiaalverskil of spanning wat
   oor die bestaan.

          C = {Q \over V}

                      waar

                            C die kapasitansie is,
                            Q die lading wat in elke plaat gestoor is, en
                            V die spanning oor die plate is.

   Die SI-eenheid vir kapasitansie die farad. 'n Kapasitor van een farad
   stoor een coulomb lading wat 'n potensiaalverskil van een volt
   veroorsaak oor die plate. Aangesien die farad 'n baie groot eenheid is
   word kapasitansie gewoonlik in mikrofarad (µF), nanofarad (nF) of
   pikofarad (pF) gegee. Die kapasitansiewaarde is eweredig aan die
   oppervlak van die plate en omgekeerd eweredig aan die afstand tussen
   die plate. Die kapasitansie van 'n parallel kapasitor word gegee deur
   die vergelyking:

          C \approx \frac{\epsilon A}{d}; A \gg d^2

                      waar

                            C die kapasitansie is,
                            e die permitiwiteit van die diëlektrikum is,
                            A die oppervlak van die plate is, en
                            d die afstand tussen dis plate is.

[wysig] Energie

   Die teenoorgestelde lading akkumuleer op die plate van die kapasitor as
   gevolg van die skeiding van lading. 'n Spanning word geïnduseer oor die
   kapasitor as gevolg van die elektriese veld van die ladings. Al hoe
   meer werk moet verrig word teen die elektriese veld wat groter word
   soos meer lading skeiding plaasvind. Die energie, gemeet in joule in
   die SI-eenheid stelsel, wat in die kapasitor gestoor word is gelyk aan
   die hoeveelheid werk wat verrig word om 'n spanningsval oor die
   kapasitor te induseer. Dus is die energie ook eweredig aan die
   elektriese veld oor die plate van die kapasitor. Die energie wat
   gestoor word in 'n kapasitor word deur die volgende vergelyking
   bereken:

          E_\mathrm{gestoor} = {1 \over 2}{Q^2 \over C} = {1 \over 2} C
          V^2 = {1 \over 2} V Q

                      waar

                            E[gestoor] die energie wat gestoor word is,
                            C die kapasitansie van die kapasitor is,
                            V die spannings val oor die kapasitor is,
                            Q die lading wat op elke plaat akkumuleer is.

[wysig] In elektriese stroombane

[wysig] Gelykstroom

   Elektrone kan nie maklik direk oor die diëlektrikum van een plaat na
   die ander vloei nie aangesien die diëlektrikum gekies word as 'n goeie
   isolator. Wanneer daar 'n stroom deur die kapasitor vloei is die as
   gevolg van die akkumulasie van elektrone op die een plaat en die
   verwydering van elektrone op die ander plaat. Die proses wat bekend
   staan as 'laai van die kapasitor' is ten alle tye neutraal. Die stoom
   deur die kapasitor is as 'n resultaat van die skeiding van lading in
   plaas van die akkumulasie van lading. Die skeiding van lading
   veroorsaak 'n elektriese veld tussen die plate van die kapasitor wat
   aanleiding gee tot die spanningsval oor die kapasitor. Hierdie
   spanningsval is direk eweredig aan die hoeveelheid lading skeiding. Die
   lading skeiding is die tyd integraal van die stroom deur die kapasitor.
   Dit word deur die volgende vergelyking voorgestel:

          I = \frac{dQ}{dt} = C\frac{dV}{dt}

                      waar

                            I die stroom deur die kapasitor is,
                            dV/dt vir tyd afgeleide van die spanning is,
                            C die kapasitansie van die kapasitor is.

   Die gelykstroom spanning oor die kapasitor kan nie die spanning van die
   gelykstroom bron oorskry nie. Dus word die ewewigstoestand bereik as
   die spanning oor die kapasitor konstant is en die stroom dus nul is.
   Daarom word die gesê kapasitor blokkeer gelykstroom.

[wysig] Wisselstroom

   Die kapasitor stroom as gevolg van wisselstroom spanning of stroom
   bronne verander periodies van rigting. Die wisselstroom laai die
   kapasitor plate om die beurt met die teenoorgestelde lading. Die stroom
   deur die kapasitor is slegs nul by die omkeerpunt van die proses, dus
   word dit gesê kapasitor gelei wisselstroom.

   Aangesien die spanning oor 'n kapasitor die integraal van die stoom oor
   tyd is, soos hierbo getoon, sal die fase van die spanning die stroom
   volg met 90 grade in sinusvormige wissel stroombane.

[wysig] Fasor stroombaan analise en impedansie

   Deur van fasors gebruik te maak word die impedansie van 'n kapasitor
   gegee deur die volgende vergelyking:

          Z_C = V_l / I_l = \frac{-j}{\omega C} = \frac{-j}{2 \pi f C} =
          -j X_C

                      waar

                            X_C = \frac{1}{\omega C} \, die kapasitiewe
                            reaktansie is,
                            \omega = 2 \pi f \, die hoek frekwensie is,
                            C die kapasitansie is,
                            f die frekwensie is, en
                            j die imaginêre eenheid is.

   Dus is kapasitiewe reaktansie die negatiewe komponent van impedansie.
   Die negatiewe teken toon dat die stroom die spanning voorgaan met 90
   grade vir sinusvormige seine, in teen stelling 'n induktor waar die
   stroom die spanning met 90 grade volg.

   Die impedansie van die komponent stem ooreen met die weerstand van 'n
   resistor. Aangesien die impedansie omgekeerd eweredig is aan die
   frekwensie van die sinusvormige sein sal die impedansie na nul neig vir
   hoe frekwensies, 'n kortsluiting, en na oneindig vir lae frekwensies,
   'n oop baan.

   Die kapasitor verkwis nie energie nie, maar stoor die. In elektriese
   stroombane is daar twee tipe laste, weerstand laste wat energie deur
   elektromagnetiese radiasie verkwis, sien black body radiation. Die
   tweede tipe is reaktansie wat nie energie verkwis nie, maar die slegs
   stoor om weer terug te lewer aan die stroombaan.

   Dit sal ook opgemerk word dat die impedansie omgekeerd eweredig is aan
   die kapasitansie, in teen stelling met resistor en induktors wat
   linieer in. Dus is die serie en parallel stroombaan formules hieronder
   die teenoorgestelde van weerstande en induktors.

[wysig] Laplace stroombaananalise (s-vlak)

   Wanneer die Laplace transform in stroombaananalise gebruik word, word
   die oordrag impedansie van 'n ideale kapasitor met nie ideale stroom
   voorgestel in die s-vlak deur die vergelyking:

          Z(s) = \frac{1}{sC}

                      waar

                            C die kapasitansie is, en
                            s (= σ+jω) die komplekse frekwensie is.

   As die kapasitor 'n aanvanklike lading het word dit voorgestel deur
     * 'n stroombron in serie met die kapasitor te plaas met die waarde

          \frac{V_0}{Cs}

     * 'n spanningsbron in parallel met die kapasitor te plaas met die
       waarde

          V[0]

                      waar

                            V[0] die aanvanklike spanningsval is wat deur
                            die lading veroorsaak word,
                            C die kapasitansie is, en
                            s (= σ+jω) die komplekse frekwensie is.

[wysig] Kapasitornetwerke

   Die spanningsval oor die kapasitor in 'n parallelle konfigurasie is
   dieselfde, maar die stroom deur elke kapasitor kan verskil. Die totale
   stroom in die netwerk is die som van die strome in elke kapasitor. Die
   ekwivalente totale kapasitansie (C[tot]) van die netwerk word bereken
   deur:

          'n Diagram van kapasitors in parallel gekoppel

          C_\mathrm{tot} = C_1 + C_2 + \cdots + C_n \,

   Die parallelle konfigurasie van die kapasitor verhoog die totale lading
   wat gestoor kan word, dus verhoog die hoeveelheid energie wat gestoor
   kan word.

   Die stroom deur die kapasitor in 'n series konfigurasie is dieselfde,
   maar die spannings val oor elke kapasitor kan verskil. Die totale
   spanningsval oor die netwerk is die som van die spanningsval oor elke
   kapasitor. Die ekwivalente totale kapasitansie (C[tot]) van die netwerk
   word bereken deur:

          'n Diagram van kapasitor in series

          \frac{1}{C_\mathrm{tot}} = \frac{1}{C_1} + \frac{1}{C_2} +
          \cdots + \frac{1}{C_n}

   In 'n parallelle stroombaan is die totale lading die som van die lading
   op elke kapasitor, maar in 'n series stroombaan is die lading op elke
   kapasitor dieselfde.

   Kapasitor kan in parallel gekoppel word om die maksimum spanning val
   oor die kapasitor te verhoog. Dus sal die identiese kapasitor met 'n
   maksimum spanningsval van 10 volt wat in serie geskakel word 'n
   maksimum spanning van 30 volt kan hanteer. Die nadeel is dat die totale
   kapasitansie slegs 'n derde van die van elke kapasitor is.

[wysig] Sien ook

     * Resistor
     * Elektrisiteit
     * Elektronika

[wysig] Bronne

   Hierdie artikel is uit die Engelse Wikipedia vertaal.

   Kategorie: Elektroniese komponente

