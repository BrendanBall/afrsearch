Kaptein


   Kaptein is 'n woord wat gebruik word binne 'n seevaart- en 'n militêre
   verband wat dui op 'n titel of rang van 'n persoon. Dit was
   oorspronklik 'n Franse woord, wat op sy beurt weer van die Latynse
   capitaneus ("hoof") stam. Laasgenoemde is 'n vervoeging van die woord
   "caput" wat kop beteken.

   Die woord het verskillende betekenisse, afhangende of dit in die
   weermag, die vloot, die lugmag, of in non-militêre verband gebruik
   word. Hierdie artikel handel oor die gebruik van die woord in die
   burgerlike verband en in die Suid-Afrikaanse Nasionale Verdedigingsmag,
   aangesien ander lande verskillende range het.

[wysig] See

   Daar is twee verskillende betekenisse van kaptein ter see.

   Eerstens is kaptein die wetlike status van die meester van enige skip
   ter see. 'n Seekaptein mag òf 'n gewone burger wees, òf 'n
   vlootoffisier van enige rang. 'n Kaptein van 'n vaartuig het vele
   wetlike bevoegdhede, onder meer die reg om enigiets te doen om muitery
   en kaping te voorkom. 'n Skeepskaptein het egter nie die wetlike mag om
   'n huwelik te voltrek nie. Die kaptein van 'n skip ter see is in totale
   bevel, hetsy persone met 'n hoër rang aan boord is of nie. In vervloë
   dae was die kaptein van 'n skip 'n edelman wat die verantwoordelikheid
   van die skip gehad het, maar nie noodwendig seevaartervaring nie. Sy
   offisiere onder hom het dus die uitvoerende verantwoordelikhede van 'n
   kaptein hanteer.

   Tweedens, in die vloot, is kaptein die rang van 'n senior offisier
   tussen kommodoor (meer senior) en kommandeur (minder senior ).

[wysig] Land en lug

   In die weermag is 'n kaptein die rang onderkant 'n majoor en bokant 'n
   luitenant. Dit is die mees senior rang van die junior offisiere. Die
   geneeskundetak van die weermag, asook die Suid-Afrikaanse vloot,
   gebruik dieselfde rangstruktuur.

   Die leiervlieënier op 'n handelsvliegtuig word ook kaptein genoem.

[wysig] Bron

   Vertaal vanaf 'n artikel in die Engelse Wikipedia Captain, en ook
   gebaseer op my kennis van Suid-Afrikaanse militêre range.
   Kategorieë: Range (militêr) • Beroepe • Weermag

