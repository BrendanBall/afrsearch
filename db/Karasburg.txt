Karasburg


   Karasburg is 'n dorpie in die suide van Namibië in die administratiewe
   distrik Karas, 728 km suid van die hoofstad, Windhoek, 51 km noord van
   Warmbad, Namibië en 107 km noordwes van Onseepkans in die Noord-Kaap.
   Dit is die handels- en administratiewe sentrum van die
   karakoelpelsbedryf.

[wysig] Geskiedenis

   Die plek was aan die Namas bekend as Nomsoros, maar die latere naam
   Kalkfontein-Suid is in 1939 na Karasburg verander om verwarring met
   Kalkfontein te vermy. Dit het dorpstatus in 1938 verkry, ‘n
   dorpsbestuursraad in 1939 gekry en uiteindelik ‘n dorpsraad in 1947.
   Die gemeente van die NG Kerk is in 1952 gestig, maar het sedert
   onafhanklikheidwording in 1989 met meer as die helfte belydende lidmate
   afgeneem tot nagenoeg 200 in 2006. Die totale bevolking het egter van 4
   602 in 1990 tot ‘n geskatte 6 142 in 2006 toegeneem.

[wysig] Bronnelys

     * Raper, P.E., Dictionary of South African Place Names, Lowry
       Publishers, Johannesburg, 1987.
     * Mayhew, Vic (red.), Illustrated Guide to Southern Africa, Reader's
       Digest, Kaapstad, 1980.
     * Symington, Johann (hoofred.), Jaarboek van die NG Kerke 2006,
       Tydskriftemaatskappy, Wellington, 2005.

   Kategorie: Dorpe in Namibië

