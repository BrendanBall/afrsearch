Kardioïed


   Die tekenproses van 'n kardioïed
   Die tekenproses van 'n kardioïed

   In meetkunde is die kardioïed (of hartkromme) 'n episikloïed wat een en
   slegs een punt het. Dit wil sê 'n kardioïed is 'n kromme wat as 'n
   lokus geprodusseer kan word — as een sirkel rondom 'n ander identiese
   sirkel rol (sonder om te gly), vorm die pad van 'n punt op die omtrek
   van die rollende sirkel 'n kardioïed.

   Die kardioïed is ook 'n spesiale tipe limaçon: dit is die limaçon met
   een punt. (Die punt word gevorm as die verhouding van a tot b in die
   vergelyking gelyk aan een is.)

   Die naam kom van die hartvormige vorm van die kromme (Grieks
   kardioeides = kardia:hart + eidos:vorm). In vergelyking met die
   hartsimbool (♥) het 'n kardioïd egter nie so 'n skerp punt nie. Dit is
   meer soos die vorm van die buitelyn van 'n deursnit deur 'n pruim.

   Die kardioïed is 'n inverse transform van 'n parabool.

   Die groot, sentrale, swart figuur in 'n Mandelbrotversameling is 'n
   kardioïed. Hierdie kardioïed word omring deur 'n fraktale rangskikking
   van sirkels.

   Inhoud

        * 1 Vergelykings
        * 2 Grafieke
        * 3 Oppervlak
        * 4 Kyk ook
        * 5 Verwysings

[wysig] Vergelykings

   Aangesien die kardioïd 'n episikloïed met een punt is, is die
   parametriese vergelykings daarvan:

          x(\theta) = \cos \theta + {1 \over 2} \cos 2 \theta, \qquad
          \qquad

          y(\theta) = \sin \theta + {1 \over 2} \sin 2 \theta. \qquad
          \qquad

   Die selfde vorm kan in poolkoördinate gedefinieer word deur die
   vergelyking

          \rho(\theta) = 1 + \cos \theta. \     Vir 'n bewys, kyk
          kardioïed bewyse.

[wysig] Grafieke

   Image:CardioidsLabeled.PNG

          Vier grafieke van kardioïedes gerig in die vier kardinale
          rigtings, met hulle onderskeie polêre vergelykings.

[wysig] Oppervlak

   Die oppervlak van 'n kardioïed wat kongruent is aan

          ρ(θ) = a(1 − cosθ)

   is

          A = {3\over 2} \pi a^2 .

   Kyk bewys.

[wysig] Kyk ook

     * Wittgenstein se staaf
     * Mikrofoon#Gerigtheid

[wysig] Verwysings

     * Hearty Munching on Cardioids deur cut-the-knot
     * Xah Lee, Cardioid (1998) (Die werf verskaf 'n aantal alternatiewe
       konstruksies).
     * Jan Wassenaar, Cardiod, (2005) in 862 two-dimensional mathematical
       curves.

   Kategorie: Krommes

