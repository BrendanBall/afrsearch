Karl-Marx-Hof


   12.Februar-Platz
   12.Februar-Platz

   Karl-Marx-Hof is een van die bekendste Gemeindebauten
   (gemeenskapgeboue) in Wene, Oostenryk en is is geleë in die distrik van
   Döbling. Die gebou is vernoem na die bekende Duitse filosoof Karl Marx.

   Karl-Marx-Hof is gebou op grond wat tot die 12de eeu onder die water
   van die Donau rivier was, diep genoeg vir skepe om oor die gebied te
   vaar. Teen 1750 was dit net 'n poel water wat gedreineer is deur die
   Heilige Romeinse Keiser Josef II. Tuine is toe in die gebied aangeplant
   wat in die middel van die 1920's verwyder is om plek te maak vir die
   oprigting van die derde grootste behuisingsontwikkeling in Wene, 'n
   program onderneem deur die sosiale demokrate.

   Karl-Marx-Hof is gebou tussen 1927 en 1930 deur die stadsbeplanner Karl
   Ehn, 'n volgeling van Otto Wagner. Dit beslaan 1 382 woonstelle en is
   genoem die Ringstrasse des Proletariats, of die ringstraat van die
   proletariaat. Slegs 20% van die 1 000 meter lange, 150 000-m^2 gebied
   is toegebou die res van die gebied is ontwikkel in speelareas en tuine.
   Die perseel sluit in baie geriewe, insluitende droogskoonmakers,
   baddens, kleuterskole, 'n biblioteek, dokterspreekkamers en kantore. In
   die 1980's word Karl-Marx-Hof omgebou.

   Karl-Marx-Hof was in die spervuur gedurende die Februaraufstand
   (Februarie Opstand) van 1934 gedurende die Österreichischer Bürgerkrieg
   (Oostenrykse burgeroorlog). Die rebelerende werkers het hulself
   verskans binne Karl-Marx-Hof. Hulle was tot oorgawe gedwing nadat die
   Oostenrykse Leër en die Oostenrykse ver-regse paramilitêremagte
   Karl-Marx-Hof gebombardeer het met artillerie. Karl-Marx-Hof is hernoem
   Heiligenstädter Hof, maar het die oorspronklike naam teruggekry in
   1945. Die artillerieskade is in die 1950's herstel.

   Met 'n lengte van oor een kilometer (1100m) wat strek oor vier
   Straßenbahn (trem) haltes, hou Karl-Marx-Hof die rekord vir die langste
   enkele residensiële gebou in die wêreld.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Karl-Marx-Hof
     * Karl-Marx-Hof Agtergrond Duits
     * Historiese fotos Karl-Marx-Hof 1934
     * Openingsbrosure vir Karl-Marx-Hof Duits

   Kategorie: Wene

