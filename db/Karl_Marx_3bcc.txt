Karl Marx


   Karl Marx (1818-1883)
   Karl Marx (1818-1883)

   Karl Heinrich Marx (5 Mei 1818 – 14 Maart 1883) was 'n Duitse denker
   wat 'n belangrike invloed gehad op die (politieke) filosofie, die
   ekonomie en die sosiologie. Hy was een van die grondleggers van die
   arbeidersbeweging. Das Kapital word meestal as sy belangrikste werk
   beskou. Marxisme word op dié werk sowel as die denke van Karl Marx (en
   Friedrich Engels) gebaseer.

   Inhoud

        * 1 Jeug en studentetyd
        * 2 1842 - 1843: Keulen, die Rheinische Zeitung
        * 3 1843 - 1844: Parys, die Deutsch-Französische Jahrbücher
        * 4 1845 - 1847: Brussel, die Kommunistiese Manifes
        * 5 1848
        * 6 1850: Londen
        * 7 Die laatste jare
        * 8 Eksterne skakels

[wysig] Jeug en studentetyd

   Karl Heinrich Marx word gebore op 5 Mei 1818 in Trier (Duitsland), seun
   van Heinrich Marx (1782 - 1838) en Henriette Preszburg (oorlede 1863).
   Sy ouers was oorspronklik Jode en stam beide uit 'n rabbiegeslag -
   Heinrich Marx heet oorspronklik Hirschel Mardochai - maar hy word 'n
   Protestant nadat hy in 1815 na Trier verhuis het. Dit was moelik vir
   Heinrich om in Pruise as jood sy werk as advokaat te bly beoefen. Karl
   word groot in 'n gematigde liberale gesin, wat 'n sekere vlak van
   welstand handhaaf, maar nie werklik ryk was nie.

   Sy geboortehuis is sedert 5 Mei 1968 as 'n museum ingerig: die Karl
   Marx-huis huisves 'n permanente tentoonstelling, gewyd aan die lewe en
   werk van Karl Marx.

   Karl voltooi die hoërskool in Trier in 1835. Die opstel wat hy vir 'n
   eksamen geskyf het naamlik "Beskouwing van 'n jongeling oor die keuse
   van 'n beroep" het bewaar gebly.

   In Oktober 1835 gaan Marx regte studeer in Bonn. Daar kom van die
   studie nie veel tereg nie omdat hy meer tyd bestee aan die
   studentelewe. Na 'n jaar besluit Karl se vader dat dit beter vir hom is
   om in Berlyn te gaan studeer. Ondertussen raak Karl (aanvanklik in die
   geheim) aan Jenny von Westphalen verloof. In Berlyn kry die jong Marx
   meer belangstelling vir intellektuele sake, en verruil hy die studie
   van regte met die van filosofie. Hy verdiep homself in die ideë van
   Immanuel Kant en Johann Gottlieb Fichte, maar hy raak veral baie sterk
   onder die invloed van Georg Hegel. Hegel self is in 1831 oorlede, maar
   sy filosofie oorheers denke aan die universiteit na sy dood nog sterker
   as tydens sy lewe. Onder sy volgelinge het verskillende strominge
   posvat. Sommige is baie konserwatief (die Hegeliaanse filosofie geld in
   die tyd as die Pruisiese staatsfilosofie), maar daar is ook linkse
   interpretasies. Aan die laasgenoede stroming bekend as die
   jong-Hegeliane, voel Marx homself verbonde soos ook Bruno Bauer en
   Arnold Ruge. Hulle is veral krities wat betref godsdiens.

   Marx besluit om nie in Berlyn met sy studies voort te gaan nie
   aangesien hy verwag het dat sy proefskrif nie positief ontvang sou word
   nie as gevolg van sy reputasie as jong-Hegeliaan. Marx gaan na die
   Universiteit van Jena en behaal daar in 1841 sy graad met 'n proefskrif
   oor; "Die verskil tussen die natuurfilosofie van Democritus en die van
   Epicurus". Na die beëindiging van sy studie verhuis Marx na Bonn. Hy
   hoop om daar 'n aanstelling as universiteitsdosent te kry. In die
   konserwatiewe Bonn kry hy dit nie reg nie en word Marx 'n joernalis.

[wysig] 1842 - 1843: Keulen, die Rheinische Zeitung

   Die Rheinische Zeitung (Rynlandse koerant) was 'n
   "radikaal-demokratiese" koerant wat vanaf 1 Januarie 1842 in Keulen
   uitgegee word. Marx en Bruno Bauer word medewerkers van die blad, en in
   Oktober 1842 word Marx hoofdredakteur. Die koerant ontwikkel homself
   tot 'n spreekbuis vir jong besigheidsmense, bankiers en industrialiste.
   Marx verhuis na Keulen. Die koerant word meer uitgesproke. Terwyl die
   oplaag aansienlik styg, word sensuur egter ook strenger. Op 1 Januarie
   1843 word die koerant verbied. Marx publiseer o.a. oor persvryheid, die
   wette insake houtdiefstal en oor die armoede van die wynboere in die
   Moezel-streek.

   19 Junie 1843 trou Jenny von Westphalen en Karl Marx, nadat hulle
   mekaar al vanaf hul jeug ken en sewe jaar verloof was. Die huwelik vind
   plaas in Kreuznach, waar hulle ook enkele maande bly woon.

   Intussen het Marx kennisgemaak met die werk van Ludwig Feuerbach. Veral
   Feuerbach se "Die wese van die Christendom" (gepubliseer in 1841) het
   bygedra tot die ontwikkeling van die materialistiese vertrekpunt van
   Marx.

[wysig] 1843 - 1844: Parys, die Deutsch-Französische Jahrbücher

   Marx word gevra om as redakteur van die Deutsch-Französische Jahrbücher
   (Duits-Franse Jaarboek) te dien. Hiervoor trek hy na Parys in die herfs
   van 1843.

   Van dié jaarboek sal slegs één (dubbel-)nommer gepubliseer word, in
   Februarie 1844. In die publikasie is twee artikels van Marx: • Kritiek
   op Hegel se regssfilosofie: Inleiding. • Die vraagstuk van die Jode
   (Zur Judenfrage),'n Bespreking van twee artikels van Bruno Bauer oor
   die vraagstuk van die Jode.

   Ook twee van Friedrich Engels se artikels word in die Duits-Franse
   Jaarboek gepubliseer: • Skets van 'n Kritiek op die Politieke Ekonomie
   (Umrisse zu einer Kritik der Nationalökonomie) • Bespreking van Thomas
   Carlyle se "Verlede en hede".

   Tenslotte bevat die Jaarboek ook 'n aantal briewe van Marx.

   Die lewenslange saamenwerking tussen Karl Marx en Friedrich Engels het
   in die Jaarboek vir het eerste keer vorm aangeneem. Hulle het mekaar in
   1842 ontmoet, maar die kennismaking het net oppervlakkig gebly. Die
   "Skets" het Marx se belangstelling in die klassieke politieke ekonomie
   aangewakker. Marx werk tussen April en Augustus 1844 aan sy (nooit
   voltooide) Economisch-filosofische Manuscripten (ook wel genoem: die
   Paryse Manuskripte). Dié word vir die eerste keer in 1932 gepubliseer.

   Tydens sy verblyf in Parys maak Marx kennis met verskeie Franse
   sosialiste. Die aktiwiteite en publikaties van Marx bly nie onopgemerk
   nie. Die Pruisiese regering formuleer 'n aanklagte van hoogverraad teen
   hom en vra die Franse regering om hom uit te lewer.

[wysig] 1845 - 1847: Brussel, die Kommunistiese Manifes

   Begin 1845 vertrek Marx na Brussel. Hy doen afstand van sy Pruisiese
   staatsburgerskap. Die eerste gesamenlike werk tussen Marx en Engels
   verskyn in Februarie 1845: Die Heilige Familie, 'n kritiek op Bruno
   Bauer. In dieselfde jaar begin hulle met die skyf van Die Duitse
   Ideologie – 'n kritiek op Feuerbach, Bruno Bauer en Max Stirner -, met
   daarin opgeneem die beroemde Stellinge oor Feuerbach. 'n Uitgewer word
   nie aanvanklik hiervoor gevind nie. Die eerste volledige publikasie
   dateer uit 1932.

   In 1847 verskyn "Die armoede van die filosofie", 'n kritiek op "Die
   filosofie van die armoede" deur Pierre-Joseph Proudhon. Anders as wat
   die titel voorstel is die veral 'n ekonomiese uiteensetting, waarin die
   waardeteorie breedvoerig aan die orde kom. Die arbeids(ver-)deling word
   bespreek en kompetisie.

   Einde 1847 woon hy die byeenkoms van Bond van Regverdiges (later: Bond
   van die Kommuniste) in Londen by. Engels is ook aanwesig. Marx en
   Engels kry die opdrag om 'n program te skryf: wat op 21 Februarie 1848
   verskyn naamlik die "Kommunistiese Manifes" wat as motto het:
   "Proletariërs van alle lande, verenig U!" Die beroemde beginreël van
   die Manifest lui: "'n Gedaante spook in Europa – die gedaante van
   kommunisme."

[wysig] 1848

   1848 word "die revolusiejaar" genoem. In Frankryk, Nederland, Italië en
   Oostenryk breek opstande uit. Marx gaan begin 1848 terug na Parys. In
   April gaan hy terug na die Rynland, waar hy in Junie – saam met Engels
   – vir die Neue Rheinische Zeitung (NRZ - die Nuwe Rynlandse Koerant)
   werk.

   In Mei 1849 verskyn die laatste uitgawe van die NRZ, in rooi.

   Marx word opnuut verban. Hy gaan terug na Parys, maar vertrek in 1850
   na Londen.

[wysig] 1850: Londen

   Die res van sy lewe sal Marx in Londen woon. Hy fokus hier verval op sy
   ekonomiese studies, in die leessaal van die Britse Museum. Finansieël
   gaan dit met hom lang tye sleg: in Maart 1850 word hy met sy gesin met
   vier klein kinders uit sy woning gesit en word sy besittings verbeurd
   verklaar. Teen die einde van die sestiger jare word sy finansieële
   sorge minder.

   Sy vrou Jenny het hom met sy aktiwiteite altyd loyaal ondersteun en
   verig selfs ook die sekretarieële take vir hom. Hulle huwelikslewe was
   egter nie vry van spanning nie. Die gesin leef in armoedige
   omstandighede, ook kom Marx se vriend Friedrich Engels gereeld te hulp
   as die nood baie hoog word. Drie van sy sewe kinders is op 'n jong
   leeftyd oorlede.

   Die verhouding tussen die twee word ook nie beter toe Marx 'n
   buite-egtelike kind verwek, 'n seun genaamd Frederick (1851-1929), by
   die Duitse diensmeisie Helene Demuth. Die vaderskap word amptelik deur
   Friedrich Engels op hom geneem, 'n vriend by wie Marx altyd kon aanklop
   om hulp.

   Ondertussen verskyn:
     * 1850: Die Klassenstryd in Frankryk – 'n historiese materialistisese
       interpretasie van die gebeurtenisse in die revolusiejaar.
     * 1852: Die Agttiende Brumaire van Lodewyk Napoleon - eweneens 'n
       ondersoek van die periode 1848 tot 1851 in Frankryk.
     * 1859: Bydrae tot die kritiek van die politieke ekonomie (Zur Kritik
       der Politischen Őkonomie) – 'n voorstudie vir Die Kapitaal, met die
       bekende voorwoord en die baie aangehaalde inleiding.

   Polities bring Marx 'n aantal jare in betreklike afsondering deur.
   Hierdie afsondering kom ten einde met die stigting van die
   International Working Men’s Association op 28 September 1864 (later
   bekend as die Eerste Internasionaal).

   In 1867 verskyn die eerste deel van Das Kapital (Die Kapitaal), Marx se
   "magnum opus". Die opvolgende dele sou nie tydens Marx se lewe verskyn
   nie.

[wysig] Die laatste jare

   Gedurende die jare na 1867 verskyn nog enkele belangryke werke,
   waaronder in 1871: Die Burgeroorlog in Frankryk.

   In 1872 woon Marx die kongres van die Internationaal in Den Haag by.

   Eers in 1970 word die volledig teks gepubliseer van 'n stuk wat Marx in
   1875 skryf na aanleiding van die stigting van die Duitse
   Sosiaal-Demokratiese party: die Kritiek op die Program van Gotha.

   Toe sy vrou Jenny op 2 Desember 1881 oorlede is, was Marx self te siek,
   om haar begrafnis by te woon. Friedrich Engels praat by haar graf:

   "Ek hoef nie oor haar persoonlike eienskappe te praat nie. Haar vriende
   ken haar en sal haar nie vergeet nie. As daar ooit 'n vrou was, wie se
   grootste geluk was, om ander gelukkig te maak, dan was dit hierdie
   vrou."

   Engels voeg ook by dat op die sterfdag van Jenny Marx gesê het: "Die
   Moor het ook gesterf" ("Die Moor" was 'n bynaam van Marx).

   Op 11 Januarie 1883 is Marx se dogter Jenny ook skielik dood. Die
   terugslag het hom swaar geraak en is hy self ook op 14 Maart oorlede.
   Op 17 Maart word hy begrawe by 'Highgate', aan die noordkant van
   Londen.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Karl Marx
     * By www.marxists.org is 'n (groeiende) aantal vertaalde werke van
       Marx en Engels (en van ander marxistiese outeurs) beskikbaar. (In
       Nederlands).

   Kategorie: Duitse filosowe

