Kasteel die Goeie Hoop


   Die Kasteel van Goeie Hoop
   Die Kasteel van Goeie Hoop
   Die Kat Balkon as deel van die verdelingsmuur in die binnekant van die
   Kasteel die Goeie Hoop
   Die Kat Balkon as deel van die verdelingsmuur in die binnekant van die
   Kasteel die Goeie Hoop

   Die Kasteel die Goeie Hoop in Kaapstad is die oudste gebou in
   Suid-Afrika. Gebou tussen 1666 en 1679 deur die VOC (Vereenigde
   Oost-Indische Compagnie), vervang hierdie vesting 'n klein klei- en
   houtfort gebou in 1652 deur Jan van Riebeeck, stigter van die
   halfwegpos aan die Kaap die Goeie Hoop.

   In 1664 was daar herlewing van gerugte van oorlog tussen Brittanje en
   Nederland en daar was vrese vir 'n Britse aanval op die Kaap. Gedurende
   dieselfde jaar is Zacharias Wagenaer beveel om 'n vyfpunt klipkasteel
   te bou. Op 26 April 1679 is die vyf bastions (punte) vernoem na die
   hooftitel van Willem, die Prins van Oranje. Die westelike bastion is
   genoem Leerdam; gevolg kloksgewys deur Buuren, Catzenellenbogen, Nassau
   en Oranje.

   In 1682 vervang die hekopening die ou ingang wat aan die see gefront
   het. Die kloktoring, geleë bo die hoofingang is gebou in 1684. Die
   oorspronklike klok , die oudste in Suid-Afrika, is gegiet in Amsterdam
   in 1697 by Claude Fremy en weeg 300 kg. Dit was gebruik om die die ure
   aan te dui en burgerlikes te waarsku in geval van gevaar en kon tot 10
   km ver gehoor word. Dit was ook gelui om inwoners en soldate te roep
   vir belangrike aankondigings.

   Binne die mure van die Kasteel was daar ondere andere 'n kerk, bakkery,
   werkswinkels, leefkwartiere, winkels, selle en 'n verskeidenheid ander
   fasiliteite. Die geel verf op die mure was gekies as gevolg van die
   vermoë om hitte en fel sonlig te verminder. 'n Muur verdeel die
   binnehof van die kasteel. Die verdeling is gedoen om inwoners te
   beskerm in geval van 'n aanval. Die bekende Kat Balkon is 'n uitstaande
   kenmerk van die verdelingsmuur. Die oorspronklike balkon was gebou in
   1695 en is herbou in sy huidige vorm deur die VOC tussen 1786 en 1790.
   Vanaf die balkon is aankondigings gedoen aan soldate, slawe en burgers
   van die Kaap. Die balkon lei na die beroemde William Fehr-versameling
   van historiese skilderye en outydse meubels, wat betrekking het op die
   Kaap van Goeie Hoop.

   In 1936 is Kasteel van Goeie Hoop tot 'n nasionale monument verklaar.
   As gevolg van 'n uitgebreide restourasieproses wat van stapel gestuur
   is in die 1980's, is die Kasteel van Goeie Hoop die bes bewaarde fort
   van sy soort wat gebou is deur die VOC waar dit belange gehad het.

   Die Kasteel die Goeie Hoop was die plaaslike hoofkwartier van die
   Suid-Afrikaanse Weermag in die Wes-Kaap en huisves die militêre museum
   en seremoniële fasiliteit vir tradisionele Kaapse Regimente.
   Kategorieë: Kaapstad • Kastele

