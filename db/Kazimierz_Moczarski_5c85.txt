Kazimierz Moczarski


   Kazimierz Damazy Moczarski (21 Julie, 1907 - 27 September, 1975) was 'n
   offisier van die Poolse Tuisleër. Hy was 'n luitenant (1944), kaptein
   (1945) en 'n joernalis. Moczarski is hoofsaaklik bekend vir sy boek
   Conversations with an Executioner ("Gesprekke met 'n teregsteller"), 'n
   reeks onderhoude met sy mede-gevangene, die Nazi-oorlogkrimineel,
   Jurgen Stroop.

   Inhoud

        * 1 Vroeë lewe
        * 2 Tweede Wêreldoorlog
             + 2.1 Warskou Opstand
        * 3 Arrestasie
             + 3.1 Latere lewe
        * 4 Bronnelys

[wysig] Vroeë lewe

   Moczarski was op 21 Julie, 1907 gebore in Warskou en was die seun van
   Jan Damazy, 'n onderwyser en hoof van 'n middelbare skool, en Michalina
   Franciszka (née Wodzinowska), ook 'n onderwyseres. Hy het in Oktober,
   1926 begin om regte te studeer and die Universiteit van Warskou. Tydens
   sy studies is hy opgeroep as dienspligtige vir die reserwe infanterie
   battaljon by Bereza Kartuska. Dit het geduur van Augustus 1929 tot
   Junie 1930. Na sy gradering in Desember 1932 het hy aangehou met se
   studies by die Joernalistieke Kollege in Warskou en in 1933 hy hy gaan
   studeer by die Institut des Hautes Études Internationales by die
   Universiteit van Parys. Moczarski het in 1935 na Warskou teruggekeer,
   waar hy 'n raadgewer vir die Ministerie van Arbeid en Sosiale Diense
   geword het; sy spesialiteit was Poolse en internasionale wettlike
   regulasies.

   Hy was aktief in verskeie areas en was ook 'n lif van die "Jeug Legion"
   en 'n lid van die radikale organisasie "Arbeidersklub Maurycy
   Mochnacki". In 1937 het hy deelgeneem aan die organisasie van die
   Demokratiese Klub in Warskou (die eerste vergadering het by sy woonstel
   in Warskou plaasgevind.

[wysig] Tweede Wêreldoorlog

   Tydens die 1939 Poolse-Duitse September veldtog, was Moczarski 'n
   bevelvoerder van 'n peleton wat deel was van die 30ste infanterie
   afdeling en het ook deelgeneem aan die 1939 Slag van Warskou.

   Later, in Duits-besette Warskou, was Moczarski 'n aktiewe lid van die
   geheime Demokratiese Party en het ook deelgeneem aan anti-Duitse
   aktiwiteite in die Tuisleër. In die leër was Moczarski aanvanklik 'n
   lid van die inligtingsdepartement onder die kodenaam “Rafal”. Tot en
   met herfs 1943 het hy gekonsentreer op die militêre intelligensie en
   propaganda departement (die "BiP") van Warskou se Tuisleërdistrik.
   Vanaf Mei 1944 het Moczarski (nou onder die kodenaam “Maurycy”) die pos
   as Hoof van die Departement van Personeel van Sabotasie oorgeneem. Die
   departement se taak was om Poolse bedriërs en Duitse informante te
   beveg en Moczarski was beskou as hoogsbekwaam in sy pos. Dit was sy
   idee om Poolse gevangenes wat deur die Duitsers by die Jan Bozy
   Hospitaal in Warskou aangehou was, opnuut in gevangenis te neem (11
   Junie, 1944).

[wysig] Warskou Opstand

   Kort voor die Warskou Opstand was Moczarski 'n nuwe pos gegee as die
   hoof van die radio- en telegraafdiense van die Tuisleër se
   hoofkwartiere. Tydens die opstand was Moczarski in beheer van een van
   die radiostatsies, "Rafal" wat in Warskou se Srodmiescie-Polnoc-distrik
   geleë was. In September 1944 het hy na 'n ander stasie beweeg,
   "Danuta", wat by Wikokstraat 16 geleë was. Op die selfde tyd was hy
   hoofredakteur van "Wiadomości Powstancze" ("Opstandnuus"), wat 'n
   daaglike streeklike bylaag tot die Tuisleër se “Biuletyn Informacyjny”
   (“Inligtingsbulletin”) was. Hy was op 14 September, 1944 bevorder to
   reserwe luitenant.

   Na die ineenstorting van die Warskou Opstand op 7 Oktober, 1944, het
   Moczarski die stad verlaat saam met 'n aantal kollegas van die BiP,
   maar het kort daarna teruggekeer om te help met die onstnapping van Jan
   Stanisław Jankowski, 'n afgevaardigde van die Poolse regering in
   ballingskap. Hy het later sy ondergrondse aktiwiteite voortgesit en sy
   kodenaam na “Grawer” verander in 1944. In Oktober van daardie jaar was
   hy aangewys as die hoof van die BiP. Hy het probeer om die departement
   se kantoor te restaureer, aangesien die tydens die opstand vernietig
   was.

[wysig] Arrestasie

   Moczarski is op 11 Augustus, 1945 gevange geneem deur die Kommunistiese
   regering. Op 18 Januarie, 1946 was hy gevonnis deur 'n militêre hof tot
   tien jaar tronkstraf, maar die vonnis is in Februarie 1947 verkort tot
   vyf jaar. Ten spyte daarvan dat hy sy vonnis uitgedien het, was
   Moczarski nie van Warskou se Mokotów gevangenis vrygestel nie. Hy vir
   'n periode saam met twee Duitse SS-lede gewoon: SS-Sturmbannführer van
   BdS Krakau Gustaw Schielke and SS-Brigadeführer Jürgen Stroop. 'n
   Aantal jare later het hy die boek “Rozmowy z katem” (“Gesprekke met 'n
   teregsteller”) geskryf, wat saamgestel is uit sy gesprekke met Stroop,
   wie verantwoordelik was vir die vernietiging van die Warskou Ghetto, na
   die Warskou Ghetto Opstand in 1943.

   In 1952 was 'n nuwe regsproses begin en, volgens die besluit deur
   Warskou se Distrikshof, was Moczarski ter dood veroordeeld op 8
   November, 1952. Amper 'n jaar later, op 8 November, 1952, was die
   vonnis verander na lewenslange tronkstraf. Moczarski was nie van
   hierdie laaste besluit ingelig tot in Januarie 1955 nie.

[wysig] Latere lewe

   Moczarski was vrygestel op 24 Junie, 1956 en in Desember van daardie
   selfde jaar is hy vrygespreek van alle vorige klagters. Na sy
   vrystelling het hy by die Poolse Demokratiese Party aangesluit. Hy het
   ook as joernalis vir die koerant "Kurier Polski" ("Poolse Koerier")
   gewerk. Hy was ook aktief 'n 'n anti-alkohol beweging en was vir 'n
   periode die hoofredakteur van die tydskrif "Problemy Alkoholizmu".

   In April 1972 was die eerste deel van "Gesprekke met 'n teregsteller"
   gepubliseer in die maandelikse publikasie "Odra". Dit is vervolgend
   uitgegee tot in Februarie 1974 en was in boekvorm uitgegee in 1977.
   Moczarski het egter twee jaar vroeër reeds gesterf, op 27 September,
   1975, in Warskou.

[wysig] Bronnelys

          Hierdie artikel is 'n vertaling van die Engelse Wikipedia
          artikel Kazimierz Moczarski.

     * Andrzej Krzysztof Kunert, "Oskarżony Kazimierz Moczarski".
       Wydawnictwo Iskry, Warszawa 2006.

   Kategorieë: Poolse joernaliste • Poolse militariste • Tweede
   Wêreldoorlog

