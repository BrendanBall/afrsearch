Kaïro


   Die sentrum van Kaïro, soos gesien vanuit die Kaïro-toring (Cairo
   Tower)
   Die sentrum van Kaïro, soos gesien vanuit die Kaïro-toring (Cairo
   Tower)

   Kaïro (Arabies: القاهرة, al-Qāhira – „die Sterke“) is die hoofstad van
   Egipte en die grootste stad in die Arabiese wêreld. Die Egiptenaars
   gebruik dikwels ook die Hoog-Arabiese landsnaam مصر, vir hulle hoofstad
   (Egipties-Arabies: Masr).

   Met sy 7,7 miljoen inwoners in die stad en sowat 15,5 miljoen in die
   metropolitaanse gebied is Kaïro die grootste agglomerasie op die
   vasteland van Afrika. Dit is die vervoersentrum van Egipte en beskik
   oor 'n groot aantal universiteite, teaters, museums en argitektoniese
   besienswaardighede. Die ou stadskern van Kaïro is 'n uitstekende
   voorbeeld van die Islamse boustyl en sedert die jaar 1979 'n
   wêrelderfenisgebied van die UNESCO.

[wysig] Geskiedenis

   Kaïro is die grootste stad in Afrika
   Kaïro is die grootste stad in Afrika

   Die huidige Kaïro is in die jaar 969 deur die Fatimidiese kalief
   Al-Moe'ies gestig. Die stad sluit destyds die ou stad Foestat
   (Ou-Kaïro) in en word oorspronklik met afsonderlike woongebiede vir
   Arabiere, Berbers, Jode, Grieke, Koerde en Swartes aangelê, wat almal
   selfregerend is en oor hul eie instellings beskik.

   Met die uitbreiding van die Fatimiederyk, wat uiteindelik naas Egipte
   ook groot dele van die Levant insluit, speel Kaïro 'n al hoe
   belangriker rol. Met die oprigting van die Al-Azhar-moskee ontwikkel
   die stad tot die godsdienstige en kulturele sentrum van die Islamse
   wêreld. Danksy die strategiese ligging by die kruispunt van belangrike
   handelroetes en naby die Middellandse en Rooi See groei die stad ook
   tot 'n eersterangse vervoer- en handelsentrum.

[wysig] Bronne

     * Aryeh Grabois: Medieval Civilization: An Illustrated Encyclopaedia.
       Jerusalem 1980: The Jerusalem Publishing House Ltd. / New York
       1980: Mayflower Books

   Kategorieë: Egipte • Hoofstede in Afrika

