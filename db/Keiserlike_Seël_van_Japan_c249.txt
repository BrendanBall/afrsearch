Keiserlike Seël van Japan


   Keiserlike Seël van Japan
   Keiserlike Seël van Japan
   Boeg van die slagskip Mikasa
   Boeg van die slagskip Mikasa

   Die Kieserlike seël van Japan (菊花紋章, Kikka Monshō of Kikuka Monshō^?,
   amptelik; 菊の御紋 Kiku no Gomon, populêr; beide letterlik "Adellike
   Simbool van krisant" of "Keiserlike Seël van Krisant") Word gebruik
   deur lede van die Japanse Keiserlike familie. Onder die Meijigrondwet
   word niemand behalwe die Keiser van Japan toegelaat om die Keiserlike
   Seël te gebruik nie. Elke lid van die Keiserlike familie gebruik dus 'n
   effens aangepaste weergawe daarvan. Shinto heiligdomme vertoon of die
   seël, of gebruik dele daarvan in hulle eie embleme.

   Die simbool is 'n geel of oranje krisant met swart of rooi buitelyne en
   agtergrond. 'n Sentrale skyf word omring deur 'n voorste stel van 16
   blomblare. 'n Agterste stel van 16 blomblare is half-gespreid in
   verhouding met voorste stel en is slegs sigbaar aan die rante van die
   blom. 'n Voorbeeld van die krisant se gebruik kom voor in die wapen van
   die Orde van die Krisant. 'n Krisant wat in 'n nieadellike se mon, of
   tradisionele heraldiese wapen, verskyn sou 17 blomblare hê.

   Ander lede van die Keiserlike Familie gebruik 'n weergawe met 14
   blomblare, terwyl 'n vorm met 16 enkel-blomblare vir die lede van die
   Kokkai (parlementslede) se borspelde, ordes, paspoorte, ens gebruik
   word. Die Keiserlike Seël word ook op die vlae van die keiserlike
   familie gebruik.^[1]

[wysig] Verwysings

    1. ^ Keiserlike Ordonansie (1926 Taisho 15 Hoofstuk 7), Besoek op 11
       Januarie 2007

   Kategorieë: Nasionale simbole van Japan • Japannese monargie •
   Landswapens

