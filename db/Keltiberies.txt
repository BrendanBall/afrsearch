Keltiberies


   Keltiberies (ook bekend as Hispano-Kelties) is 'n uitgestorwe Keltiese
   taal wat deur die Keltiberiërs in Portugal en sentraal Spanje gepraat
   is voor en tydens die Romeinse Ryk se besetting van die gebiede. Baie
   min van die Keltiberiese taal het behoue gebly. Getuienis van die taal
   se bestaan kan gesien word in sommige voor-Romeinse plekname in die
   Iberiese skiereiland wat lank genoeg oorleef het om in dokumente
   opgeneem te word het, in die formules wat in sommige persoonlike
   eiename gebruik is (wat wenke gee oor die grammatika van die taal), en
   in inskripsies op brons en lood gedenkplate wat in die Keltiberies
   skrif geskryf is wat Feniciese en Greikse eienskappe kombineer. Genoeg
   het behoue gebly om aan te toon dat Feniciese 'n Q-Keltiese (soos
   Goidelies), en nie P-Kelties soos Gallies was nie^[1]. Aangesien
   Britonies ook P-Kelties is, maar as 'n Eiland Keltiese taal is wat
   nader verwant is aan Goidelies as aan Gallies, volg dit dat die P/Q
   verdeling parafylieties is: die verandering van k^w na p het in in
   Britonies en Gallies plaasgevind op 'n stadium toe dit reeds aparte
   tale was eerder as wat dit 'n verdeling aandui wat 'n aparte tak in die
   "stamboom" van die Keltiese tale aandui. 'n Verandering van PIE k^w (q)
   na p het ook in sommige Italiese tale plaasgevind: vergelyk Oskies pis,
   pid ("wie, wat?") met Latyn quis, quid. Keltiberies en Gallies word
   gewoonlik saam gegroepeer as die Vasteland Keltiese tale, maar die
   groepering is ook parafylieties: geen bewyse dui daarop dat die twee
   enige gemene innovasie apart van Eiland Kelties deel nie.

   Die langste Keltiberiese inskripies wat getuienis oor die taal verskaf
   is die op drie Botorrita-plate, brons gedenkplate uit Botorrita naby
   Zaragoza, wat dateer uit die vroeë 1ste eeu v.C..

   Keltiberies vertoon 'n ten volle geïnflekteerde betreklike
   voornaamwoord ios wat nie in ander Keltiese dialekte bewaar is nie, en
   die partikels kue "en", nekue "nog", ve "of". Soos in Wallies is daar
   'n s-subjunktief, gabiseti "hy sal neem" (Oud-Iers gabid), robiseti,
   auseti. Vergelyk Umbries ferest "hy sal maak".

[wysig] Bronne

     * Jordán Cólera, C. (2005). Celtibérico. Zaragoza.
     * Hoz, Javier de. (1996). The Botorrita first text. Its epigraphical
       background; in: Die größeren altkeltischen Sprachdenkmäler. Akten
       des Kolloquiums Innsbruck 29. April - 3. Mai 1993, ed. W. Meid and
       P. Anreiter, 124–145, Innsbruck.
     * Meid, Wolfgang. (1994). Celtiberian Inscriptions, Archaeolingua,
       edd. S. Bökönyi and W. Meid, Series Minor, 5, 12–13. Budapest.

[wysig] Eksterne skakels

     * Gedetailerde kaart van die Voor-Romeinse Volke van Iberië (c. 200
       v.C.)

[wysig] Verwysings

    1. ^ * Mallory, J. P. (1989). In Search of the Indo-Europeans. Thames
       & Hudson. ISBN 0-500-05052-X, p. 106)

               Indo-Europese tale: Kentum-tale: Keltiese tale
                            Eiland-Keltiese tale
       Goidelies: Iers-Gaelies | Skots-Gaelies (Skotland • Kanada) |
                    Manx-Gaelies | Galweegse-Gaelies †
    Britonies: Wallies | Kornies | Bretons | Cumbries † | Piekties †
                           Vasteland-Keltiese tale
    Vasteland-Keltiese tale: Gallies †: | Leponties † | Galaties †
                               Keltiberies †
                                Gemengde Tale
                     Gemengde Tale: Shelta | Bungee †
                              ^† Uitgestorwe

   Kategorieë: Tale van Spanje • Keltiese taal • Uitgestorwe tale van
   Europa • Paleo-Iberiese tale

