Kelties


                                                             Indo-Europees
                                                        Indo-Europese tale
                                                      Albanies | Anatolies
                                               Armeens | Balties | Kelties
                                         Germaans | Grieks | Indo-Irannees
                                               Italies | Slawies | Togaars
                                                       Proto-Indo-Europees
                                                Taal | Vereniging | Geloof
                                           Kurgan | Yamna | BMAC | Ariaans
                                                     Indo-Europese studies

   Die Ses Nasies wat as die hartland van die moderne Kelte gesien word.
   Let daarop dat selfs in die gebiede is Kelties meestal 'n klein
   minderheid van die aantal sprekers uitmaak
   Die Ses Nasies wat as die hartland van die moderne Kelte gesien word.
   Let daarop dat selfs in die gebiede is Kelties meestal 'n klein
   minderheid van die aantal sprekers uitmaak

   Die Kelties tale is die tale wat afstam van Proto-Kelties. Dit is 'n
   tak van die Indo-Europese tale wat deur die Kelte gepraat is, een van
   die eerste Europese groepe wat oor die hele kontinent versprei het. Die
   groep het uit die 5de eeu vC vanuit sentrale deel van Europa getrek.
   Kelties bestaan vandag uit vier lewendige gemeenskapsale, Iers-Gaelies,
   Skots-Gaelies, Wallies en Bretons wat op die randgebiede van state met
   ander meerderheidstale gepraat word. Twee ander tale, Manx en Cornies,
   het onlangs, Cornies in die 18de eeu en Manx in die 19de eeu, hulle
   status as gesproke gemeenskapstale verloor maar is die onderwerp van
   herlewingspogings. Benewens die randgebiede in hulle oorspronklike
   taalgebiede in Europa, word keltiese tale ook in oostelike Kanada,
   Patagonië en deur verspreide groepe in die VSA en Australië gepraat.
   Keltiese tale wat intussen uitgesterf het, het ook die Romaanse en
   Germaanse tale wat dit verplaas het beïnvloed, soos byvoorbeeld die
   opname van Galliese woordeskat in Frans en Keltiese invloed op
   Engels.^[1] Oral ter wêreld word plekname met Keltiese oorsprong ook
   aangetref. ^[2]

   Die sprekers van hierdie tale neem baie af en dit word veral deur
   Engels en Frans verdring.

   Inhoud

        * 1 Klassifikasie
        * 2 Die Invloed van Kelties op ander tale
             + 2.1 Keltiese invloed op Frans
             + 2.2 Keltiese invloed op Engels
        * 3 Verwysings

[wysig] Klassifikasie

   Daar kan maklik aangetoon word dat Kelties 'n lid van die Indo-Europese
   taalfamilie is. Kelties vertoon sekere argaïese eienskappe soos die
   gebrek aan 'n volledig ontwikkelde infinitief, die gebrek aan 'n
   werkwoord vir "om te hê", differensiasie van geslag in die 3 en 4
   getalle en Onderwerp-Voorwerp-Werkwoord woordvolgorde in Keltiberies en
   Leponties. Die keltiese tale se mees ooglopende onderskeiding van ander
   Indo-Europese tale is die verlies aan die Indo-Europese *p soos
   geïllustreer deur Gaeliese woord vir voël, éan en Walliese edn teenoor
   Latyn penna en Grieks pterón. Daar word soms gemeen dat Kelties 'n
   spesiale verhouding met Germaans en met Italies het, dit is geter
   waarskynlik eerder as gevolg van taalkontak as taal-genetiese
   oorwegings.
Vasteland/Eiland Kelties                       P/Q-Kelties
  * Proto-Kelties
       + Vasteland Kelties
            o Gallies
                 # Leponties
                 # Noric taal
                 # Galaties
            o Keltiberies
       + Eiland Kelties
            o Goidelies
                 # Primitiewe Iers
                 # Oud-Iers
                 # Middel-Iers
                      @ Iers-Gaelies
                      @ Skots-Gaelies
                      @ Manx
            o Britonies
                 # Pikties
                 # Brits
                      @ Kumbries
                      @ Oud-Wallies
                           - Middel-Wallies
                                = Wallies
                      @ Suidwestelike Britonies
                           - Bretons
                           - Cornies

                                                 * Proto-Kelties
                                                      + P-Kelties
                                                           o Gallies
                                                                # Leponties
                                                                # Noric taal
                                                                # Galaties
                                                           o Britonies
                                                                # Kumbries
                                                                # Pikties
                                                                # Oud-Wallies
                                                                # Middel-Wallies
                                                                     @ Wallies
                                                                # Suidwestelike Britonies
                                                                     @ Bretons
                                                                     @ Cornies
                                                      + Q-Kelties
                                                           o Keltiberies
                                                           o Goidelies
                                                                # Primitiewe Iers
                                                                # Oud-Iers
                                                                # Middel-Iers
                                                                     @ Iers-Gaelies
                                                                     @ Skots-Gaelies
                                                                     @ Manx

   Die Keltiese tale word gewoonlik verdeel in die Eiland-Keltiese tale en
   die Vasteland-Keltiese tale. Die klassifikasie lewer 'n nuttige
   historiese en werksdefinisie. Vasteland-Keltiese tale verwys na die
   vroegste ontwikkeling van die Keltiese tale terwyl die Eiland-Keltiese
   tale verwys na die direkte voorgangers van die moderne keltiese tale.
   Taalkundig is klassifikasie van die Keltiese tale egter meer
   ingewikkeld.

   Vasteland Kelties is gedeeltelik geherkonstrueer uit plekname,
   geskrifte en aspekte wat in Italies en Germaans geleen is. Daar was 'n
   onekende aantal Vasteland Keltiese dialekte waaronder Gallies,
   Keltiberies, Leponties en Galaties. Verder is Kelties in die Romeinse
   provinsie Noricum gepraat en word 'n aparte dialek, Narbonenses, in die
   suide van Frankryk gepostuleer. Die Vasteland Keltiese tale het almal
   uitgesterf en dit blyk dat Kelties geheel en al op die Europese vate
   land uitgesterf het teen 500 n.C.

   In die Britse Eilande het Kelties egter oorleef as Pikties in Skotland
   noord van die Forth-Clyde lyn en in Ierland. In die Romeinse provinsie
   in Groot-Brittanje is die Britse tale deur Latyns beïnvloed maar het
   dit oorleef en Noordelike en Suidelike variante ontwikkel wat in
   Wallies, Cornies en Bretons ontwikkel het. In Skotland is Pikties is
   deur die Gaelies van setlaars uit Ierland vervang wat 'n kontinue
   Gaelies gebied tussen Ierland, die Eiland van Man en Skotland gevestig
   wat die voorloper van die hedendaagse Iers-Gaelies, Manx-Gaelies en
   Skots-Gaelies was.

   Taalkundig word Kelties in P-Kelties en Q-Kelties verdeel opgrond van
   die tale se hantering van die Proto-Keltiese *k^w, wat *p geword het in
   die P-Keltiese tale en *k in die Q-Keltiese tale. In die klassifikasie
   is die Britoniese Keltiese tale, Wallies, Cornies en Bretons, P-Kelties
   en die Gealiese tale Q-Kelties. Die Proto-Keltiese werkwoord wortel
   *k^wrin- "om te koop", het by voorbeeld pryn- geword in Wallies maar
   cren- in Oud-Iers. Wanneer moderne Keltiese tale beskou word is,
   "Q-Kelties" ekwivalent aan "Goidelies" (Gaelies) en "P-Kelties" aan
   "Britonies", aangesien geen van die Vasteland Keltiese tale oorleef het
   nie.

[wysig] Die Invloed van Kelties op ander tale

[wysig] Keltiese invloed op Frans

   Voor die Romeinse besetting van Gallië, wat rofweg ooreenkom met vandag
   se Frankryk deur Julius Caesar in 58–52 v.C. is Gallie grootliks deur
   'n Kelties volk, wat die Romeine die Galliërs (Latyn: Galli) genoem
   het. Tenspyte van die oorhersend Galliese bevolking minder as 200
   woorde met 'n Keltiese etimologie in Frans behou gebly. Die woorde is
   meestal plekke (ber, lande), plantname (berle, chêne, if) en woorde wat
   oor landelike lewe en die aarde handel (vernaamlik: mouton, tonne,
   crème, charrue, charriot, barde, baume, bouc, boue, brosse, caillou,
   cervoise, druide, magouille, orteil, souche)^[3]. Ander Galliese woorde
   is wel deur Latyn in Frans ingevoer, veral woorde vir Galliese
   voorwerpe en gebruike wat vir die Romeine nuut was en waarvoor daar nie
   'n ekwivalent in Latyn was nie (b.v. braies, ambassade, matras). Latyn
   het vinnig as gevolg van handel, amptelike en opvoeding die lingua
   franca oor die hele die hele Galliese gebied geword. Dit is egter tot
   die 4de eeu nie deur die meerderheid van die Galliërs aanvaar nie.
   benewens die Keltiese bydra tot die Franse woordeskat het dit 'n aantal
   folonologiese en taalkunige invloede op Frans gehad. Fonologiese
   veranderinge wat aan Kelties toegeskryf word sluit in:
     * die opheffing van [o] na [u] (soos in alle keltiese tale)
     * die verandering van [o] na /eu/ [ø] of [œ],
     * [a] na [æ] na [e]*
     * ct > xt > it (soos in lactem > lait)*
     * die frikasering en skrapping van stemhebbende intervokaliese
       konsonante (g, d, b)
     * die palatalisering van jod [j] na [dj] na [ž]; (ego > je)
     * die difthongifisering van geslote lang /e/ na /oi/ (soos in die
       Britoniese tale [ui])
     * die gebruik van liaisons en enchaînement (soos in alle Keltiese
       tale)
     * nasalisering (soos in Bretons en Gaelies)
     * die invoeging van epenthetic homorganic konsonante tussen nasale en
       liquids; simulare > sembler, *venira > viendra (soos in Wallies en
       Manx)

   Ander taalkundige veranderings sluit in:
     * besit aangedui deur à in plaas van de (ce livre est à moi) (soos in
       alle Keltiese tale)
     * die gallisisme c'est...qui, que gebruik vir beklemtoning
     * tel in twintigs; quatre-vingts en in Oud-Frans treis vingts, cinq
       vingts
     * die einde van die 1ste persoon meervoud selfstandige naamwoord -ons
       (cf. Breton caromp, Welsh aethom)
     * die invloed van betekenis en vorm van avec, car, oui, chez, aise,
       aveugle, tête, huitaine en quinzaine, fleur de farine, fois, en
       monde "mense"
     * die gebruik van periphrastic phrases om aspek aan te dui; i.e. en
       train de, venir de, après + verb, etc. (soos in alle Keltiese tale)
     * die aanneem van die intensive voorvoegsel ro-, wat die meoderne re-
       geword het (compare: luire "om te glinster" vs. reluire "om te
       skyn"; tirer "om te trek" vs. retirer "om terug te trek, weg te
       neem")

[wysig] Keltiese invloed op Engels

   Keltiese volke het in ongeveer 600 v.C in die Britse Eilande aangekom
   en was die dominante kultuur toe die die Anglo-Saksiese kultuur en taal
   in die 6de en 7de eeue oor oos en sentraal Brittanje versprei het. In
   die uithoeke van die eiland het Keltiese tale egter behou gebly.
   Keltiese stamme het egter ook met die Germaanse aankomelinge vermeng
   wat daartoe gelei het dat elemente van hulle taal in wat uiteindelik
   Engels sou word opgeneem is.^[1]

   Keltiese woorde is uit drie bronne in Engels ingevoer: woorde wat in
   die Germaanse tale opgeneem is in die Europese vasteland, leenwoorde
   wat oorgeneem is na vestiging in die Britse eilande en woorde uit
   Ierland. Eersgenoemde was gewoonlik geassosieer met konflik en oorlog
   aangesien die Klete baiekeer as huursoldate gesien is. Die tweede groep
   hou veral veband met plekke en laasgenoemde word baiekeer geassosieer
   met die kerstening van Brittanje. Met die Normandiese verowering is 'n
   taalkundige hiërargie kelties aan die onderkant geplaas is. Die lae
   status wat die Keltiese tale vir baie eeue gehad het, het waarskynlik
   gelei tot die geringe opname van Keltiese woorde in Engels. Woorde wat
   wel in Engels opgeneem is luit in bucket, car, crockery, noggin, gob,
   slogan en flannel, truant en gaol.^[1]

[wysig] Verwysings

    1. ^ ^1,0 ^1,1 ^1,2 Claire Lovis, Celtic Influence on the English
       Language, University of Toronto, 2001, Besoek op 26 Mei 2007
    2. ^ Donald MacAulay The Celtic Languages, Besoek op 22 Mei 2007
    3. ^ Mots français d'origine gauloise, Besoek op 26 Mei 2007

               Indo-Europese tale: Kentum-tale: Keltiese tale
                            Eiland-Keltiese tale
       Goidelies: Iers-Gaelies | Skots-Gaelies (Skotland • Kanada) |
                    Manx-Gaelies | Galweegse-Gaelies †
    Britonies: Wallies | Kornies | Bretons | Cumbries † | Piekties †
                           Vasteland-Keltiese tale
    Vasteland-Keltiese tale: Gallies †: | Leponties † | Galaties †
                               Keltiberies †
                                Gemengde Tale
                     Gemengde Tale: Shelta | Bungee †
                              ^† Uitgestorwe

   Kategorieë: Keltiese taal • Indo-Europese tale

