Keltiese kruis


   'n Keltiese kruis
   'n Keltiese kruis

   Die Keltiese kruis kombineer die Christelike kruis met 'n sirkel, wat
   die kruispunt omring. Dit is die simbool van die Keltiese Christendom,
   alhoewel dit moontlik 'n voor-Christelike oorsprong het.

[wysig] Oorsprong

   In die Keltiese gebiede van Brittanje, Ierland en Bretagne is sedert
   die die 7de eeu baie vrystaande loodregte kruise opgerig. Sommige van
   hierdie Keltiese kruise bevat opskrifte met runeskriftekens. Van die
   vrystaande kruise het in Cornwall en Wallis, op die eiland Iona, op die
   Hebrides en in Ierland bewaar gebly. Ander steenkruise is in Cumbria en
   in die Skotse Grensgebiede (Scottish Borders) te vinde, alhoewel
   sommige van hulle deel uitmaak van die Angel-Saksiese tradisie van
   kruisoprigting. Die bekendste vrystaande kruise is die Kruis van Wells
   (graafskap Meath, Republiek van Ierland) en die kruise van
   Monasterboice (graafskap Louth). Keltiese kruise word ook dikwels op
   Engelse begraafplase gevind, alhoewel die oorledenes dikwels nie van
   Keltiese afkoms is nie.
   Die een-pond-munt van die Verenigde Koninkryk versinnebeeld
   Noord-Ierland en wys 'n Keltiese kruis
   Die een-pond-munt van die Verenigde Koninkryk versinnebeeld
   Noord-Ierland en wys 'n Keltiese kruis

   Daar is talle voorbeelde van kruise met 'n sirkel, selfs uit die
   voor-Christelike tydperk. Die kruise, wat dikwels "sonkruise" genoem
   word, is in die heidense Noordwes-Europa (waar dit tot die simbool van
   die Nordiese god Odin ontwikkel het), in die Pireneë en op die Iberiese
   Skiereiland opgerig. Daar is egter geen bewys dat daar 'n verbintenis
   met die Christelike kruis is of dat die twee soorte kruise 'n
   gemeenskaplike oorsprong het nie.

[wysig] Christelike simboliek

   In die Christelike simboliek versinnebeeld die omringde kruis die
   signaculum Domini of vyf wondes van Jesus Christus aan die kruis. In 'n
   uitgebreide betekenis is die kruis ook 'n simbool van die hart, wat die
   lewe nie net ontvang nie, maar die lewe ook skenk in 'n oneindige
   kringloop.

[wysig] Politieke simbool

   Twee Keltiese kruise uit die 20ste eeu op 'n begraafplaas in Bohermeen,
   Ierland
   Twee Keltiese kruise uit die 20ste eeu op 'n begraafplaas in Bohermeen,
   Ierland
   'n Keltiese kruis op die Paryse begraafplaas Père Lachaise
   'n Keltiese kruis op die Paryse begraafplaas Père Lachaise

   Die kulturele assosiasies van die Keltiese en die sonkruis, asook sy
   betekenis as 'n simbool vir die Christendom, die Westerse beskawing en
   Oud-Ariese tradisies, het daartoe gelei dat 'n aantal ver-regse
   politieke groeperings 'n gestileerde weergawe van die Keltiese kruis
   vanaf die sestigerjare van die 20ste eeu as hulle embleem gebruik het,
   waaronder Occident en die Groupe Union Droit in Frankryk. Die kruis
   word ook deur die Blanke Nasionalistiese Beweging as 'n simbool vir die
   blanke bewoners van Europa gebruik.

   Die verbintenis met die beweging van nuwe druïdes het geen historiese
   agtergrond nie. Sy oorsprong lê in die 18de eeu.

   Die mees belangrike politieke verbintenis van die Keltiese kruis
   bestaan egter met die onafhanklikheids- en ander bewegings van Keltiese
   minderhede in Europa.
   Kategorie: Keltiese kuns

