Kelvin-Helmholtz-meganisme


   Die Kelvin-Helmholtzmechanisme is 'n astronomiese effek wat plaasvind
   wanneer die oppervlak van 'n ster of planeet afkoel. Die drukking
   verlaag as gevolg van die afkoeling en die hemelligaam word saamgepers
   om op te maak vir die drukverlaging. Deur die samepersing styg die
   temperatuur in die kern van die hemelliggaam; die effek is (onder
   andere) sigbaar op Jupiter en Saturnus - Jupiter straal meer energie
   uit as wat hy van die son ontvang.

   Die meganisme was oorspronklik aan die einde van die 19de eeu
   voorgestel deur Baron Kelvin en Hermann von Helmholtz as 'n
   verduideliking van die son se bron van energie. Dit is tans bekend dat
   die effek van die styging van energie as gevolg van die
   Kevin-Helmholtz-meganisme heeltemal te klein is om die energieproduksie
   van die son te verklaar.

[wysig] Energievrystelling tydens Kelvin-Helmholtz-samepersing

   Daar was geteoriseer dat die potensiële swaartekragenergie van die
   samepersing van die son die bron van sy energie is. Dus, om die totale
   hoeveelhed energie wat die son uitstraal te bereken (waarby die
   digtheid konstant bly), word aangeneem dat die son 'n perfekte sfeer
   was wat uit konsentriese skywe bestaan. Die swaartekragenergie kan dan
   benader word as die integraal oor al die skywe van die middelpunt tot
   die buitenste radius.

   Potensiële swaartekragenergie word volgens Newtoniese meganika
   gedefiniëerd as:

   U = -\frac{Gm_1m_2}{r}

   Waar G die swaartekragkonstante is en die twee massas is die massas van
   die skyws met die dikte dr en die massa binne-in die radius r wat
   geïntegreer word tussen 0 (nul) en die radius van die sfeer. Dit gee:

   U = -G\int_{0}^{R} \frac{m(r) 4 \pi r^2 \rho}{r}\, dr

   Waar R die buitenste radius van die bol is en m(r) die massa binne die
   radius r (van die hele sfeer). Deur m(r) te omskryf as die produk van
   volume en digtheid kan die integraal as sulks opgelos word:

   U = -G\int_{0}^{R} \frac{4 \pi r^3 \rho 4 \pi r^2 \rho}{3r}\, dr =
   -\frac{16}{15}G \pi^2 \rho^2 R^5

   Deur dit dan weer te omskryf na die massa van die sfeer word die
   uiteindelik oplossing:

   U = -\frac{3M^2G}{5R}

   Alhoewel die aanname dat die digtheid konstant bly nie korrek is nie,
   kan daar op hierdie manier wel 'n beraamde skatting verkry word van die
   lewensduur van die son, deur die (bekende) waarde van die massa en die
   radius van die son in te vul en dan te deel deur die bekende ligsterkte
   van die son.

   Hier word egter nog 'n benadering ingesluit, aangesien die ligsterkte
   van die son nie altyd konstant is nie. Die berekening is as volg:

   \frac{U}{L_\bigodot} \approx \frac{2.3 \times 10^{41}}{4 \times
   10^{26}} \approx 18,220,650\ yrs

   Waar L die ligsterkte van die son is. Alhoewel dit 'n langer lewensduur
   vir die son voorspel as ander metodes (soos elektrochemiese energie,
   was dit steeds nie die korrekte waarde nie en veels te kort (aangesien
   die teendeel reeds bewys was). Die raaisel was eers opgelos nadat daar
   ontdek was dat die son (en ander sterre) se energie afkomstig is van
   kernfusie.
   Kategorieë: Sterrekunde • Termodinamika

