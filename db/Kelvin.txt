Kelvin


                          CAPTION: Kelvin temperatuur omskakelingsformules

                      Omskakeling
                              van               na                 Formule
                           kelvin    grade Celsius         °C = K - 273,15
                    grade Celsius           kelvin         K = °C + 273,15
                           kelvin grade Fahrenheit   °F = K × 1,8 − 459,67
                 grade Fahrenheit           kelvin K = (°F + 459,67) / 1,8
                        Neem kennis dat vir temperatuurintervalle
                                eerder as temperatuurlesings,
                                1 K = 1 °C en 1 K = 1,8 °F
                                Addisionele omskakelingsformules
                               Omskakelingsprogram vir temperatuureenhede

   Die kelvin (simbool: K) is die SI-eenheid van temperatuur en is een van
   die sewe SI-basiseenhede. Dit word gedefinieer as 'n 1/273,16 fraksie
   van die termodinamiese temperatuur van die trippelpunt van water. 'n
   Temperatuur wat in kelvin sonder enige voorbehoud aangedui word, word
   gemeet ten opsigte van absolute nul waar die molekulêre beweging ophou.
   Dit is ook algemene praktyk om 'n temperatuur relatief tot 'n
   verwysingstemperatuur van 273,15 K aan te dui, wat ongeveer ooreenstem
   met die smeltpunt van water onder normale toestande; hierdie konvensie
   is die Celsius-temperatuurskaal.

   Die kelvin is vernoem na die Britse fisikus en ingenieur William
   Thomson, wat later na hy tot die adelstand verhef is, as Lord Kelvin
   bekend gestaan het.

   Inhoud

        * 1 Tipografiese konvensies
        * 2 Omskakelingsfaktore
             + 2.1 Kelvin en Celsius
             + 2.2 Temperatuur en energie
        * 3 Sien ook
        * 4 Eksterne skakel

[wysig] Tipografiese konvensies

   Die woord kelvin as 'n SI-eenheid word met 'n kleinletter k geskryf
   (tensy dit aan die begin van 'n sin voorkom), en word anders as
   Fahrenheit of Celsius nooit voorafgegaan deur die woorde graad, grade
   of die simbool ° nie. Die simbool vir kelvin is altyd die hoofletter K
   en word nooit in skuinsskrif gedruk nie. Daar moet 'n spasie tussen die
   nommer en die K kom soos met alle SI-eenhede.

   Unicode sluit die "kelvin-teken" onder die kode U+212A in (in die
   huidige skrif vertoon dit so: K teenoor die gewone alfabetletter: K).
   Die kelvin-teken behoort bietjie langer te wees as die gewone K. Dit is
   egter moontlik dat die karakter nie op alle rekenaars beskikbaar is
   nie. Dit is dus beter om 'n gewone K tebruik ter wille van leesbaarheid
   vir die grootste gehoor.

[wysig] Omskakelingsfaktore

[wysig] Kelvin en Celsius

   Die Celsius temperatuurskaal word nou gedefinieer in terme van die
   kelvin, met 0 °C wat ooreenstem met 273,15 kelvin.
     * kelvin na grade Celsius

                C = K − 273,15

[wysig] Temperatuur en energie

   Die energie wat deur partikels in 'n termodinamiese stelsel gedra word
   is eweredig aan die absolute temperatuur, waar die
   eweredigheidskonstante die Boltzmann konstante is. Dit is gevolglik
   moontlik om die energie van partikels by 'n sekere temperatuur te
   bereken of om andersom die temperatuur van partikels met 'n sekere
   energie te bepaal.
     * elektronvolt na kelvin

          \mathrm{K} = \mathrm{eV} \times 11,\!605

     * kelvin na elektronvolt

          \mathrm{eV} = \frac{\mathrm{K}}{11,\!605}

[wysig] Sien ook

     * ITS-90 Internasionale Temperatuurskaal

[wysig] Eksterne skakel

     * BIPM brosjure oor die Kelvin

   Kategorieë: SI basiseenhede • Temperatuur-eenhede

