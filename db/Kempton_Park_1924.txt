Kempton Park


   Kempton Park is 'n stad aan die Oos-Rand van Gauteng. Dit is in 1903
   gestig toe Karl Wolff 'n gedeelte van die plaas Zuurfontein verdeel het
   in standplase en dit vernoem het na Kempten, sy geboortestad in Beiere,
   Duitsland. Dit is noordoos van Johannesburg en suid van Pretoria geleë.
   Dit het in 1992 stadstatus verkry. Die lughawe Jan Smuts is in 1952
   geopen op grond aan die suidekant van die dorp. Die lughawe se naam is
   in die laat 1990's verander na Johannesburg Internasionle Lughawe en
   toe in 2006 weer na O.R. Tambo Internasionale Lughawe. Kempton Park is
   sedert 2000 deel van die Ekurhuleni Metropolitaanse Munisipaliteit. Die
   stad spog met vyf groot hoërskole, naamlik Hoërskool Jeugland,
   Hoërskool Kempton Park, Birchleigh Hoërskool, Norkem Park High en Sir
   Pierre van Ryneveld.

   Die woonbuurte wat val onder Kempton Park sluit in: Birchleigh, Kempton
   Park-Wes, Edleen, Van Riebeeck Park, Glen Marais, Allen Grove, Nimrod
   Park, Rhodesfield, Bonaero Park, Terenure, Esther Park, Aston Manor,
   Croydon en Spartan. Laasgenoemde is 'n uitgebreide industriële gebied.
   Tembisa is 'n groot tradisioneel swart woonbuurt wat ook deel vorm van
   die stad.

[wysig] Gebore

     * Ryan Cox (1979-2007), fietsryer

   Kategorie: Gauteng

