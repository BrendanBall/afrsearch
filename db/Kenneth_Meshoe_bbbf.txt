Kenneth Meshoe


   Dr. Kenneth Meshoe
   Dr. Kenneth Meshoe

   Kenneth Rasalabe Joseph Meshoe is die President van die Afrika Christen
   Demokratiese Party in Suid-Afrika.

   Kenneth Meshoe is gebore in Pretoria en is die vierde van sewe kinders.
   Hy het sy Matriek Sertifikaat voltooi in 1972, en het in 1975
   gegradueer aan die Universiteit van die Noorde met 'n SekondÃªre
   Onderwysdiploma. In 1976 tree hy in die huwelik met sy vrou, Lydia;
   hulle het drie kinders.

   In 1976, sluit Kenneth en Lydia aan by Christ For All Nations, en hy is
   sedert Februarie 1980 een van Reinhard Bonnke se mede-evangeliste.

   In Januarie 1987, is Kenneth na die Shekinah Bible Institute in
   Kingsport, Tennessee in die VSA, waar hy sy tweede jaar Teologiese
   Diploma voltooi het.

   In 1988, begin Kenneth 'n onafhanklike kerk bekend as die Hope of Glory
   Tabernacle, wat sedertien goed gegroei het.

   In Desember 1993, begin hulle 'n politieke party wat gebasseer is op
   bybelse beginsels en noem dit die Afrika Christen Demokratiese Party
   (ACDP), waarvan Kenneth die eerste President is. Hy vervul hierdie rol
   tot vandag toe nog.

   Gedurende die April 1994 verkiesings het die ACDP twee setels in die
   nasionale parlement verower, en drie in die provinsiale parlement. in
   die 1999 verkiesing, het hul steun met meer as 300% toegeneem deurdat
   hulle 7 setels in die nasionale parlement verower het, en 4 in die
   provinsiale wetgewers. In April 2004 neem die party se
   verteenwoordiging in die nasionale parlement (7 parlementslede) en die
   provinsiale wetgewers (8 lede) verder toe.

   Gedurende die Munisipale Regeringsverkiesings van Desember 2000 het die
   ACDP se steun met oor die 1000% toegeneem van 5 Stadsraadslede in 1995
   tot 62. Die ACDP is nou verteenwoordig op plaaslike vlak in elke
   provinsie van Suid-Afrika.

   Kenneth verteenwoordig die ACDP in die Nasionale Parlement, tesame met
   6 ander LP's.

   Op die 18de Desember 1994 is Kenneth Meshoe sy Ere-Doktorsgraad
   (Doctorate of Humane Letters afgekort L.H.D) toegeken, deur die Bethel
   Christian College van Riverside, California VSA, en is ook aangewys om
   te dien as 'n Associate Member on the Board of Regents van Bethel
   College.
   Kategorie: Suid-Afrikaanse politici

