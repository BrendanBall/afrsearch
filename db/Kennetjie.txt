Kennetjie


   Kennetjie is 'n kinderspel wat gewoonlik deur seuns gespeel word.
   Aangesien die spel redelik gevaarlik is is dit gereeld deur skoolhoofde
   van die speelgrond verban. Dit is 'n ingewikkelde spel met baie reëls .

[wysig] Reëls en speelwyse

   Die spel word gespeel met 'n dun stok wat omtrent 'n meter lank is wat
   as kolf dien. 'n Kort dikker stok, omtrent 15 cm lank word die
   kennetjie genoem en dien as die bal. 'n Slootjie, gewoonlik die gaatjie
   genoem, so 6 duim lank en nie dieper as een duim nie word in die grond
   gemaak en die kennetjie daaroor geplaas. Die gaatjie se punte moet
   skuins uitloop. Die eerste speler wip die kennetjie in die lug in en
   slaan dit dan sover as moontlik met die langer stok. Een van die
   veldwerkers gooi die kennetjie terug en probeer om so na as moontlik
   aan die gaatjie te land. Die eerste speler kan die kennetjie wegslaan
   voor dit te ruste kom, maar sodra dit stop meet hy met sy slaanstok hoe
   ver hoeveel lengtes van die gaatjie die kennetjie is. Hoe nader die
   kennetjie aan die gaatjie is hoe moeiliker hou moet die kolwer dan
   uitvoer wanneer hy die volgende hou moet uitvoer.^[1]
   Aantal stoklengtes Hounaam Aksie
   < 1 Kennetjie Die kennetjie word op die ken geplaas of onder die ken
   vasgeknyp, laat val en dan weggeslaan.
   > = 1 , < 2 Toontjie Die kennetjie word op die tone of skoenpunt
   geplaas, opgeskop en weggeslaan.
   > = 2 < 3 Tip-Top Die kennetjie word tussen die duim en wysvinger van
   die vryhand in die lug gehou, met die slaanstok die lug ingetik en dan
   met 'n tweede hou weggeslaan.
   > = 3 < 4 Vuisie Die kennetjie word op die vuis van die vryhand
   gebalanseer, die lug ingegooi en weggeslaan.
   > = 4 < 5 Bokkie Die kennetjie word tussen die duim en wysvinger van
   die vryhand in die lug gehou, met die slaanstok die lug ingetik en dan
   met 'n tweede hou weggeslaan.
   > = 5 < 6 Ogie Die kennetjie word op die slaner se oog (of op sy bril)
   gebalanseer, laat val en weggeslaan.
   > = 6 < 7 Oortjie Die kennetjie word op die oor gebalanseer, laat val
   en weggeslaan.
   > = 7 < 8 Ellie Die vry arm word horisontaal gelig en die hand na die
   bors gebring, die kennetjie word dan op die gebuigde elmboog geplaas,
   die lug ingeskiet of laat val en weggeslaan.
   > = 8 Elter 'n Punt word deur vir die slaner se span behaal. Daar word
   dan verder van een af getel om die slaanhou te bepaal - minder as een
   stoklengte = kennetjie, een maar nie twee nie = toontjie, ens. Daar kan
   daar weer tot agt stoklengtes getel word, dit wil sê 'n totaal van
   sestien, kry die slaner se span nog 'n elter (punt) by en so word die
   proses herhaal tot by die kennetjie.
   * Optik-en-slaanhou Die kennetjie word enige plek op die grond in die
   slaanhok neergeplaas, met die slaanstok getik sodat dit opwip die lug
   in en dan met 'n tweede hou die veld ingeslaan.

[wysig] Verwysings

    1. ^ A Childhood in the old South Africa.

   Kategorie: Kinderspeletjies

