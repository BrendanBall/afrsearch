Kent


                           Kent
   Kent in 'n optrede by die Roskilde Festival in 2005
   Oorsprong    Eskilstuna, Swede
   Genre(s)     Rock
   Aktiewe jare 1990 – hede
   Uitgewer(s)  Sony BMG
   Webwerf      kent.nu
   Last.fm      Kent
   Lirieke      Kent
   Huidige lede Joakim Berg
                Markus Mustonen
                Sami Sirviö
                Martin Sköld
   Gewese lede  Thomas Bergqvist
                Martin Roos
                Harri Mänty

   Kent is 'n Sweedse rock-groep met oorsprong in Eskilstuna in 1990 onder
   die naam Coca-Cola Kids, waarna hulle later as Jones & Giftet (Jones &
   die Gif), en toe Havsänglar (Haai-engele) bekend gestaan het. Die groep
   het 'n uitkenbare logo wat van 'n kleinletter "k" gebruik maak en in
   die ITC Avant Garde Gothic Book font geskryf is. Sedert die groep se
   deurbraaktreffer, "Kräm (Så Nära Får Ingen Gå)", het hulle al heelwat
   groot Sweedse radiotreffers gehad. Teen 2007 was hulle een van die
   gewildste rock-groepe in Swede, dog bly hulle min of meer onbekend
   buite Skandinawië. Kent het vir 'n kort rukkie 'n internasionale
   loopbaan aangedurf met Engelse weergawes van hul albums Isola en
   Hagnesta Hill, saamgaande met musiektoere deur die Verenigde State vir
   eersgenoemde album. Hulle het egter tou opgegooi nadat hulle nie die
   deurbraak bereik het waarvoor hulle gehoop het nie. Kent het hul
   Skandinawiese pogings voortgesit met nog drie albums en 'n EP. Hulle
   het al heelwat toekennings gewen en word algemeen beskou as Swede se
   gewildste musiekgrpoep. Die groep het al meer as 'n miljoen albums
   verkoop. Twee van die groep se vier lede is Sweedse Finne.

   Inhoud

        * 1 Lede
        * 2 Gewese lede
        * 3 Geskiedenis
             + 3.1 Jones & Giftet en Havsänglar (1990 – 1994)
             + 3.2 Kent en Verkligen (1995 – 1996)
             + 3.3 Isola (1997 – 1998)
             + 3.4 Hagnesta Hill en B-sidor 95-00 (1999 – 2000)
        * 4 Diskografie
             + 4.1 Albums
             + 4.2 Enkelsnitte en EP's
             + 4.3 Enkelsnitte in Engels
             + 4.4 Musiekvideo's
                  o 4.4.1 Sweeds
                  o 4.4.2 Engels
        * 5 Bronne
        * 6 Verwysings
        * 7 Sien ook
        * 8 Eksterne skakels

[wysig] Lede

     * Joakim Berg – voorsang, kitaar
     * Martin Sköld – baskitaar, sintetiese klavier
     * Markus Mustonen – tromme, agtergrondsang, sintetiese klavier,
       klavier
     * Sami Sirviö – hoofkitaar, sintetiese klavier

[wysig] Gewese lede

     * Harri Mänty – ritmiese kitaar, programmering, perkussie (1996 –
       2006)
     * Thomas Bergqvist – sintetiese klavier (1990 – 1992)
     * Martin Roos – ritmiese kitaar (1992 – 1995)

[wysig] Geskiedenis

[wysig] Jones & Giftet en Havsänglar (1990 – 1994)

   Jones & Giftet (Jones & die Gif) is in 1990 deur Joakim Berg, Martin
   Sköld, Markus Mustonen, Sami Sirviö en Thomas Bergqvist gestig. Dit het
   begin deur Berg wat na Londen gegaan het om twee kitare te koop; een
   vir Sirviö en een vir homself. Sirviö en Berg was deel van 'n groep van
   drie wat by Balsta Musikslott geoefen het, toe hulle saam besluit het
   om 'n nuwe groep te stig. Hulle het Mustonen buite die restourant
   Vildsvinet in Eskilstuna gevra om by die groep aan te sluit, waarna hy
   ingestem het om die tromme te speel. Bergqvist, 'n vriend van Sköld, is
   gevra om die sintetiseerder te speel. Hul eerste optrede was in
   Lindesberg, Västmanland, en hul tweede by Knegoffs in Eskilstuna.

   In 1991 het Jones & Giftet die prestige Cult 91-kompetisie by die
   Skylight in Eskilstuna gewen. Magnus Nygren van EMI was deur hul demo
   beïndruk, en het vir hulle 'n optrede by die Daily News and Universitet
   in Stockholm gereël.

   In 1992 het Martin Roos vir die eerste keer by Cult 92 vir Jones &
   Giftet gespeel. Kort daarna is Bergqvist in die pad gesteek en deur
   Roos vervang.

   Op 30 September 1992 het die groep hul naam na Havsänglar (Haai-engele)
   verander. Optredes by die Spaghetti Companiet, Hannas Krog en die Pet
   Sounds Bar het gevolg.

   In 1993 het Martin Roos na Stockholm verhuis, waarna die res van die
   groep in sy spore gevolg het. Berg se broer, Adam Berg, het 'n nuwe
   naam, Kent, voorgestel. Kent het by Tanto en Hyndans Hörna, in
   Stockholm, en Kalmar Nation in Uppsala, opgetree.

   In Maart 1994 het Kent 'n demo met tien snitte onder eenvoudige
   omstandighede in 'n ateljee by Nytorpsskolan, naby Blåsut, Stockholm,
   opgeneem. Die demo is aan Peter Ejheden by Pet Sounds gegee. Hy het toe
   nog as 'n bespreker vir die klub Pet Sounds Bar gewerk. Ejheden het
   later Pet Sounds vir BMG verlaat. In April het Per Lindholm, A&R by
   RCA/BMG Kent vir die eerste keer gehoor. Op 26 Junie het Kent hul
   eerste platekontrak bekom. Die groep het hul debuutalbum by Silence
   Studios in Koppom, Värmland, opgeneem.

[wysig] Kent en Verkligen (1995 – 1996)

   Kent het hul selfgetitelde debuutalbum, Kent, in 1995 uitgereik. Die
   musiek kitaarseine is verwrin en die styl is nie juis in latere albums
   voortgesit nie. Die album het bykans geen kommersiële aandag geniet
   nie. Vier enkelsnitte is vrygestel, waarvan "Frank" die naaste aan 'n
   treffer was.

   Een jaar later, in 1996 het Kent die album Verkligen (Werklik)
   uitgereik. Die album is stadiger met minder verwronge kitaarseine en
   meer emosie. Die vooruitreikingenkelsnit Kräm (Så nära får ingen gå was
   onmiddellik 'n treffer, en het die groep vir die eerste keer taamlik
   bekend geword. Later is nog twee enkelsnitte vrygestel, Gravitation en
   Halka. Kitaarspeler Martin Roos het die groep verlaat vir sy loopbaan
   by Kent se uitgewer BMG, maar het intussen die groep se bestuurder
   geword. 'n Japannese weergawe van Verkligen het die groep se eerste
   Engelstalige lied bevat; 'n gewysigde weergawe van Kräm (Så nära får
   ingen gå), genaamd What It Feels Like.

[wysig] Isola (1997 – 1998)

   Isola is in 1997 uitgereik. Kitaarspeler Harri Mänti het, sedert die
   vrystelling van Verkligen, intussen by die groep aangesluit. Kent het
   'n reputasie opgebou met hul baie optredes vir Verkligen. Die album
   verskil groot van Verkligen: die liede is korter en meer nadenkend, en
   het meer emosie. Die vooruitreikingsenkelsnit Om du var här (As jy hier
   was), sowel as die tweede enkelsnit Saker man ser (Dinge was mens
   sien), was treffers. Die laaste snit op die album, 747, wat 7 minute en
   47 sekondes lank is, het later die groep se slotlied vir elke optrede
   vir die daaropvolgende agt jare geword. Die snit bevat kenmerkende
   sintetiese klavier-akkoorde, en 'n lang instrumentele slotgedeelte. Dit
   het ook talle peilings op die groep se amptelike webwerf gewen as die
   "beste lied". Die snit is ook as 'n enkelsnit uitgereik, waar dit tot
   vier minute verkort is, met 'n bygevoegde kort koorgedeelte.

   In 1998 het Kent 'n Engelstalige weergawe van Isola uitgereik, wat 'n
   ekstra snit, genaamd Velvet, bevat. Kent het tweemaal met hierdie album
   in die VSA getoer. Die eerste toer was ter ondersteuning van hul
   landsgenote, The Cardigans, en die tweede een was 'n gesamentlike toer
   met Amerikaanse groep, Papa Vegas. In die tweede deel van die toer het
   die groep al hul optredes met 'n cover van Depeche Mode se Stripped
   afgesluit. Enkelspelers is in verskeie gebiede vrygestel vir drie van
   die album se snitte. Dit was enkelspelers vir If You Were Here, Things
   She Said, en 747 - waar laasgenoemde ook die Engelstalige weergawe van
   Kräm (Så nära får ingen gå), genaamd What It Feels Like, bevat). Die
   Engelstalige weergawe was aanvanklik nie vir vrystelling in Swede
   bestem nie, maar is later weens die groot Sweedse belangstelling wel
   vrygestel. Hierdie Engelstalige weergawe het swakker buite Skandinawië
   gevaar.

[wysig] Hagnesta Hill en B-sidor 95-00 (1999 – 2000)

   IN 1999 het Kent hul album Hagnesta Hill uitgereik. Die naam is vernoem
   na 'n gebied in Eskilstuna, waar hulle hul eerste ateljee gehad het.
   Die album is vinniger en minder gefokus op ballades, soos wat in Isola
   die geval is. Die album bevat ook eksperimentele dele met trommasjiene
   en elektroniese lae. Die sanger en liriekeskrywer vir die groep, Jocke
   Berg, het later aangedui dat hy die album as te lank beskou. Die album
   bevat drie snitte wat oor een uur strek. Die eerste
   vooruitreikingsenkelsnit, Musik non stop, het 'n groot treffer geword
   en die album verder bemark. Nog twee enkelsnitte is uitgereik: En
   himmelsk drog ('n Hemelse Dwelm), met sy industriële ondertoon, en die
   ballade Kevlarsjäl (Kevlarsiel).

   In 2000 is 'n Engelstalige weergawe van Hagnesta Hill uitgereik, waar
   twee van die oorspronklik Sweedse snitte met twee nuwe Engelse snitte
   (Just Like Money" en "Quiet Heart) vervang is. Die album is ook in 'n
   digipack vrygestel, wat een van die uitgelate Engelse weergawe van die
   snit Ett Tidsfördriv Att Dö För, genaamd A Timekill to Die For insluit.
   Terselftertyd is die enkelspeler Music Non Stop uitgereik, wat die
   ander uitgelate Engelse weergawe van die snit Insekter, genaamd
   Insects, insluit. 'n Japannese weergawe van die Engelse weergawe van
   Hagnesta Hill is ook vrygestel, wat Time Kill To Die For insluit. Daar
   is aanvanklik beplan om ook 'n Amerikaanse weergawe van die album uit
   te reik, maar die plan is later geskrap. Die saamgaande toer deur die
   VSA is derhalwe ook gekanselleer.

[wysig] Diskografie

[wysig] Albums

   Datum Titel Trefferlysposisies Verkope Sertifikate
   Swede Noorweë Finland Denemarke Swede Swede
   15 Maart 1995 Kent 22 — — — 40 000 Goud
   15 Maart 1996 Verkligen 1 — — — 80 000 Platinum
   12 November 1997 Isola 1 35 12 — 160 000 2x Platinum
   6 Desember 1999 Hagnesta Hill 1 9 6 — 160 000 2x Platinum
   29 November 2000 B-sidor 95-00 2 31 18 — 80 000 Platinum
   15 April 2002 Vapen & ammunition 1 1 1 4 400 000 5x Platinum
   15 Maart 2005 Du & jag döden 1 1 2 2 120 000 2x Platinum
   17 Oktober 2007 Tillbaka till samtiden 1 2 3 5

[wysig] Enkelsnitte en EP's

   Jaar Enkelsnit Album Trefferlysposisies
   Swede Noorweë Finland Denemarke
   1995 "När det blåser på månen" Kent — — — —
   1995 "Som vatten" Kent — — — —
   1995 "Frank" Kent — — — —
   1995 "Jag vill inte vara rädd" Kent — — — —
   1996 "Kräm (så nära får ingen gå)" Verkligen 4 — — —
   1996 "Halka" Verkligen 36 — — —
   1996 "Gravitation" Verkligen 14 — — —
   1997 "Om du var här" Isola 3 — — —
   1998 "Saker man ser" Isola 22 — — —
   1998 "747" Isola 28 — — —
   1999 "Musik non stop" Hagnesta Hill 3 14 9 —
   2000 "En himmelsk drog" Hagnesta Hill 12 — 11 —
   2000 "Kevlarsjäl" Hagnesta Hill 23 — — —
   2000 "Chans" B-sidor 95-00 14 — — —
   2000 "Spökstad" B-sidor 95-00 — — — —
   2002 "Dom andra" Vapen & Ammunition 1 8 5 —
   2002 "Kärleken väntar" Vapen & Ammunition 2 19 16 —
   2002 "FF / VinterNoll2" Vapen & Ammunition 2 9 10 —
   2005 "Max 500" Du & jag döden 1 1 4 6
   2005 "Palace & Main" Du & jag döden 1 — 5 —
   2005 "Den döda vinkeln" Du & jag döden 14 — — —
   2005 The Hjärta & Smärta EP The Hjärta & Smärta EP 1 2 1 2
   2006 "Nålens öga" Nålens öga [single] 3 — — —
   2007 "Ingenting" Tillbaka till samtiden 2 2 17 15
   2007 "Columbus" Tillbaka till samtiden 3 - - —

[wysig] Enkelsnitte in Engels

   Jaar             Enkelsnit                  Album
   1998 "If You Were Here"                 Isola
   1998 "Things She Said"                  Isola
   1999 "747"                              Isola
   1999 "If You Were Here" (heruitreiking) Isola
   2000 "Music Non Stop"                   Hagnesta Hill
   2000 "Heavenly Junkies"                 Hagnesta Hill
   2000 "More than Hagnesta Hill"          Hagnesta Hill

[wysig] Musiekvideo's

[wysig] Sweeds

     * När det blåser på månen
     * Frank
     * Kräm (Så nära får ingen gå)
     * Gravitation
     * Saker man ser
     * Om du var här
     * Musik non stop
     * En himmelsk drog
     * Chans
     * Spökstad
     * Dom andra
     * FF
     * VinterNoll2
     * Kärleken väntar
     * Max 500
     * Palace & Main
     * Den döda vinkeln
     * Dom som försvann
     * Ingenting
     * Columbus

[wysig] Engels

     * Things She Said
     * If You Were Here
     * 747
     * Music Non Stop
     * Music Non Stop remix

[wysig] Bronne

     * Die teks is hoofsaaklik 'n vertaling uit hierdie Wikipedia-artikel
       (en).

[wysig] Verwysings

[wysig] Sien ook

     * Musiek van Swede

[wysig] Eksterne skakels

     * Amptelike webwerf
     * English Kent site (news, reviews, complete discography, etc)
     * MySpace
     * All Music Guide
     * Engelse vertalings van Kent se lirieke

   Kategorie: Sweedse musiekgroepe

