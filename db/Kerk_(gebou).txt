Kerk (gebou)


   Die term kerkgebou (dikwels kort kerk genoem) verwys in die algemeen na
   'n gebou, wat deur 'n Christelike gemeenskap vir byeenkomste gebruik
   word. Die woord is afgelei van die Griekse kyriake (letterlik "dit wat
   aan die Here behoort") - kerke word gevolglik ook dikwels godshuise
   genoem. Christelike kerke word saam met die geboue van ander
   godsdienste ook sakrale geboue genoem.

[wysig] Funksie en ontwikkeling

   Plan van 'n kerk in die vorm van die Latynse kruis
   Plan van 'n kerk in die vorm van die Latynse kruis

   Die kerkgebou dien as 'n plek van byeenkoms, alhoewel sy godsdienstige
   betekenis afhangende van die gemeenskap, wat dit gebruik, verskil. 'n
   Aantal Christelike kerke - onder meer die Rooms-Katolieke Kerk - beskou
   die kerkgebou as 'n besondere plek, wat deur God se teenwoordigheid
   gekenmerk word. Ander gemeenskappe - byvoorbeeld gereformeerde
   Christene - beweer dat die teenwoordigheid van God nie afhankelik is
   van die gebou nie, maar van die gemeente wat in sy naam vergader.

   Kerkgeboue word in argitektoniese opsig dikwels deur 'n ryk simboliek
   gekenmerk. Die boustyl van 'n beperkte tydperk verduidelik dus ook die
   godsdienstige lewe van dié tyd.

   Die vroeë Christene het in afwagting op 'n spoedige fisiese wederkoms
   van Jesus Christus geleef en die kerkpoorte steeds in oostelike rigting
   gebou. Met die liturgiese veranderings van die Middeleeue is die
   rigting verander, en veral die apsis is in oostelike rigting opgerig:
   Die aanbidding van God het destyds in die rigting van die opgaande son,
   dus die ooste, plaasgevind. Later is min aandag aan die rigting
   geskenk, en die argitektuur het eerder die besonderhede van die plek en
   die ontwerp gevolg.

[wysig] Verskillende tipes kerkgeboue volgens funksie

   Moderne kerkboukuns: Die argitek Le Corbusier se Église Saint-Pierre de
   Firminy
   Moderne kerkboukuns: Die argitek Le Corbusier se Église Saint-Pierre de
   Firminy
     * Katedraal: Biskopskerk
     * Munsterkerk: Kloosterkerk, kapittelkerk of biskopskerk
     * Parogiekerk: Hoofkerk van 'n kerkgemeente
     * Kloosterkerk: Die kerk van 'n kooster
     * Kapittelkerk of kollegiale kerk
     * Pelgrimskerk of bedevaartskerk
     * Hospitaalkerk of hospitaalkapel
     * Kapel: Meestal 'n kleiner gebou of kamer, wat dikwels nie vir
       gereelde dienste van 'n gemeente gebruik word nie. Hier vind
       gewoonlik private dienste of dienste van 'n bepaalde groep (lede
       van 'n orde, pasiënte van 'n hospitaal of inwoners van 'n bepaalde
       instelling) plaas. Dit word soms ook oratorium genoem. 'n Kapel
       vorm óf 'n eie gebou óf maak deel uit van 'n groter gebou. Daar is
       ook aparte dele van 'n kerk wat kapel genoem word, soos
       doopkapelle, sakramentskapelle, kriptes, sykapelle van 'n koor en
       ander.
     * Basiliek: In die Rooms-Katolieke Kerk word kerke van besondere
       betekenis basiliek genoem.

[wysig] Onderskeiding volgens bouvorm

   Die Urnes-staafkerk in Luster, Noorweë
   Die Urnes-staafkerk in Luster, Noorweë
     * Sentraalkerk
     * Lang kerkgeboue: Basilieke, saalkerke
     * Kruiskerk
     * Kasteelkerk
     * Weerkerk
     * Galerykerk
     * Kripte

   Besondere bouvorms:
     * Staafkerk
     * Saalkerk
     * Dubbelkerk
     * Rondkerk
     * Rotskerk

                               Kerkargitektuur
      Kerk: Koornis (apsis) | Dwarsskip | Koor | Skip | Vensterkruis |
    Narthex | Chapelle absidiale | Wandelgang | Boog | Sybeuk | Kripte |
   Kerktoring | Chevet | Toringspits | Tour-lanterne | Doksaal | Kerkplein

   Geboue en monumente: Kerk | Kapittelkerk | Doopkapel | Klooster | Abdy
            | Basiliek | Kapel | Katedraal | Campanile | Kalvarie
   Argitektoniese elemente: Boog | Gewelf | Kapiteel | Steunbeer | | Suil
        Versierings: Kerkvenster | Roosvenster | Gargouille | Timpaan
   Romaanse argitektuur | Gotiese argitektuur | Middeleeuse godsdienstige
                                 argitektuur

   Kategorie: Kerkargitektuur

