Kernwapen


   Die wolk van die atoombom wat op 9 Augustus, 1945, op Nagasaki laat val
   is
   Die wolk van die atoombom wat op 9 Augustus, 1945, op Nagasaki laat val
   is
   Nevada, 7 Augustus 1957. 'n Vryvlieënde lugskip word tydens 'n
   kerntoetsing deur die skokgolf ten gronde gestuur. Die lugskip was
   onbeman en meer as 8 km vanaf die impaksgebied.
   Nevada, 7 Augustus 1957. 'n Vryvlieënde lugskip word tydens 'n
   kerntoetsing deur die skokgolf ten gronde gestuur. Die lugskip was
   onbeman en meer as 8 km vanaf die impaksgebied.

   'n Kernwapen is 'n wapen wat sy vernietigende krag kry van
   kernreaksies, wat weer verkry word deur die splitsing of samesmelting
   van atome (kernfusie). Die gevolg is dat selfs 'n klein kernwapen wat
   'n klein aantal energie afgee steeds merkwaardig sterker is as die
   grootste konvensionele plofstowwe en 'n enkele wapen is daartoe in
   staat om 'n hele stad te vernietig.

   In die geskiedenis van oorlogvoering is kernwapens nog net twee keer
   gebruik, tydens die laaste dae van die Tweede Wêreldoorlog. Die eerste
   gebeurtenis het op die oggend van 6 Augustus, 1945, plaasgevind, toe
   die Verenigde State 'n uraanbom, met die kodenaam Little Boy, op die
   Japanese stad Hiroshima laat val het. Die tweede gebeurtenis was drie
   dae later toe die Verenigde State 'n plutoniumbom, met die kodenaam Fat
   Man op die stad Nagasaki laat val het. Die resultaat van die gebruik
   van hierdie wapens was die onmiddelike dood van ongeveer 100,000 to
   200,000 mense (en selfs meer mettertyd). Die destydse gebruik van die
   wapens was en is nog steeds 'n kontroversiële kwessie - kritici die
   wêreld oor beweer dat dit onnodige massamoorde was, terwyl ander glo
   dat hulle die uiteindelike dodetal aan beide kante verminder het deur
   'n vroegtydige einde aan die oorlog te bring.

   Sedert die Hiroshima- en Nagasaki-aanvalle was kernwapens op al meer as
   tweeduisend geleenthede gedetoneer ter demonstrasie- en
   toetsdoeleindes. Die enigste lande bekend vir die detonering van sulke
   wapens is (in kronologiese volgorde): die Verenigde State van Amerika,
   die Sowjetunie, die Verenigde Koninkryk, Frankryk, die Volksrepubliek
   van Sjina, Indië, Pakistan en Noord-Korea.

   Verskeie ander lande mag wel kernwapens besit en dit nooit erken het
   nie, of hulle beweerde besitting was nog nooit suksesvol gekontroleer
   nie. Israel, byvoorbeeld, het moderne afleweringsvliegtuie en blyk 'n
   uitgebreide kernprogram met honderde vuurpylpunte te hê, alhoewel die
   land 'n offisiële polis van "dubbelsinnigheid" volhou aangaande sy
   besit van kernwapens. Volgens somminge beramings besit die land so veel
   as 200 kernwapenkoppe. Iran word tans deur die Verenigde Nasies
   beskuldig dat dit probeer om kernmoontlikhede te ontwikkel, maar Iran
   se regering beweer dat die erkende kernaktiwiteite, soos
   uraniumverryking, vir vreedsame doeleindes is. Suid-Afrika het ook in
   die geheim 'n klein kernarsenaal opgebou, maar het dit in die vroeë
   1990's ontbind.

   Behalwe vir hulle gebruik as wapens, word kernplofstowwe ook getoets en
   gebruik vir verskeie nie-militêre doeleindes. Sintetiese elemente soos
   Einsteinium, wat deur kernfusie geskep word, was tydens die nasleep van
   die eerste toets van 'n waterstofbom ontdek.
   Kategorieë: Wapens • Kernfisika

