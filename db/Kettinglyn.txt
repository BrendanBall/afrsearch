Kettinglyn


   In wiskunde is die kettinglyn die vorm wat 'n hangende buigbare ketting
   of kabel aanneem as dit onderworpe is aan 'n eenvormige swaartekrag
   wanneer beide punte daarvan ondersteun word en 'n entjie van mekaar is.
   Die ketting is die stylste by die twee hangpunte aangesien die deel van
   die ketting elk die helfte van die ketting se gewig dra. Aan die
   onderpunt van die kettinglyn is die helling van die ketting nul omdat
   die ketting daar net aan horisontale kragte onderworpe is.
   Kettinglyne vir verskillende parameterwaardes
   Kettinglyne vir verskillende parameterwaardes

   Die woord catenaria is afgelei van die Latynse woord catena, wat
   "ketting" beteken. Die kromme staan ook bekend as die alysoid,
   funikulêr, en chainette. Galileo het beweer dat die kromme van 'n
   ketting wat onder gravitasie hang 'n parabool sou wees, maar dit deur
   Jungius in 'n werk wat in 1669 gepubliseer is weerlê. In 1691 het
   Leibniz, Christiaan Huygens, en Johann Bernoulli die vergelyking
   afgelei in reaksie op 'n uitdaging deur Jakob Bernoulli. Huygens het
   die term 'catenaria' vir die eerste keer in 'n brief aan Leibniz in
   1690 gebruik, en David Gregory het in 1690 'n verhandeling oor die
   kettinglyn geskryf. Die Engelse woor 'catenary' word gewoonlik
   toegeskryf aan Thomas Jefferson [1].

   As 'n mens 'n parabool langs 'n reguit lyn rol trek die parabool se
   brandpunt 'n kettinlyn af. Soos in 1744 deur Euler bewys is, is dit ook
   die kromme wat wanneer dit om die x-as geroteer word die oppervlak, die
   katenoïed gee met die minimum oppervlak vir die gegewe bounding sirkel.

   Vierkantige wiele kan perfek glad rol as die pad eweredig gespasieerde
   hobbels in die vorm van 'n reeks omgekeerde kettinglyne het. Die wiele
   kan enige ewesydige veelkant wees, maar mens moet die regte kettinglyn
   gebruik wat ooreenkom met die vorm en dimensies van die wiel.

   Die intrinsieke vergelyking van die kettinglynvorm word gegee deur die
   hiperboliese funksie en eksponensiële ekwivalent

          y = a \cdot \cosh \left ({x \over a} \right ) = {a \over 2}
          \cdot \left (e^{x/a} + e^{-x/a} \right ).

   Inhoud

        * 1 Hangbrûe
        * 2 Die omgekeerde kettinglynboog
        * 3 Sleeptoue
             + 3.1 Kritiese Hoek Tou
        * 4 Verwysings
        * 5 Eksterne skakels

[wysig] Hangbrûe

   Die verskil tussen 'n parabool (blou) en 'n kettinglyn (rooi)
   Die verskil tussen 'n parabool (blou) en 'n kettinglyn (rooi)
   Ponte Hercilio Luz, Florianópolis, Brasilië. Hangbrûe volg 'n
   paraboliese-, nie 'n kettinglynvrom nie
   Ponte Hercilio Luz, Florianópolis, Brasilië. Hangbrûe volg 'n
   paraboliese-, nie 'n kettinglynvrom nie

   Vryhangende kettings en kabels volg die kromme van die bostaande
   hiperboliese funksie maar hangbrûe se kettings of kabels, wat op
   eenvormige interval aan die brugdek verbind is met vertikale kabels
   volg 'n paraboliese kromme amper soos Galileo aanvanklik beweer het
   [2].

   Die eienskappe van hangende kabels het die interessante gevolg dat
   wanneer 'n hangbrug opgerig word, die kabels aanvanklik in die vorm van
   'n kettinglyn hang, voor die kabel aan die dek daaronder vasgemaak
   word, en dan vervorm na 'n paraboliese kromme soos kabels daaraan geheg
   word en die brugdek daaraan begin hang.

[wysig] Die omgekeerde kettinglynboog

   Die kettinglyn is die ideale vorm vir 'n boog wat geen ander las dra
   nie. As dit van individuele individuele elemente, waarvan die kontak
   oppervlaktes loodreg op die boogkromme is, gemaak word sal geen
   beduidende skuifkrag by die lasse teenwoordig wees nie en die drukkrag
   na die grond toe sal direk langs die booglyn loop.
   Kettinglyn boë in Gaudí se Casa Milá.
   Kettinglyn boë in Gaudí se Casa Milá.

   Die Katalaanse argitek Antoni Gaudí het van kettinglynvorme gebruik
   gemaak in meeste van sy werk insluitend die Sagrada Familia katedraal.
   Om die ideale oplossing vir die gewelflyne te vind het hy omgekeerde
   skaalmodelle van menige koepels gemaak deur gespande lyne te gebruik om
   verskeie vlakke van samepersing voor te stel.

   Die Gatewayboog in Sint Louis, Missouri, VSA het 'n omgekeerde
   kettinglyn vorm. Dit is 630 voet wyd en 630 voet hoog. Die presiese
   formule

          y = -127.7 \; \textrm{ft} \cdot \cosh({x / 127.7 \;
          \textrm{ft}}) + 757.7 \; \textrm{ft}

   word binne die boog vertoon.
   Die Gatewayboog in Sint Louis, 'n omgekeerde kettinglyn
   Die Gatewayboog in Sint Louis, 'n omgekeerde kettinglyn

   In struktuuringenieurswese is 'n kettinglyndop 'n strukturele vorm uit
   beton wat 'n kettinglynvorm het. Die profiel van die dop word verkry
   deur 'n buigsame materiaal tehang,en dit dan in 'n stywe raamwerk te
   verander waarin beton gegiet kan word en dan, gewoonlik omgekeerd, soos
   benodig te gebruik.

   'n Pottebakersoond kan met vuurstene in die vorm van 'n kettinglyn
   gebou word. Die stene wat met vuurklei in plaas van sement gemessel
   word, word op 'n tydelik kettinglynvorm gebou wat dan verwyder word
   wanneer die oond voltooi is. Die oondvorm het die voordeel dat dit nie
   met die tydsaam as gevolg van die herhaalde verhitting- en
   verkoelingsiklusse self afbreek nie — meeste ander vorms soos 'n
   vertikale silinder moet met staal bande aan mekaar gehou word.

[wysig] Sleeptoue

   A vakwerkboogbrug wat 'n omgekeerde kettinglynboog gebruik
   A vakwerkboogbrug wat 'n omgekeerde kettinglynboog gebruik

   Sleurkragte affekteer die kettinglynvorm van 'n kabel in ewewig wat
   gesleep word wat aanleiding gee tot meer algemene vorms. 'n Kabel met
   radius a en spesifieke gravitasie σ, en gesleep teen v in 'n medium
   (byvoorbeeld lug of water) met digtheid ρ[0], sal 'n (x,y) posisie hê
   wat deur die volgende vergelyking beskryf word (Dowling 1988):

          \frac{{dT}}{{ds}}=-\rho _{0}\left( {\sigma -1}\right) \pi
          a^{2}g\sin \phi -\rho _{0}v^{2}\pi aC_{T}\cos \phi ;

          T\frac{{d\phi }}{{ds}}=-\rho _{0}\left( {\sigma -1}\right) \pi
          a^{2}g\cos \phi +\rho _{0}av^{2}\left[ {C_{D}\sin \phi +\pi
          C_{N}}\right] \sin \phi ;

          \frac{{dx}}{{ds}}=\cos \phi ;

          \frac{{dy}}{{ds}}=-\sin \phi .

   Hier is T die spanning, φ die invalshoek, g = 9.81m / s^2, en s is die
   kabelhelling. Daar is drie sleurkoëffisiente: die normaal
   sleurkoëffisient C[D] ( \approx 1.5 vir 'n gladde silindriese kabel);
   die raaklynige sleurkoëffisient C[T] ( \approx 0.0025 ), en C[N] ( =
   0.75C[T]).

   Die vergelykingstelsel het vier vergelykings en vier onbekendes: T, φ,
   x en y, en word tipies numeries opgelos.

[wysig] Kritiese Hoek Tou

   Kritiese hoek tou kom voor as die invalshoek nie verander nie. In
   praktyk is kritiese hoek tou algemeen en kom voor ver van beduidende
   puntkragte.

   Stel van \frac{{d\phi }}{{ds}}=0 lei tot 'n vergelyking vir die
   kritiese hoek:

          \rho _{0}\left( {\sigma -1}\right) \pi a^{2}g\cos \phi =\rho
          _{0}av^{2}\left[ {C_{D}\sin \phi +\pi C_{N}}\right] \sin \phi .

   As πC[N] < < C[D]sinφ, word die formule vir die kritiese hoek

          \rho _{0}\left( {\sigma -1}\right) \pi a^{2}g\cos \phi =\rho
          _{0}av^{2}{ C_{D}\sin }^{2}{\phi ;}

   of

          \left( {\sigma -1}\right) \pi ag\cos \phi =v^{2}{C_{D}\sin
          }^{2}{\phi =}v^{2} {C_{D}}\left( 1-\cos ^{2}\phi \right) ;

   of

          \cos ^{2}\phi +\frac{\left( {\sigma -1}\right) \pi
          ag}{v^{2}{C_{D}}}\cos \phi -1=0;

   wat lei tot die praktiese formule

          \cos \phi =-\frac{\left( {\sigma -1}\right) \pi
          ag}{2v^{2}{C_{D}}}+\sqrt{1+ \frac{\left( {\sigma -1}\right)
          ^{2}\pi ^{2}a^{2}g^{2}}{4v^{4}{C_{D}^{2}}}}.

   Die sleurkoëffisiënt van 'n stroombelynde kabel is meer ingewikkeld en
   behels die gebruik van laai funksies wat die verandering in sleur as 'n
   funksie van die invalshoek in ag geneem.

[wysig] Verwysings

   A.P. Dowling, The dynamics of towed flexible cylinders. Part 2.
   Negatively buoyant elements (1988). Journal of Fluid Mechanics, 187,
   533-571.

[wysig] Eksterne skakels

     * Hanging With Galileo – wiskundige afleiding van die formule vir
       ondersteunde en vryhangende kettings; interaktiewe grafiese
       demonstrasie van parabolies teenoor hiperboliese gevalle.
     * Kettinglyn Demonstrasie Eksperiment
     * Horisontale Verveorbandrangskikking

   Kategorie: Krommes

