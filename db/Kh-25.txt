Kh-25


                                                                    Kh-25

                              Kh-25ML Missiel
                       'n gemonteerde Kh-25ML missiel

                            Missiel:                                 Kh-25
                            Herkoms:                    Russiese Federasie
                       Operasioneel:                                  1975
                        Gebruik vir: Lug-tot-grond missiel, anti-lugafweer
                      In gebruik op: Ka-52, Su-24, Su-25/-T, MiG-23, Su-34
                        Reikafstand:       MP - 25Km, MR - 10Km, ML - 20Km
                            Plofkop:           90Kg TNT (gelykstaande aan)

   Die Kh-25 is 'n Russies vervaardigde geleide lug-tot-grond missiel wat
   soos die meeste Russiese wapentuig, op byna alle Russiese vervaardigde
   aanvalsvliegtuie gebruik kan word. Die Kh-25 is ontwikkel deur
   Zvezda-Strela, en is in diens gestel om as plaasvervanger van die
   vroeëre Kh-23 missiel. Alle variante gebruik die Kh-25 missiellugraam
   maar het verskillende geleidingsstelsels. Die 'M'-variant (Russies:
   Modulnaya / Afrikaans: Modulêr) word die meeste ontplooi.

   Inhoud

        * 1 Variante
             + 1.1 Kh-25ML
             + 1.2 Kh-25MP
        * 2 Aanwending
        * 3 Eksterne skakels

[wysig] Variante

   Die Kh-25 bestaan uit die volgende variante;
     * Kh-25MP anti-radar stasie (Anti-lugafweer missiel), selfstandig
       geleid.
     * Kh-25MR het radio-beheerde geleiding.
     * Kh-25ML is toegerus met semi-akiewe laser geleiding
     * Kh-25MLT is hitte geleid

   Alle missiele word deur NAVO as die AS-10 Karen geklassifiseer, behalwe
   die Kh-25MP wat as die AS-12 Kegler bekendstaan.

[wysig] Kh-25ML

   Die Kh-25ML is geskik om gepanserde en/of bewegende teikens soos
   gepanserde voertuie (byvoorbeeld tenks, vaartuie, klein bruê, vliegtuie
   op die grond, of artilleriestellings uit te skakel. Die missiel is
   geskik vir dag-/nag gebruik maar wel tydens goeie weersomstandighede.
   Die missiel het 'n rigtingroer met vlerke wat in 'n kruisvorm agter op
   die missiel gemonteer is.

[wysig] Kh-25MP

   Dit is 'n variant wat gebruik kan word om vyandige radar-, lugafweer
   installasies te vernietig.

[wysig] Aanwending

   Die missielbegeleiding kan deur die lanseer vliegtuig, 'n ander
   vliegtuig, of visueel deur grondtroepe met laser aanwysers, behartig
   word. Wanneer die teiken belig word, en die teiken binne die
   reikafstand van die missiel is, kan die vlieënier die missiel lanseer.
   Die missiel volg dan die gekaatste lig deur sensors op die voorpunt
   daarvan. Die missiel kan in 'n horisontale posisie of tot maksimaal 40°
   hoek gelanseer word. 'n Opwaartse lanseerhoek verhoog die akkuraatheid
   van die missiel.

[wysig] Eksterne skakels

    1. http://www.fas.org/man/dod-101/sys/missile/row/as-10.htm

   Kategorie: Wapens

