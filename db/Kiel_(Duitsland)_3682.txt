Kiel (Duitsland)


                                         Kiel
                                            Kaart                    Wapen

                                                   Hanseatiese seël (1365)

                                             Land                Duitsland
                                        Deelstaat        Sleeswyk-Holstein
                                       Koördinate       54°28′ N, 10°08' O
                                         Stigting                     1223
                                       Stadstatus                     1242
                                       Oppervlak:
                                         - Totaal              118,6 vk km
                                Hoogte bo seevlak                      5 m
                                       Bevolking:
                      - Totaal (31 Desember 2006)                  235 366
                             - Bevolkingsdigtheid              2 530/vk km
                                          Tydsone             UTC +1 (MET)
                                          Klimaat
                                           - Tipe     Gematigde seeklimaat
               - Gemiddelde jaarlikse temperatuur                   8,5 °C
                      - Gem. temp. Januarie/Julie            0,7 / 16,3 °C
                  - Gemiddelde jaarlikse neerslae                   750 mm
                                     Burgemeester Angelika Volquartz (CDU)
                                Amptelike Webwerf              www.kiel.de

   Kiel is die hoofstad en grootste stad van Duitsland se mees noordelike
   deelstaat Sleeswyk-Holstein met 'n oppervlakte van 118,6 vierkante
   kilometer en 'n bevolking van 235 366 mense (Desember 2006). Kiel is
   sowat 90 kilometer noord van Hamburg aan die Kieler Förde geleë en 'n
   beduidende sentrum van die skeepsbou, asook die setel van 'n
   universiteit.

[wysig] Geografie

   Danksy sy ligging aan die Kieler Förde, 'n fjord en natuurlike
   diepseehawe, het Kiel tot 'n beduidende Oosseehawe ontwikkel. Die
   stadsgebied van Kiel het hoefystervormig rondom die fjord uitgebrei.
   Die waterskeiding tussen Noord- en Oossee loop deur Kiel; die
   Eiderrivier, wat deur die stadsgebied vloei, mond in die Noordsee uit,
   terwyl die Noord-Oosseekanaal, 'n beduidende waterweg, se oostelike
   eindpunt in die stadsbuurt Holtenau geleë is. Die omgewing van Kiel
   word deur moreneheuwels oorheers en gaan in die ooste van Kiel
   regstreeks in die landskap Holsteinische Schweiz oor.
   Kategorieë: Sleeswyk-Holstein • Stede in Duitsland

