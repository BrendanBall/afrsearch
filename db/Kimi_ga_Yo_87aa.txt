Kimi ga Yo


   Die musiek van "Kimi ga Yo"
   Die musiek van "Kimi ga Yo"

   Kimi ga Yo (君が代, Kimi ga Yo^?), baie keer vertaal as "Mag u heerskappy
   vir altyd hou" is Japan se Volkslied.^[1] Die lirieke is gegrond op 'n
   Waka-gedig wat in die Heian-tydperk geskryf is wat gesing word volgens
   'n wysie wat later in die Meiji Era gekomponeer is. Die musiek vir die
   huidige wyse is in 1880 onder toesig van Hiromori Hayashi, 'n
   tradisionele hofmusikant van die Kesierlike Huihoudingagentskap,
   gekomponeer, met addisionele toonsetting deur die Duitse musikant Franz
   von Eckert. Dit het 'n wysie wat elf-jaar te vore gekomponeer deur John
   William Fenton, wat in 1869 as 'n instrukteur vir die Britse militêre
   orkes in Jokohama gewerk het, vervang.

   Hoewel Kimi ga Yo lank reeds Japan se de facto volkslied is, is dit
   eers in 1999 wetlik as sodanig erken.^[1] In 2003 is opdrag aan skole
   in Tokio gegee vir die hou van graduasie plegtighede wat bepaal hoe die
   vlag vertoon moet word en wat vereis dat alle onderwysers wat by die
   plegtigehede teenwoordig is die volkslied staande moet sing. Die stappe
   het sedertdien onder skerp kritiek en protes deurgeloop as gevolg van
   Japan se militêre verlede, assosiasies met die Keiser en Japan se
   rampspoedige deelname aan die Tweede Wêreldoorlog.^[2]^[3]

   Inhoud

        * 1 Lirieke
        * 2 Oorsprong
        * 3 Verwysings
        * 4 Eksterne skakels

[wysig] Lirieke

   Romaji
   Kimi ga yo wa
   Chiyo ni
   Yachiyo ni
   Sazare ishi no
   Iwao to narite
   Koke no musu made

   Afrikaans
   Mag u heerskappy
   voortduur vir 'n duisend jaar,
   agtduisend generasies,
   Totdat die klippies
   Tot rotse groei
   Welig met mos.

   Hiragana
   きみがよは
   ちよに
   やちよに
   さざれいしの
   いわおとなりて
   こけのむすまで

   Amptelike lirieke
   君が代は
   千代に
   八千代に
   細石の
   巌となりて
   苔の生すまで

   In moderne Japannees beteken "kimi" "my geliefde" of "jy." Toe die
   gedig egter in die Heian era geskryf is, en tot die vroeë 20ste eeu,
   het kimi "heer" of "dame" beteken^[4] Prins Genji, die protagonis van
   die Verhaal van Genji word Hikaru no kimi (光の君, Hikaru no kimi^?): die
   Glinsterende Prins genoem. Nog 'n voorbeeld, uit die laat 16de to vroeë
   17de eeu, is Toyotomi Hideyoshi se concubine, Yodo-gimi (淀君,
   Yodo-gimi^?), of Dame Yodo. Op 29 Junie 1999 het Keizo Obuchi, die
   ontslape Japannese Eerste Minster die amptelike definisie van "Kimi" en
   "Kimi-ga-yo" amtelik as volg gedefinieer as deel van die beraadslaging
   oor die Wet aangaande die Vlag en Volkslied.

     Kimi dui die Keiser aan wat die simbool van die staat en van die
     eenheid van die volk is en wie se posisie bepaal word uit die
     konsensus wil van die Japannese burgers, in wie soewereiniteit
     gesetel is. An, Yo van Kimi(Kimi-ga-Yo) dui ons staat, Japan, aan
     wat die Keiser gekroon het as 'n sibmbool van die Staat en van die
     eenheid van die volk deur die konsensus wil van die Japannese
     burgers. En dit is billik om aan te neem dat die lirieke van Kimi ga
     Yo verwys na die wens vir blywende vooruitgang en vrede van so 'n
     land van ons.^[5]

[wysig] Oorsprong

   Sazare-ishi (細石), 'n tipe rots wat uit kleiner klippies gevorm is by
   die Shimogamo heiligdom in Kioto
   Sazare-ishi (細石), 'n tipe rots wat uit kleiner klippies gevorm is by
   die Shimogamo heiligdom in Kioto

   Dit is nie bekdn wie die lirieke van die volkslied geskryf het nie. Die
   lierieke kom in twee bloemlesings van Japannese 31-lettergrepige waka
   voor, naamlik die 10de eeuse Kokin wakashu en die 11de eeuse Wakan
   roeishu. Die gedig is reeds lank terug opgesê om belengrike gebeure te
   herdenk. Die woorde is baie keer getoonset met melodië wat tipies was
   van singstyle soos yokyoku (gesingde dele van Noh optredes), kouta
   (populêre liedere met shamisen begeleiding), joruri (dramatiese
   verhalnde dreunsang met shamisen begeleiding), saireika (feesliedere),
   en biwauta (liedere met biwa begeleiding). Die woorde is ook in
   sprokiesverhale en ander stories gebruik. ^[6]

   In 1869, aan die begin van die Meiji Era, het John William Fenton, 'n
   besoekende Ierse militêre orkes leier, besef dat Japan steeds geen
   nasionale volkslied vir Japan was nie. Hy het Kaptein Iwao Oyama, 'n
   offisier van die Satsuma Clan, oortuig dat as Japan 'n moderne
   nasiestaat wou word die land 'n nasionale volkslied benodig het. Iwao
   het die 10de eeuse gedig vir die liereiek gekies. ^[7] Die ooreenkoms
   wat die lireiek met die Britse nasionale volkslied, God save the Queen,
   vertoon het blykbaar 'n rol gespeel in die keuse.^[8] Iwao het Fenton
   versoek om die gedig te toonset en die volkslied is in 1870 voor die
   Keiser opgevoer. Fenton het slegs drie weke gehad om die musiek te
   komponeer en 'n paar dae om vir die optered voor die Keiser te
   oefen.^[8] Hierdie eerste weergawe van Kimi ga Yo se musiek is later
   laat vaar aangesien die musiek nie die nodige gewydheid gehad het
   nie.^[9] Die weergawe word egter steeds jaarliks by die Myoukoji
   Hieligdom in Jokohama opegvoer waar Fenton as militêre orkesleier
   gestasioneer was.^[7]

   In 1880 het die Kesierlike Huishoudingagentskap 'n nuwe melodie
   gekomponeer deur Yoshiisa Oku en Akimori Hayashi aangeneem. Akimori was
   een van Fenton se leerlinge.^[8] Die Duitse musikant Franz von Eckert
   het westerse styl harmonie op die wysie teogepas. Dié tweede weergawe
   van Kimi ga Yo is ook die huidige weergawe wat tot vandag toe gebruik
   word. Teen 1893 is Kimi ga Yo in opensbare skoolsermonies gebruik onder
   die aanmoediging van die Ministerie van Onderwys.^[6]

[wysig] Verwysings

    1. ^ ^1,0 ^1,1 Hinomaru, 'Kimigayo' express conflicts both past and
       future. Written by Jun Hungo. Published July 17, 2007. Retrieved
       July 26, 2007.
    2. ^ A touchy subject , The Guardian, June 5, 2006. Accessed July 29,
       2006.
    3. ^ Tokyo: Students must sing 'Kimigayo', Asahi Shimbun, March 15,
       2006. Accessed July 29, 2006.
    4. ^ Yokota, Yukio. "Inside "Wa ga kimi" Information." Furuta's
       Historical Science Association. URL besoek op 2007-12-22.
    5. ^ [1]
    6. ^ ^6,0 ^6,1 Japan Policy Research Institute JPRI Working Paper No.
       79. Published July 2001. Retrieved July 7, 2007
    7. ^ ^7,0 ^7,1 Aura Sabadus (2006-03-14). "Japan searches for Scot who
       modernised nation." The Scotsman. URL besoek op 2007-12-10.
    8. ^ ^8,0 ^8,1 ^8,2 Colin Joyce (2005-08-30). "Briton who gave Japan
       its anthem." The Telegraph. URL besoek op 2007-12-10.
    9. ^ Ministry of Foreign Affairs. "National Flag and Anthem." Japan
       Access. The Embassy of Japan in Singapore. URL besoek op
       2007-12-02.

[wysig] Eksterne skakels

     * Web-Japan.org National Flag and Anthem
     * About.com Japanese national anthem - Kimigayo

   Kategorieë: Nasionale simbole van Japan • Japannese digkuns • Japannese
   liedere • Nasionale volksliedere

