King Kong


   King Kong
   King Kong

   King Kong is 'n spesiale-effekte-fliek uit 1933 wat die rolprentwese
   een van sy mees blywende ikonografiese beelde gegee het: die
   reuse-gorilla, King Kong, aan die bo-punt van die Empire State-gebou,
   wat die vliegtuie probeer wegklap wat hom wil doodmaak. Baie van dié
   effekte is deur model-animasie bereik.

   Stop-beweging-fotografie het 'n agttien-duim-model, gemaak van pels,
   metaal en rubber, lewe gegee. Dit verteenwoordig 'n hoogtepunt in dié
   soort spesiale effek wat nog steeds die moeite werd is om na te kyk. 'n
   Latere weergawe van dié rolprent, wat in 1976 deur John Guillermin
   gemaak is, het die grimeerkunstenaar, Rick Baker, in 'n aappak gebruik.
   Dit het ook 'n meganiese aap wat ses-en-'n-halwe ton geweeg het en 40
   voet die lug in getoring het, gebruik. Dié model het met 'n komplekse
   hidroliese stelsel gewerk en kon 15-voet-treë gee.

   Hierdie weergawe van King Kong was egter 'n mislukking by die loket en
   die mees oortuigende aaptonele was dié van Baker in die kostuums.
   Kategorieë: Amerikaanse rolprente • Fantasierolprente •
   Avontuurrolprente

