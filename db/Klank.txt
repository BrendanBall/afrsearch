Klank


   Klank word gedefinieer as meganiese saampersing of longitudinale
   verplasingsgolwe wat deur 'n medium (vastestof, vloeistof of gas)
   propageer. Meeste klanke is kombinasies van seine, maar 'n teoretiese
   suiwer klank kan gedefinieer word as iets met 'n sekere tempo van
   ossilasie of frekwensie wat in Hertz (Hz) gemeet word, asook 'n
   amplitude of klankdruk wat gemeet word in desibel (dB). Die omvang van
   klank wat vir die menslike oor hoorbaar is val ongeveer tussen 20 Hz en
   20 kHz. Bo en onder hierdie omvang lê onderskeidelik ultraklank en
   infraklank. Klank beweeg teen 332 m s ^− 1 by 273 K in lug. (Sien die
   spoed van klank.)

   Mense en heelwat diere neem klank waar met die sintuig van gehoor met
   hulle ore, maar klanke met lae frekwensie kan ook deur ander
   liggaamsdele waargeneem word. Klank word op verskeie maniere gebruik,
   veral vir kommunikasie deur middel van spraak of, byvoorbeeld, musiek.
   Klankwaarneming kan ook gebruik word om inligting te versamel oor die
   omliggende omgewing soos ruimtelike eienskappe en die teenwoordigheid
   van ander diere of voorwerpe. Vlermuise, byvoorbeeld, gebruik 'n soort
   eggo-plasing om te vlieg. Skepe en duikbote gebruik sonar. Mense
   versamel en gebruik ruimtelike inligting wat in klanke waargeneem word.

   Die gehooromvang varieer tussen verskillende diere: Vlermuise het 'n
   buitengewoon groot omvang, terwyl paddas 'n klein omvang het. Tipiese
   frekwensies (in Hertz) word hier gegee:
     * Vlermuis: 100 - 100,000 Hz
     * Hond: 10 - 35,000 Hz
     * Olifant: 1 - 20,000 Hz
     * Padda: 100 - 2,500 Hz
     * Mens: 20 - 20,000 Hz

[wysig] Sien ook

     * Musiek
     * Klankproduksie

[wysig] Eksterne verwysings

     * HyperPhysics: Sound and Hearing

   Kategorie: Gehoor

