Klankgrens


   VSA Vloot F/A-18 teen transsoniese spoed. Die wolk is as gevolg van die
   Prandtl-Glauert Singulariteit.
   VSA Vloot F/A-18 teen transsoniese spoed. Die wolk is as gevolg van die
   Prandtl-Glauert Singulariteit.

   In aërodinamika neem die hoeveelheid energie wat nodig is om 'n groot
   voorwerp te versnel (in 'n medium soos lug) aansienlik toe hoe nader
   die voorwerp se spoed kom aan dié van die spoed van klank (in daardie
   medium). Die spoed van klank is dus 'n skynbare grens of limiet wat
   moeilik is om verby te kom.

   Die woord klankgrens het tydens die Tweede Wêreldoorlog in algemene
   gebruik gekom toe 'n groot aantal vliegtuie vir die eerste keer naby
   die klankgrens begin vlieg het en allerlei probleme begin ondervind
   het. Die woord word nie meer baie gebruik sedert die 1950's nie,
   aangesien vliegtuie toe gereeld begin slaag het om vinniger as klank te
   vlieg. In idiomatiese spraak, "breek" hulle deur die klankgrens.

   Soos 'n vliegtuig al vinniger vlieg en die spoed van klank nader,
   verander die vloei van lug oor die vliegtuig se oppervlaktes, en
   verander die lug in 'n saamgeperste vloeistof. Die lugweerstand skiet
   dan die hoogte in en kan beter beskryf word as golfweerstand.

   Die sterkte van die golfweerstand neem eksponensieël toe vir 'n
   beperkte strekking van snelhede rondom die klankgrens. Met slegs die
   beperkte krag van suierbinnebrandenjins beskikbaar, kon die vroëe
   vliegtuie die hierdie vinnige toename in weerstand oorkom nie, en selfs
   groot verbeterings in die kraguitset van die enjin kon slegs minimale
   verbeterings in topspoed. Dit het geblyk dat 'n oneindige hoeveelheid
   krag sou nodig wees om supersoniese spoed te bereik.

   'n Deurbraak het gekom uit die studie van artillerie. Ernst Mach het in
   die 19de eeu gevind dat 'n koeël se lugweerstand vermeerder soos wat
   die spoed vermeerder, tot op 'n punt, en dan weer verminder. Mach het
   hieruit afgelei en ook eksperimenteel bewys dat 'n skokgolf ontstaan in
   die medium, in die vorm van 'n horing (konus) met die projektiel by die
   skerp punt en die horing word groter agter die projektiel. Die
   verhouding tussen die spoed van die projektiel (=v) en die spoed van
   klank (=c) word nou die Mach nommer (=v/c) genoem. So beteken "Mach 2"
   dus twee keer die spoed van klank.

   Die uitdaging was toe om genoeg krag te voorsien om deur die klankgrens
   te breek. Frank Whittle het die straalenjin ontwerp in Engeland, en
   Duitse navorsers het gevind dat sweepvlerke minder weerstand bied teen
   hoë spoed. Teen die 1950's het 'n aantal vliegtuie hierdie twee
   gekombineer om met relatiewe gemak supersonies te vlieg.

   Chuck Yeager (toe 'n majoor in die VSA lugmag) was die eerste persoon
   om die klankgrens te breek in gelykvlug op 14 Oktober 1947 in die
   eksperimentele vuurpyl-aangedrewe Bell X-1 teen Mach 1 op 'n hoogte van
   2 126 meter.

[wysig] Sien ook

     * Spoed van klank
     * Soniese Knal
     * Mach nommer
     * Bell X-1

   Kategorieë: Aërodinamika • Lugvaart

