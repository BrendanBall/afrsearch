Klas (biologie)


                                              Wetenskaplike klassifikasie:
                                                          Image:Arr d.png
                                                                    Domein
                                                          Image:Arr d.png
                                                                 Koninkryk
                                                          Image:Arr d.png
                                                         Phylum of Divisie
                                                          Image:Arr d.png
                                                                      Klas
                                                          Image:Arr d.png
                                                                      Orde
                                                          Image:Arr d.png
                                                                   Familie
                                                          Image:Arr d.png
                                                                     Genus
                                                          Image:Arr d.png
                                                                    Spesie

   Klas is deel van die wetenskaplike klassifikasiesisteem, sedert die
   vroegste werk deur Carolus Linnaeus, om alle biologiese wesens te kan
   klassifiseer volgens gemeenskaplike kenmerke. Klas is 'n rangorde
   tussen Phylum en Orde. Daar is 'n gebruik om ook subklasse te skep,
   veral in die dierkunde, wanneer dit soms nodig is om 'n ekstra takson
   in te plaas (met ander woorde, die klas het soveel onderskeidende
   kenmerke dat daar te veel ordes sal wees, as daar nie 'n paar subklasse
   geskep word nie).

   Inhoud

        * 1 'n Voorbeeld van klasse in 'n phylum
        * 2 Agtervoegsel van klasname
        * 3 Sien ook
        * 4 Eksterne skakels
        * 5 Bron

[wysig] 'n Voorbeeld van klasse in 'n phylum

   'n Slymprik op die kusbodem van Oregon
   'n Slymprik op die kusbodem van Oregon

   Daar is sewe klasse van die gewerweldes ('n subphylum van die
   Chordata). Die klasse word van mekaar onderskei grootliks op die basis
   van die dier se skelet, die algemene aanpassing by die dier se
   omgewing, en verskille tussen die klasse se voortplantingsisteem:
     * Agnatha -- van die Griekse woord vir geen kake, is kaaklose en
       skublose visse. Dié klas is die mees primitiewe van die
       gewerweldes. Voorbeelde van hierdie klas is die slymprik en die
       lamprei.
     * Chondrichthyes -- van die Griekse woord vir kraakbeenvisse. Visse
       in dié groep het harde rubberagtige kraakbeenskelette. Die haai en
       die pylvis is voorbeelde van hierdie groep.
     * Osteichthyes -- 'n mengwoord van Latyn en Grieks vir beenvisse. Al
       die ander vissoorte val onder hierdie klas.
     * Amphibia -- van die Griekse woord vir beide lewens, is 'n klas
       gewerweldes waar die dier 'n gedeelte van sy lewe in die water
       deurbring en 'n ander gedeelte op land. Voorbeelde van hierdie klas
       is die padda en die salmander. Hierdie klas het 'n wateromgewing
       nodig om te kan voortplant, veral omdat die eiers sal uitdroog op
       land.
     * Reptilia -- van die Latynse woord vir kriewelendes, wat al die
       slange, krokodille, skilpaaie en akkedisse insluit. Dié klas se
       eiers het 'n harde, leeragtige dop wat dit teen uitdroging beskerm.
     * Aves -- van die Latynse woord vir voël, sluit al die voëls in.
     * Mammalia -- van die Latynse woord vir van die bors, sluit al die
       diere in waar verwekking binne die moeder plaasvind, en waar, ná
       geboorte, die kleintjie met melk van die moeder se melkkliere
       gevoer word.

[wysig] Agtervoegsel van klasname

   In die geval van die phylums plante, alge en swamme, het die klasnaam
   'n tipiese agtervoegsel wat aandui dat dit 'n klasnaam van daardie
   phylum is:
   Phylum Plante    Alge    Swamme
   Klas   -opsida -phyceae -mycetes

[wysig] Sien ook

     * Binominale nomenklatuur
     * Trinominale nomenklatuur
     * Lys van Latynse en Griekse woorde algemeen gebruik in sisteemname
     * Virusklassifikasie

[wysig] Eksterne skakels

     * Klassifikasie van alle lewende dinge, met baie foto's
     * Wikispesies: 'n gids van die lewe

[wysig] Bron

   'n Klein gedeelte van die Engelse artikel Scientific classification is
   gebruik. (Die Engelse soekfrase class (biology) stuur aan na daardie
   artikel). Gedeeltes van die Duitse artikel Klasse (Biologie) is ook
   gebruik. Die res is die oorspronklike bydraer se eie werk.
   Kategorie: Wetenskaplike klassifikasie

