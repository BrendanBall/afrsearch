Klassifikasiestelsel


   'n Klassifikasiestelsel is 'n metode om kennis van 'n breë onderwerp
   meer toeganklik en verstaanbaar te maak deur sy elemente te groepeer
   volgens eienskappe wat hulle deel. Die periodieke tabel, wat chemiese
   elemente indeel volgens elektronstruktuur, is 'n voorbeeld hiervan.

   Klassifikasiestelsels word opgestel deur individue of erkende groepe,
   byvoorbeeld Johann Wolfgang Döberreiner in die geval van die periodieke
   tabel of die Amerikaanse Psigiatriese-assosiasie (APA) in die geval van
   die DSM.

   Die elemente van 'n klassifikasiestelsel sluit in:
     * 'n kundigheidsterrein - bv. Psigiatrie
     * 'n onderwerp binne die kundigheidsterrein - bv. afwykende gedrag
     * elemente van die onderwerp - bv. tipes afwykende gedrag
     * 'n stel reëls waarvolgens elemente ingedeel word - bv.
       psigodinamiese teorie
     * klasse waarin soortgelyke elemente gegroepeer word - bv.
       eetsteurnisse
     * 'n kenner of groep kenners wat die stelsel opstel en
       geloofwaardigheid daaraan gee - bv. Sigmund Freud of die
       Amerikaanse Psigiatriese Assosiasie
     * 'n gemeenskap van praktyk wat die stelsel gebruik -bv. praktisyns
       in die geestesgesondheid

   Vir woordeboekinligting, sien die bladsy klassifikasiestelsel op
   WikiWoordeboek
   Kategorieë: Epistemologie • Kennisbestuur

