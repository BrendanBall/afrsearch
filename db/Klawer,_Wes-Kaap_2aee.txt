Klawer, Wes-Kaap


   Klawer is 'n redelike klein dorp in die Noordweste van die Wes-Kaap aan
   die N7- nasionale pad, 24 km wes-suidwes van Vanrhynsdorp en 283 km van
   Kaapstad. Die naam is ontleen aan die wildeklawer wat in die omgewing
   groei.

[wysig] Geskiedenis

   Dit is een van die jonger dorpe in munisipale gebied Matzikama. Die NG
   gemeente is op 14 Desember 1949 gestig. Die hele gemeente van 560
   lidmate was, met uitsondering van 10 huisgesinne, voorheen deel van die
   gemeente Vanrhynsdorp.

[wysig] Besienswaardighede

   Klawer word jaarliks in die lente in 'n tipiese Namakwalandse
   blommeparadys omskep. Die Doringrivier bied river rafting, 'n ideale
   manier om die rivier te verken, asook rotskuns naby sy walle. Die plaas
   Windhoek, sowat 7 km buite die dorp, bied 'n geskiedkundige blik op die
   omgewing. Hier het die troepe van generaal Jan Smuts en die Britte
   slaags geraak in 1902. Die Khoi en Boesmans se nalatenskap van rotskuns
   kan ook hier gesien word.

[wysig] Eksterne skakels

     * Toeriste-inligting
     * Amptelike Weskus-toerismeblad

   Kategorieë: Wes-Kaap • Weskus • Dorpe in Suid-Afrika

