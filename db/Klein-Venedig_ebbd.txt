Klein-Venedig


   Op hierdie kaart van Duitse kolonies is Klein-Venedig met geel aangedui
   Op hierdie kaart van Duitse kolonies is Klein-Venedig met geel aangedui

   Klein-Venedig of Welser-Kolonie was 'n mislukte 16de eeuse poging om 'n
   Duitse kolonie in Venezuela in Suid-Amerika te vestig.

   Die Augsburg bank-families van Anton en Bartholomeus Welser het in 1528
   regte tot Venezuela verkry van Karel V, Heilige Romeinse Keiser en
   koning van Spanje. Die regte is deur Heinrich Ehinger en Hieronymus
   Sailer onderhandel, of onafhanklik, of as agente van die Welsers. Teen
   1531 het die Welsers egter beslis beheer oor die voorreg gehad. 'n
   Kolonisasie skema is opgestel met Ambrosius Ehinger wat in 1529 as
   goewerneur opdaag. Hy het die binneland verken op soek na die goud van
   El Dorado. Ehinger het Seville op 7 Oktober 1528 met die Spanjaard
   García de Lerma en 281 setlaars verlaat. By Santo Domingo het de Lerma
   en 50 metgeselle vertrek op 'n sending na Santa Marta om Spaanse beheer
   te hervestig na die moord op die goewerneur daar. Ambrosius Ehinger en
   die res het na die Venezuelaanse kus vertrek en op 24 Februarie 1529 by
   Coro geland.

   Ander duitse goewerneurs, wat hulle ook hoofsaaklik met die soek na
   goud besig gehou het, het gevolg: Nikolaus Federmann, Georg Hohermuth
   von Speyer, Philipp von Hutten. Federmann het oor die Andes na Bogotá
   gereis waar hy en Sebastián de Belalcázar aanvanklik Gonzalo Jiménez de
   Quesada's se aanspraake op die provinsie betwis het. Duitse mynwerkers
   is ingevoer sowel as 4 000 slawe uit Afrika om op die
   suikerrietplantasies te werk. Teen 1541 het dispute met Spanje ontstaan
   en is die bankiers in 1556 van die beheer van hulle kolonie ontneem.

   Baie Duitse koloniste het aan tropiese siektes gesterf of in vyandige
   aanvalle deur Indiane tydens die gereelde togte diep in die gebied van
   die Indiane op soek na goud.

[wysig] Kyk ook

     * Colonia Tovar
     * Colonia Dignidad
     * Nueva Germania

[wysig] Eksterne skakel

     * Geskiedenis van die kolonie

   Kategorieë: Geskiedenis van Venezuela • Geskiedenis van Duitsland

