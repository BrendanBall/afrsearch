Kliniese depressie


   Kliniese depressie is 'n toestand wat gepaard gaan met hartseer,
   swaarmoedigheid of wanhoop dat sover gaan dat dit 'n indiwidu se
   deelname aan sosiale- en/of daaglikse lewensaktiwiteite ontwrig.
   Alhoewel 'n slegte gemoedstoetsand of 'n gevoel van neerslagtigheid wat
   nie 'n mens se daaglikse deelname aan aktiwiteite beïnvloed nie dikwels
   na verwys word as depressie, is kliniese depressie 'n mediese diagnose
   wat onderskei kan word van die alledaagse gebruik wat verwys na
   teneergedruktheid.
   Vincent van Gogh, wat self 'n depressielyer was en later selfmoord
   gepleeg het, het hierdie werk in 1890 geskilder van 'n man wat wanhoop
   wat tydens depressie ervaar word kan uitbeeld
   Vincent van Gogh, wat self 'n depressielyer was en later selfmoord
   gepleeg het, het hierdie werk in 1890 geskilder van 'n man wat wanhoop
   wat tydens depressie ervaar word kan uitbeeld

   Inhoud

        * 1 Geskiedenis
        * 2 Voorkoms
        * 3 Diagnose
             + 3.1 Simptome
        * 4 Soorte depressie
             + 4.1 Groot depressiewe afwyking

[wysig] Geskiedenis

   Die Ebers papirus (ca 1550 v.C.) bevat 'n kort beskrywing van kliniese
   depressie. Alhoewel dit val is van allerhande towerspreuke en slegte
   middelle wat bedoel is om demone en ander bygelowe te besweer, is dit
   ook tekenend van die lang tradisie van empiriese beoefening en
   waarneming.

   Die moderne begrip van depressie het baie in gemeen met die veel ouer
   begrip van melankolie (swaarmoedigheid).

   Kliniese depressie is aanvanklik beskou as 'n chemiese wanbalans by
   senders in die brein, 'n teorie wat sy oorsprong vind in die
   waarnemings wat in die 1950s gemaak is oor die uitwerking van reserpien
   en isoniazied in die mono-amienvlakke in neuroversenders wat 'n invloed
   het op depressie simptome ^[1]. Sedertien is verskeie ander oorsake van
   kliniese depressie voorgestel.

[wysig] Voorkoms

   Kliniese depressie tas ongeveer 16%^[2] van die bevolking ten minste
   eenmaal in hulle lewens aan. In sommige lande, soos Australië, is
   bevind dat soveel as een uit elke vier en een in elke ses mans op 'n
   stadium aan depressie sal ly. Die gemiddelde ouderdom waarop dit
   voorkom, uit 'n aantal studies is in die laat twintigs. Ongeveer dubbel
   soveel vrouens as mans ontvang behandeling vir kliniese depressie,
   alhoewel die wanbalans toenemend in die afgelope tyd verminder; hierdie
   verskil wil voorkom asof dit na die ouderdom van 50 - 55 geheel en al
   verdwyn, na die meeste vroue die einde van menopouse bereik het.
   Kliniese depressie is tans die leidende oorsaak van ongeskiktheid in
   die V.S.A asook ander lande en daar word verwag dat dit ná hartkwale,
   die tweede grootste oorsaak wêreldwyd sal word teen die jaar 2020,
   alvorens die Wêreldgesondheidsorganisasie ^[3].

[wysig] Diagnose

   Die diagnose kan toegepas word wanneer 'n indiwidu aan 'n voldoende
   aantal simptomatiese kriteria vir die depressiespektrum voldoen soos
   voorgestel word in die DSM-IV-TR of ICD-9/ICD-10. 'n Persoon word
   dikwels geag aan "kliniese depressie" te ly, sonder dat hy/sy aan al
   die kriteria wat aangedui word vir 'n spesifieke diagnose op die
   depressiespektrum. Daar is 'n lopende debat aangaande die relatiwe
   belangrikheid van genetiese- en omgewingsfaktore of ernstige
   breinprobleme teenoor psigososiale werking.

[wysig] Simptome

   Volgens die DSM-IV-TR kriteria vir die diagnose van 'n ernstige
   depressie-afwyking moet een van die volgende twee elmente teenwoordig
   wees vir 'n tydperk van ten minste twee weke:
     * Neerslagtigheid of
     * Anedonie

   Dit is voldoende om een van hierdie simptome is samehang met 'n lys van
   vyf ander simptome vir ten minste 'n week te toon. Dit sluit in:
     * 'n Oorweldigende gevoel van hartseer of vrees of die onvermoë om
       emosie te ervaar (leegheid).
     * 'n Afname in die hoeveelheid belangstelling of plesier in alle, of
       bykans alle, aktiwiteite van die dag, byna elke dag.
     * Veranderde eetlus met merkbare gewigstoename of -verlies.
     * Afwykende slaap-patrone, soos slaaploosheid, verlies aan diep slaap
       of oormatige slaperigheid hipersomnie.
     * Psigomotoriese opwekking of Psigomotoriese vertraging op 'n
       daaglikse basis.
     * Moegheid, geestelik of fisies, ook 'n verlies aan energie.
     * Intense gevoelens van skuld, hulpeloosheid, wanhopigheid,
       nutteloosheid, eensaamheid, angs en/of vrees.
     * Onvermoë om te konsentreer of besluite te maak of 'n algemene
       vertraging en afstomping van redenasievermoë, insluitend die
       geheue.
     * Herhalende gedagtes oor die dood (nie bloot die vrees vir die dood
       nie), herhaalde selfmoordgedagtes sonder 'n spesifieke plan of 'n
       selfmoordpoging of 'n spesifieke plan vir selfmoord.
     * 'n Gevoel van verwerping deur die mense na aan jou.

   Ander simptome wat aangedui word maar nie gewoonlik in berekening
   gebring word in 'n diagnose nie sluit in:
     * 'n Gebrekkige selfbeeld
     * Afskeep van persoonlike higiëne.
     * Sensitiwiteit tot klank.
     * Fisiese pyn en die geloof dat dit tekens is van 'n ernstige siekte.
     * Vrees om mal te word.
     * Verandering in persepsie van tyd.
     * Tranerigheid
     * Moontlike gedragsveranderinge, soos aggressie en/of
       prikkelbaarheid.

   Depressie in kinders is nie altyd so ooglopend as in volwassenes nie.
   Hier is 'n paar simptome wat kinders kan toon:
     * Verlies aan eetlus
     * Prikkelbaarheid
     * Slaapprobleme soos herhaalde nagmerries.
     * Leer- of geheueprobleme; soos onttrekking, sosiale isolasie en
       agressie.

   'n Bykomende aanduiding kan die oormatige gebruik van dwelms of
   alkoholiese drank wees. Depressiewe tieners is veral vatbaar vir
   verdere destruktiewe gedrag, soos eetafwykings en selfbeskadiging
   aandoen.

   Een van die mees gebruikte instrumente vir die meet van die graad van
   depressie is die Beck Depressie-Inventaris, 'n 21-vraag veelkeuse
   opname.

   Dit is moeilik vir mense wat nie kliniese depressie ervaar het nie,
   hetsy persoonlik of deur gereelde kontak met lyers, om die emosionele
   impak en ernstigheid daarvan te verstaan, en is hulle geneig om dit te
   vertolk as iets soortgelyk aan 'n gevoel van neerslagtigheid.

   Soos die lys van simptome aandui, is kliniese depressie 'n ernstige,
   moontlik dodelike sistemiese afwyking wat gekenmerk word deur die
   wisselwerking van fisiese-, aantasbare- en verstandelike simptome wat
   gevolge het vir die funksionering en oorlewing van die indiwidu wat
   veel verder strek as hartseer of pynlike gevoelens.

[wysig] Soorte depressie

   Die diagnostiese kategorie groot depressiewe afwyking (Engels: Major
   depressive disorder) verskyn in die Diagnostiese en Statistiese
   Handleiding van Geestesafwykings van die Amerikaanse sielkundige
   vereniging. Die begrip word nie algemeen benut in lande wat die ICD-10
   stelsel gebruik nie, maar die diagnose depressiewe episode is
   soortgelyk aan die van groot depressie. Kliniese depressie verwys ook
   gewoonlik na akute of kroniese depressie wat ernstig genoeg is om
   behandeling te regverdig. Mindere depressie is 'n minder gebruikte
   begrip vir subkliniese depressie wat nie aan die kriteria vir groot
   depressie voldoen nie, maar waar daar ten minste twee simptome vir twee
   weke lank teenwoordig is.

[wysig] Groot depressiewe afwyking

   Groot depressie afwyking word gekenmerk deur 'n ernstige bedrukte bui
   wat vir ten minste twee weke duur. Groot Depressie Afwyking word
   gespesifiseer as "'n enkele episode" of "herhaalde"; periodes van
   depressie mag voorkom as diskrete gebeure of as 'n herhaalde voorkoms
   oor 'n leeftyd. Episodes van groot- of kliniese depressie mag verder
   verdeel word in ligte, groot of erstige depressie. Waar 'n pasiënt
   reeds 'n episode van manie of 'n merkbare ligte bui gehad het, word 'n
   diagnose van bipolêre afwyking gewoonlik gemaak in plaas van groot
   depressiewe afwyking; depressie sonder periodes van uitgelatenheid of
   manie word daarom soms na verwys as unipolêre depressie omdat hulle
   gemoedstoestand op een pool bly. Die diagnose sluit gewoonlik ook
   gevalle uit waar die simptome die van normale bedroefdheid as gevolg
   van die dood van 'n naaste.

   Mediese praktisyns erken verskeie moontlike subtipes van Groot
   Depressiewe Afwyking. ICD-10 spesifiseer nie 'n melankoliese subtipe
   nie, maar onderskeie wel ten opsigte van die aan- of afwesigheid van
   psigose.
     * Depressie met katatoniese kenmerke - Hierdie subtipe kan toegepas
       word op Groot Depressiewe episodes sowel as op maniese episodes, al
       is dit raar, en skaarser in manie. Katatonie word gekenmerk deur
       motoriese bewegingsloosheid soos sigbaar by katalepsie of loomheid.
       Die subtipe kan ook manifesteer as onwillekeurige motoriese
       aktiwiteit (akathisia), uiterste negatiwiteit of stomheid en
       vreemde bewegings wat stereotipiese bewegings, prominente gewoontes
       of prominente grynsing insluit. Daar kan ook tekens van echolalia
       of echopraxia voorkom. Dit word selde aangetref en dien dalk nie
       soveel nut as 'n kategorie op sy eie nie.

   Kategorieë: Geneeskunde • Sielkunde

