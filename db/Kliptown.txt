Kliptown


   Kliptown is 'n voorstad van Soweto in Gauteng, Suid-Afrika, geleë
   ongeveer 17km suid-wes van Johannesburg. Die bevolking van Kliptown is
   tussen 38 000 en 45 000 (Stadsraad van Johannesburg amptelike webblad).
   Kliptown is die oudste residensiële voorstad van Soweto en word in 1891
   uitgelê op grond wat deel vorm van die Klipspruitplaas. Die plaas is
   vernoem na die Klipspruit wat naby die plaas verby vloei. Sedert 1903
   bewoon plakkergemeenskappe die gebied en bestaan vandag uit 'n mengsel
   van formele en informele huise waaronder ook die Chris Hani- and
   Dlamini-nedesettings.

   In Junie 1955 was Kliptown die tuiste van die Congress of the People,
   georganiseer deur die African National Congress, die South African
   Indian Congress, die South African Congress of Democrats en die
   Coloured People's Congress. Tydens hierdie byeenkoms word die
   Vryheidsmanifes aanvaar en bekend gestel. Die Vryheidsmanifes het
   doelwitte en aspirasies van die opponente teen apartheid uitgespel.

   In 2005 het die Johannesburg se stadsraad planne aangekondig vir die
   hernuwing van die Kliptown area, insluitende 'n grootskaalse
   behuisingsprojek.

[wysig] Verwysings

     * Musiker, N. en R., 1999. A Concise Historical Dictionary of Greater
       Johannesburg, Francolin Publishers, Kaapstad.
     * Johannesburg Stadsraad

   Kategorie: Johannesburg

