Kliënt-bediener argitektuur


   Kliënt-bediener is 'n model in netwerkargitektuur waar die kliënt
   (dikwels met 'n grafiese koppelvlak) van die bediener geskei word. Elke
   instansie van die kliëntsagteware kan versoeke stuur aan 'n bediener of
   programbediener.

   Alhoewel hierdie idee toegepas word op 'n verskeidenheid maniere op 'n
   groot verskeidenheid programmatuur, is die maklikste voorbeeld vir
   visualiseringsdoeleindes die huidige gebruik van webbladsye op die
   internet. As u byvoorbeeld 'n artikel op Wikipedia lees, kan u rekenaar
   en webblaaier beskou word as 'n kliënt en die rekenaars, databasisse en
   programme wat Wikipedia uitmaak kan beskou word as 'n bediener. Wanneer
   u blaaier 'n spesifieke artikel vanaf Wikipedia versoek, spoor die
   Wikipedia bediener al die inligting op wat benodig word om die artikel
   in die databasis te vertoon, stel dit saam in 'n webblad en stuur dit
   na u webblaaier terug vir u om dit te besigtig.

[wysig] Eienskappe

   'n Kliënt-bediener argitektuur is bedoel om 'n opskaalbare argitektuur
   te verskaf, waardeur elke rekenaar of proses op die netwerk òf 'n
   kliënt òf 'n bediener kan wees. Bedienersagteware loop dikwels (maar
   nie altyd) op kragtige rekenaars wat toegewy is om uitsluitlik die
   betrokke besigheidsprogrammatuur te loop. Kliëntsagteware aan die ander
   kant loop gewoonlik op algemene persoonlike rekenaars of werkstasies.
   Kliënte kry al, of die meeste van hul inligting vanaf die bediener
   insluitend konfigurasielêers, besigheidsprogramme ensomeer. Verder kan
   hulle ook van die programmatuur wat 'n hoë werklas meebring afstaan aan
   die bediener sodat die kliëntrekenaar ander take kan uitvoer.

   Eienskappe van 'n bediener:
     * Passief (Slaaf)
     * Wag vir versoeke
     * Reageerop versoeke, voer hulle uit en stuur 'n antwoord

   Eienskappe van 'n kliënt:
     * Aktief (Meester)
     * Stuur versoeke
     * Wag tot 'n antwoord ontvang word

   Kategorie: Rekenaar

