Knysna-olifant


   Die Knysna-olifant is 'n Afrika-olifant wat in die Knysnaboswoude
   aangetref word. Gouna, gepaard met die aanliggende Diepwalle-,
   Buffelsnek- en Knysnaboswoud, vorm deel van die gebied wat deur die
   laaste oorblywende Knysna-olifante bewoon is. Die woude het in die
   1870's na raming 400 tot 500 olifante gehuisves, maar teen 1913 was
   daar net 'n skrale 13 oor. 'n Opname wat in 1968 en 1969 gemaak is, het
   net 10 olifante gevind. Geen stappe is egter gedoen om hul toekoms te
   beveilig nie, en teen 1979 het die bevolking tot drie gekwyn: 'n koei,
   kalf en 'n ou bul. Die spore van 'n pasgebore kalf is in Desember 1988
   ontdek, maar dit was ers in Junie 1994 dat 'n poging aangewend is om
   die Knysna-bevolking te laat herleef deur drie jong olifantkoeie uit
   die Nasionale Krugerwildtuin hierheen te bring. Nadat die drie byna
   twee maande lank in 'n boma by Diepwalle aangehou is, is hulle in
   September 1994 losgelaat. 'n Uitgebreide soektog het egter net een
   olifant, die ou bul, opgelewer. Die jongste kalf is ongeveer twee weke
   ná die vrylating aan longontsteking dood, terwyl die oorblywende twee
   koeie nie by hul bostuiste kon aanpas nie. Nadat hulle private eiendom
   beskadig het, is die twee oorlewende olifante in die
   Shamwari-wildreservaat naby Port-Elizabeth hervestig. Toe, in September
   2000, is 'n jong bul onverwags in die Gounabos opgemerk.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Olifante

