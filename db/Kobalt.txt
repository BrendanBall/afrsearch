Kobalt



   27                         yster ← kobalt → nikkel
    -
   ↑
   Co
   ↓
   Rh

                                                             periodieke tabel

                                                                  Algemeen
                                       Naam, Simbool, Getal kobalt, Co, 27
                                             Chemiese reeks oorgangsmetale
                                              Groep, Periode, Blok 9, 4, d
                                        Voorkoms metaalglans met grys tint
                                             Atoommassa 58.933200(9) g/mol
                                       Elektronkonfigurasie [Ar] 3d^7 4s^2
                                            Elektrone per skil 2, 8, 15, 2
                                                        Fisiese Eienskappe
                                          Digtheid (naby k.t.) 8.90 g/cm³
                                  Vloeistof digtheid teen s.p. 7.75 g/cm³
                                                          Smeltpunt 1768 K
                                                                (1495 °C)
                                                           Kookpunt 3200 K
                                                                (2927 °C)
                                              Smeltingswarmte 16.06 kJ/mol
                                              Verdampingswarmte 377 kJ/mol
                                Warmtekapasiteit (25 °C) 24.81 J/(mol·K)

   CAPTION: Dampdruk

                                     P/Pa    1    10  100  1 k  10 k 100 k
                                   teen T/K 1790 1960 2165 2423 2755 3198

                                                           Atoomeienskappe
                                              Kristalstruktuur heksagonaal
                                                   Oksidasietoestande 2, 3
                                                      (amfoteriese oksied)
                              Elektronegatiwiteit 1.88 (Skaal van Pauling)
                                                       Ionisasie energieë
                                                 (meer) 1ste: 760.4 kJ/mol
                                                          2de: 1648 kJ/mol
                                                         3rde: 3232 kJ/mol
                                                        Atoomradius 135 pm
                                                 Atoomradius (ber.) 152 pm
                                                 Kovalente radius 126]] pm
                                                                   Diverse
                                 Elektriese weerstand (20 °C) 62.4 nΩ·m
                           Termiese geleidingsvermoë (300 K) 100 W/(m·K)
                              Termiese uitsetting (25 °C) 13.0 µm/(m·K)
                             Spoed van klank (dun staaf) (20 °C) 4720 m/s
                                                  Young se modulus 209 GPa
                                                       Skuifmodulus 75 GPa
                                                      Massamodulus 180 GPa
                                                    Poissonverhouding 0.31
                                                      Mohs se hardheid 5.0
                                                 Vickers hardheid 1043 MPa
                                                  Brinell hardheid 700 MPa
                                              CAS-registernommer 7440-48-4
                                                        Vernaamste isotope

                  CAPTION: Hoofartikel: Isotope van kobalt

                                  iso   NV  halfleeftyd VM  VE (MeV)  VP
                                 ^56Co sin  77.27 d     ε   4.566    ^56Fe
                                 ^57Co sin  271.79 d    ε   0.836    ^57Fe
                                 ^58Co sin  70.86 d     ε   2.307    ^58Fe
                                 ^59Co 100% Co is stabiel met 32 neutrone
                                 ^60Co sin  5.2714 jaar β^- 2.824    ^60Ni

                                                                Verwysings

   Kobalt is 'n chemiese element in die periodieke tabel met die simbool
   Co en atoomgetal van 27.

   Inhoud

        * 1 Kenmerkende eienskappe
        * 2 Aanwendings
             + 2.1 Geneeskundige gebruike
        * 3 Geskiedenis
        * 4 Biologiese rol
        * 5 Verspreiding
        * 6 Verbindings
        * 7 Isotope
        * 8 Voorsorgmaatreëls
        * 9 Verwysings
        * 10 Eksterne skakels
        * 11 Sien ook

[wysig] Kenmerkende eienskappe

   Kobalt is 'n harde ferromagnetiese silwerwit element. Die
   Curie-temperatuur is 1388 K met 1.6~1.7 Bohr magnetone per atoom. Dit
   word dikwels saam met nikkel gevind en beide hierdie elemente is
   kenmerkende elemente in meteoritiese yster. Soogdiere vereis klein
   hoeveelhede kobaltsoute in hul dieet. Kobalt-60 is 'n kunsmatig
   vervaardigde radioaktiewe isotoop van kobalt en is 'n belangrike
   radioaktiewe spoorder en middel vir die behandeling van kanker. Kobalt
   het 'n relatiewe deurdringbaarheid gelyk aan twee derdes dié van yster.
   Metalliese kobalt verteenwoordig 'n mengsel van twee kristallografiese
   strukture, heksagonaal diggepak en kubies vlakgesentreerd met 'n
   oorgangstemperatuur tussen die kristalstrukture van 722 K.

   Algemene oksidasietoestande van kobalt is +2 en +3, +1 is egter ook al
   waargeneem.

[wysig] Aanwendings

     * Legerings, soos:
          + Superlegerings, vir onderdele van gasturbiene in
            stralerenjins.
          + Korrosie- en slytasiebestande legerings.
          + Hoëspoedstale
          + Gesementeerde karbied- en diamantgereedskap.
     * Magnete en magnetiese stoormedia.
          + Alnico magnete.
     * Kataliste vir die ru-olie en chemiese nywerhede.
     * elektroplatering vanweë die voorkoms, hardheid en weerstand tot
       oksidasie.
     * Drogingsmiddels vir verwe, vernisse en inke.
     * Onderlaag vir glasemalje op porselein.
     * Pigmente (kobaltblou en kobaltgroen).
     * Battery-elektrodes.
     * Staalversterkte bande
     * Kobalt-60 as gammastraalbron vind verskeie toepassings:
          + Dit word gebruik in radioterapie.
          + Dit word gebruik vir die sterilisasie van voedsel (koue
            pasteurisasie).
          + Dit word gebruik in industriële radiografie om strukturele
            foute in metaalkomponente op te spoor.

   ^60Co is 'n nuttige bron van gammastrale deels omdat dit in bepaalde
   klein hoeveelhede en op groot maat vervaardig kan word deur natuurlie
   kobalt eenvoudig aan neutrone in 'n reaktor bloot te stel vir 'n gegewe
   tyd.

[wysig] Geneeskundige gebruike

   Kobalt-60 is 'n radio-aktiewe metaal wat gebruik word in radioterapie.
   Dit straal twee soorte gammastrale uit met energieë van 1.17 MeV en
   1.33 MeV. Die ^60Co bron is ongeveer 2 cm in deursnee en produseer
   gevolglik 'n geometriese penumbra, wat die grens van die stalingsveld
   vaag maak. Die metaal verpoeier ongelukkig maklik tot 'n fyn stof wat
   probleme veroorsaak met die beveiliging teen straling. Die ^60Co bron
   is nuttig vir ongeveer 5 jaar maar is selfs hierna steeds baie
   radio-aktief, wat veroorsaak het dat ^60Co masjiene deesdae baie minder
   gewild is in die Westerse wêreld waar partiekelversnellers meer
   algemeen voorkom. Die eerste ^60Co terapie masjien (die "kobaltbom") is
   in Kanada gebou en gebruik. Hierdie masjien kan besigtig word by die
   Saskatoon Kankernavorsingsentrum besigtig word waar dit in die
   voorportaal uitgestal word.

[wysig] Geskiedenis

   Kobaltblou glas
   Kobaltblou glas

   Kobalt se verbindings is al sedert antieke tye bekend, waar dit gebruik
   was om glas 'n diep blou te kleur.

   Die ontdekking van kobalt word aan George Barndt (1694-1768)
   toegeskryf. Die presiese datum van die ontdekking wissel volgens bron
   maar dit was iewers tussen 1730 en 1737 gewees. Dit was vir hom
   moontlik om te wys dat kobalt die bron was van die blou kleur in glase
   waar die kleur voorheen toegeskryf was aan bismut wat saam met die
   kobalt voorgekom het.

   Gedurende die 19de eeu, is kobaltblou by die Norweegse Blaafarveværket
   (Bykans 70-80% van wêreldproduksie), geproduseer onder leiding van die
   Pruisiese nyweraar Benjamin Wegner.

   In 1938 het John Liningood en Glenn Seaborg kobalt-60 ontdek.

   Die woord kobalt is afkomstig van die Duitse woord kobold, wat bose
   gees beteken, so genoem deur die myners vanweë sy giftigheid en
   probleme wat dit veroorsaak het (dit het die ander ontginde minerale,
   soos Nikkel, besoedel). Ander dink weer die naam kom uit die
   oorspronklike Griekse woord kobalos wat 'myn' beteken.

[wysig] Biologiese rol

   Kobalt is in klein hoeveelhede noodsaaklike vir vele lewende
   organismes, insluitende die mens. 'n Konsentrasie van 0.13 tot 0.3
   mg/kg kobalt in die grond het 'n opmerklike invloed op die gesondheid
   van weidiere. Kobalt is ook die sleutelkomponent van die vitamien
   kobalamien of dan vitamien B-12.

[wysig] Verspreiding

   Kobalterts
   Kobalterts

   Kobalt kom nie in die natuur in vrye metaalvorm voor nie. Kobalt word
   gewoonlik ook nie alleen gemyn nie en is geneig om as byproduk van
   nikkel en koper ontgin te word. Die hoofertse van kobalt is kobaltiet,
   eritriet, gloukodot en skutterudiet. Die wêreld se grootste
   vervaardigers van kobalt is die DRK, Sjina, Zambië, Rusland en
   Australië.

[wysig] Verbindings

   As gevolg van die vele oksidasie toestande is daar 'n oorvloedige
   aantal verbindings. Oksiede is antiferromagneties teen lae temperature
   CoO (Néeltemperatuur: 291 K) en Co[3]O[4] (Néeltemperatuur: 40 K).

[wysig] Isotope

   Kobalt kom in die natuur in een stabiele isotoop voor, naamlik ^59Co.
   22 Radio-isotope is geëien met die mees stabiele hiervan ^60Co met 'n
   halfleeftyd van 5.2714 jaar, ^57Co met 'n halfleeftyd van 271.79 dae en
   ^56Co met 'n halfleeftyd van 77.27 dae en ^58Co met 'n halfleeftyd van
   70.86 dae. Die oorblywende radio-aktiewe isotope het halfleeftye wat
   minder is as 18 ure en die meerderheid van hierdies se halfleeftye is
   korter as 'n sekonde. Hierdie element het ook 4 metatoestande, waarvan
   almal 'n halfleeftyd van korter as 15 minute het.

   Die isotope van kobalt se atoommassas wissel tussen 50 ame (^50Co) tot
   73 ame (^73Co). Die primêre vervalmodus voor die mees algemene isotoop,
   ^59Co, is elektronvangs en die primêre modus daarna is betaverval. Die
   primêre vervalprodukte voor ^59Co is element 26 (yster) isotope en die
   primêre produkte daarna is isotope van element 28 (nikkel).

[wysig] Voorsorgmaatreëls

   Verpoeierde kobalt in sy metaalvorm verteenwoordig 'n brandgevaar.
   Kobaltverbindings moet met omsigtigheid gehanteer word vanweë kobalt se
   effense toksisiteit.

   Kobalt-60 is 'n sterk gamma-straler en blootstelling aan ^60Co
   verteenwoordig 'n kankergevaar. Inname van ^60Co sal lei tot die opneem
   van van die kobalt in die weefsels wat daarna baie stadig weer
   vrygestel word. Kobalt-60 is 'n risiko faktor tydens kernontploffings
   aangesien neutronstralings yster in hierdie isotoop kan omsit. Sommige
   kernwapens is doelbewus ontwerp om die hoeveelheid Kobalt-60 wat
   versprei word te verhoog; dit word ook soms in engels na verwys as 'n
   dirty bomb of kobaltbom. Die gevare in vredestyd behels die
   onverskillige hantering daarvan of diefstal uit mediese
   radioterapeutiese eenhede.

[wysig] Verwysings

     * Los Alamos National Laboratory artikel oor Kobalt

[wysig] Eksterne skakels

     * WebElements.com – se artikel oor Kobalt
     * Londen vier 50 jaar van Kobalt-60 Radioterapie

[wysig] Sien ook

     * Benjamin Wegner

   Kategorieë: Chemiese elemente • Oorgangsmetale

