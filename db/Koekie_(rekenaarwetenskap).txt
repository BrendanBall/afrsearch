Koekie (rekenaarwetenskap)


   In rekenaarwetenskap is 'n koekie 'n simbool of 'n klein datapakkie wat
   tussen kommunikerende programme gestuur word. Die inhoud is onduidelik
   of betekenisloos vir die ontvanger, maar word geïnterpreteer as dit
   teruggestuur word aan die aanvanklike sender op 'n latere stadium. Die
   koekie kan gebruik word as 'n kaartjie; om 'n spesifieke gebeurtenis of
   transaksie te identifiseer.

   Wanneer mens inkopiesakkies by 'n winkeltoonbank hou en 'n nommer in
   ruil ontvang - sien mens in werklikheid 'n koekiestelsel in die fisiese
   wêreld. Die nommer of kaartjie self is betekenisloos en nutteloos vir
   die houer, maar stel die persoon by die toonbank in staat om die
   korrekte sakkies weer terug te gee.

[wysig] HTTP-koekies

   Die algemeenste, en miskien mees omstrede gebruik van koekies is in die
   wêreldwye web. Koekies word deur middel van die HTTP-protokol deur die
   webbediener gestuur en deur die webblaaier tydelik of permanent
   gestoor. Die inhoud van die koekie word weer aan die bediener gestuur
   wanneer die selfde bediener weer besoek word. Só kan koekies gebruik
   word om terugkerende besoekers te identifiseer of om voorkeure vir 'n
   gebruiker te stoor. Dit kan egter ook gebruik word om profiele van
   gebruikers saam te stel, wat gesien kan word as sensitiewe, persoonlike
   inligting.

   HTTP-koekies is al misverstaan as groot risiko's aangesien dit
   verkeerdelik "programme" genoem is. Dit is in werklikheid bloot klein
   stukkies data en kan geen aksie op die leser se rekenaar uitvoer nie.
   Baie webwerwe maak vandag staat op koekies vir hulle werking en sal nie
   korrek funksioneer daarsonder nie.

[wysig] Bronne

     * Magic cookie by die Engelse Wikipedia
     * HTTP cookie by die Engelse Wikipedia
     * Cookie (internet) by die Nederlandse Wikipedia

   Kategorie: Rekenaarwetenskap

