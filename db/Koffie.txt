Koffie


   'n Koppie swart koffie (sonder melk).
   'n Koppie swart koffie (sonder melk).

   Koffie is 'n wyd genuttigde stimulerende drankie wat met geroosterde
   sade voorberei word. Hierdie sade, wat algemeen bekend staan as
   koffiebone en afkomstig van die koffieplant. Koffie is vir die eerste
   keer in die 9de eeu gedrink, toe dit in die hooglande van Ethiopië
   ontdek is.^[1] Van daar het dit na Egipte en Jemen versprei en teen die
   15de eeu het dit ook Persië, Turkye en Noord-Afrika bereik. Vanuit die
   Moslemwêreld het koffie na Italië versprei, en toe na die res van
   Europa en die Amerikas.^[2]Vandag is koffie een van die gewildste
   drankies ter wêreld.^[3]

   Koffiebessies, wat die koffiesadie, of "bone", bevat, word deur
   verskeie spesies van die klein, immergroen bos van die genus Coffea
   geproduseer. Die twee algemeenste spesies is Coffea canephora (ook
   bekend as Coffea robusta) en Coffea arabica, wat in Latyns-Amerika,
   Suidoos-Asië en Afrika verbou word. Wanneer hulle ryp is, word die
   bessies gepluk, geprosesseer en laat droog. Die sade word dan
   gerooster, waardeur dit 'n aantal fisiese en chemiese veranderinge
   ondergaan. Die mate waarin dit gerooster word hang af van die smaak wat
   verlang word. Hulle word dan dikwels gemaal en gebrou, met koffie as
   die eindresultaat. Koffie kan voorberei en bedien word op 'n
   verskeidenheid maniere.

   Deur die loop van die moderne geskiedenis het koffie in baie
   samelewings 'n belangrike rol gespeel. In Afrika en Jemen was dit
   tydens godsdienstige seremonies gebruik. Die Ethiopiese Kerk het die
   nuttiging van koffie gevolglik verban, tot en met die heerskappy van
   Keiser Menelik II.^[4] In die 17de eeu is dit in die Ottomaanse Ryk
   verban vir politieke redes en is dit geassosieer met oproerige
   politiese aktiwiteite in Europa. Koffie is 'n belangrike handelsproduk:
   in 2004 was dit die mees uitgevoerde produk in 12 lande^[5] en in 2005
   was dit die wêreld se sewende grootste wettige landboukundige
   uitvoerartikel.^[6] Die verbouing van koffie en die impak daarvan op
   die omgewing word met ligte omstredenheid gekoppel. Baie studies het
   die verhouding tussen die drink van koffie en sekere mediese toestande
   ondersoek; of die effekte van koffie positief of negatief is word
   steeds betwis.^[7]

   In Afrikaans staan koffie ook as "boeretroos" bekend en word algemeen
   gebruik om 'n koppie koffie te beskryf wat tipies swart, sonder room of
   melk met suiker aangebied word.

[wysig] Verwysings

    1. ^ Mekete Belachew, "Coffee," in von Uhlig, Siegbert, ed.,
       Encyclopaedia Aethiopica (Weissbaden: Horrowitz, 2003), bl.763.
    2. ^ Meyers, Hannah: "Suave Molecules of Mocha" -- Coffee, Chemistry,
       and Civilization, Maart 2005. Verkry op 3 Februarie 2007.
    3. ^ .Villanueva, Cristina M.; Cantor, Kenneth P.; King, Will D.;
       Jaakkola, Jouni J. K.; Cordier, Sylvaine; Lynch, Charles F.; Porru,
       Stefano; Kogevinas, Manolis (2006). Total and specific ﬂuid
       consumption as determinants of bladder cancer risk in die
       International Journal of Cancer. Volume 118:8. Bl. 2040–2047.
    4. ^ Richard Pankhurst, Economic History of Ethiopia (Addis Ababa:
       Addis Ababa Universiteit, 1968), bl. 198
    5. ^ FAO Statistical Yearbook 2004 Vol. 1/1 Table C.10: Most important
       imports and exports of agricultural products (in value
       terms)(2004). FAO Statistics Division, 2006.
    6. ^ [1] FAOSTAT Core Trade Data (commodities/years). FAO Statistics
       Division, 2007. Om die waardes te verkry: kies "commodities/years".
       By "subject", kies "Export value of primary commodity." Onder
       "country," kies "World." Onder "commodity," hou die shift-sletuel
       in en kies al die kommoditeite in die "single commodity"-kategorie.
       Kies die jaar wat verlang word en kies dan "show data".
    7. ^ Kummer, Corby (2003). The Joy of Coffee, bl 160–165.

   Kategorie: Koffie

