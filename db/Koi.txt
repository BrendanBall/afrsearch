Koi


                                                        Nishikigoi
                                               Wetenskaplike klassifikasie


                         Koninkryk:    Animalia
                          Phylum:      Chordata
                           Klas:    Actinopterygii
                           Orde:    Cypriniformes
                          Familie:    Cyprinidae
                           Genus:      Cyprynis
                          Spesie:      C.carpio

   Koi (Cyprynis carpio) is gewilde ornamentele visse soortgelyk aan die
   goudvis. Die woord koi kom van die Japannese woord wat "karp" beteken.
   Die ornamentele koi word meer spesifiek nishikigoi genoem. Koi kan 'n
   redelike lang lewe hê. Daar is historiese bewyse dat sommige koi oor 'n
   honderd jaar oud kan word.

   Inhoud

        * 1 Geskiedenis
        * 2 Variasies
        * 3 Koi in aanhouding
        * 4 External links

[wysig] Geskiedenis

   Koitelery het gewild begin word in die 18de eeu in Japan. Rysboere het
   gekleurde karpe uitgesoek en hulle so begin teel. Die buitewêreld het
   koi eers ontdek in 1914 toe van hulle as 'n geskenk aan Keiser Hirohito
   gegee is. Daarna het die aanvraag na koi gegroei en vandag is hierdie
   gekleurde karpvisse volop beskikbaar en word reg oor die wêreld geteel.

[wysig] Variasies

   Koi kom in verskeie kleure voor. Oranje, rooi, geel, wit en swart kom
   die meeste voor. Die volgende is die mees dominante variasies:
     * Kohaku – 'n wit koi met 'n rooi patroon
     * Taisho Sanshoku (Sanke) – 'n wit koi met 'n rooi en swart patroon
     * Showa Sanshoku (Showa) – 'n swart koi met 'n rooi en wit patroon
     * Ogon – 'n koi wat eenkleurig is
     * KinGinRin - koi met helder goue kleure
     * Tancho – wit koi met 'n rooi voorkop

[wysig] Koi in aanhouding

   Koi is sterk visse en kan maklik aangehou word. Hulle is kouewatervisse
   so enige skoudam moet ten minste 1.5 meter diep wees. Omdat koi 'n
   helder kleur is, is hulle maklike prooi vir roofdiere en is dit
   aanbevele om 'n skuiling oor 'n skoudam te plaas.

   Koi en alle karpverwante visse het 'n baie vinnigwerkende metabolisme
   en sodoende kan hulle maklik hul eie water besoedel en is dit
   noodsaaklik om 'n goeie filterpomp te installeer.

[wysig] External links

     * Nishikigoi Information Directory

   Kategorie: Visse

