Kokstad, Kwazulu-Natal


   Kokstad is 'n dorp in die Sisonkedistrik van Kwazulu-Natal,
   Suid-Afrika. Kokstad is vernoem na die Griekwa hoof Adam Kok III wat
   hom in 1863 daar gevestig het.

   Die dorp is gebou op die hange van die Drakensberge en is 1 302 m bo
   seespieël. Mount Currie rys 2 224 m hoog agter die dorp op. Die dorp is
   'n middelpunt vir kaas en ander suiwel produkte.

[wysig] Geskiedenis

   In 1820 het die Griekwa stam wat in Griekwastad (in sentraal
   Suid-Afrika) verdeel en onder leiding van Adam Kok III, afstammeling
   van Adam Kok I wat die stam gestig het, het een deel van die stam na
   Philippolis (Suidelike Vrystaat) getrek. In 1861 het verskeie honderd
   Griekwas oor die Drakensberge getrek na die Kokstadomgewing. Hulle trek
   is veroorsaak deur groeiende konfrontasie met die Voortrekkers wat as
   deel van die Groot Trek oor die Oranjerivier uit die Kaapkolonie wat
   toe onder Britse beheer was getrek het. Die Voortrekkers het huurregte
   oor Griekwa grondgebied bekom en geweier om die grond terug te gee aan
   die einde van die huurtydperk. Die Groot Gat van Kimberley was die
   onderwerp van so 'n huurooreenkoms omstredenheid.

   Die Griekwas is gedwing om oor die Drakensberge na 'n gebied wat te
   vore deur die Zoeloe koning Tsjaka se optrede grootliks ontvolk is wat
   as niemandsland bekend gestaan het. Teen die tyd dat die Griekwas in
   die nuwe gebied aangekom het was hulle uitgeput en het meeste van hulle
   veë vergaan. Die verarmde Griekwas het die berg waar hulle hulle
   gevestig het Mount Currie genoem ter ere van Sir Walter Currie wat
   hulle vestiging in die gebied ondersteun het. Die gebied is deur Adam
   Kok Griekwaland-Oos herdoop. Alle Griekwa mans wat hulle in
   Griekwaland-Oos gevestig het was geregtig op 'n 3 000 akker plaas.
   Meeste het egter hulle plase aan wit setlaars verkoop en die geld
   verkwis.

   Toe die Eerwaarde William Dower in 1869 deur die Griekwas gevra is om
   'n sendingstasie te vestig het hy toegestem onder die voorwaarde dat
   hulle hulle hervestig op 'n meer geskikte plek op die oewer van die
   Mzimhlavarivier.

   Twee prominente Europese Setlaars George Brisley en Donald Strachan het
   'n belangrike role gespeel in die vroeë ontwikkeling van Kokstad en
   Griekwaland-Oos. Hulle winkel Strachan en Kie, het Suid-Afrika se
   eerste inheemse geldeenheid ingevoer – 'n stel ruilmunte wat in die
   hele streek, 'n gebied so groot soos Ierland, gebruik is.

   In 1874 het Griekwaland-Oos deel geword van die Kaapkolonie. Die eerste
   hotel in Kokstad, Die Royal, is deur 'n swart Amerikaner geopen wat ook
   'n koerant, die Kokstad Advertiser, in 1881. Kokstad het in 1892 'n
   munisipaliteit geword. In 1904 is die bevolking as 2903 bepaal waarvan
   'n kwart Griekwas was.

   Met Uniewording in 1910 het Griewaland-oos en Kokstad deel gebly van
   die Kaapprovinsie. In 1976 is die gebied egter van die Kaap afgeskei
   deur die onafhanklikheid van die Transkei Tuisland. Griekwaland-Oos het
   'n eksklawe van die Kaapprovinsie word en is dus 'n paar jaar later
   deel gemaak van die Natalprovinsie en vorm daarom nou deel van
   Kwazulu-Natal en nie die Oos-Kaapprovinsie nie.

[wysig] Eksterne skakels

     * The Griquas of Nomansland
     * The trade tokens of Strachan and Company

   Kategorie: Kwazulu-Natal

