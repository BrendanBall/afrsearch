Kolombië


                                           CAPTION: República de Colombia


                                                  Vlag van Landswapen van
                                                   (Vlag)   (Landswapen)

                         Nasionale leuse: Libertad y Orden
                            (English; Liberty and Order)
                                    Ligging van
                                    Amptelike taal                  Spaans
                                          Hoofstad                 Bogotá
                                                        (4°38' N 74°05' W)
                                     Grootste stad                  Bogotá
                                           Regering

           President

                                                    Demokratiese Republiek
                                                        Álvaro Uribe Vélez
                                   Onafhanklikheid
                                   - Verklaar
                                           - Erken      van Spanje
                                                             20 Julie 1810
                                                           7 Augustus 1819
                                       Oppervlakte
                                        - Totaal
                                       - Water (%)
                                                    1 138 910 km² (25ste)
                                                                      8.8%
                          Bevolking
                           - Soos op 2003 skatting
                           - Soos op 1993 sensus
                                        - Digtheid
                                                        44 531 434 (28ste)
                                                                33 109 840
                                                           36/km² (134ste)
                             BBP (PPP)
                              - Soos op 2004 total
                                      - Per capita
                                                       $281,1bn US (33ste)
                                                           $6 600 (111ste)
                                       Geldeenheid Kolombiaanse Peso (COP)
                                           Tydsone
                                        - Somertyd             COT (UTC-3)
                                                                   (UTC-3)
                                         Volkslied Oh Gloria Inmarcesible!
                                      Internet TLD                    .cor
                                        Skakelkode                     +57

   Die Republiek van Kolombië is 'n land in die noordweste van
   Suid-Amerika. Dit grens in die noorde aan die Karibiese See, in die
   ooste aan Venezuela, in die suidooste aan Brazilië, in die suide aan
   Peru en Ecuador, en in die weste aan Panama en die Stille Oseaan.
   Bekende Kolombiane sluit in die Nobelprys wenner vir Letterkunde,
   Gabriel García Márquez, popsangeres Shakira, Formule 1 renjaer Juan
   Pablo Montoya en dwelmbaron Pablo Escobar, wat met die hulp van die
   Amerikaners in 'n koeëlreën uit die weg geruim is. Die land is dan ook
   berug vir die verbouing van kokaïne en die kombinasie van dwelmhandel
   en verbouing met 'n geweldadige politiese stryd teen FARC dra daartoe
   by dat Kolombië die hoogste per kapita moordsyfer in die wêreld het.

   Inhoud

        * 1 Geskiedenis van Kolombië
             + 1.1 Prekolombiaanse Tydperk
             + 1.2 Kolonialisering
             + 1.3 Onafhanklikheid en 20ste eeuse geskiedenis
             + 1.4 Kontemporêre geskiedenis
        * 2 Geografie
        * 3 Administratiewe indeling
        * 4 Bekende Colombiane
        * 5 Sien ook
        * 6 Eksterne skakels
        * 7 Bronne

[wysig] Geskiedenis van Kolombië

[wysig] Prekolombiaanse Tydperk

   In die prekolombiaanse tydperk is die land bewoon deur inheemse volke
   met verskillende vlakke van beskawing en organisasie. Die vroegste
   tekens van menslike bewoning dateer sowat 16,400 jaar terug. Dit sluit
   in oorblyfsels van gereedskap wat gevind is naby Girardot. Die oudste
   menslike reste is 12,500 jaar oud en is by Zipaquirá gevind. Beide
   plekke lê in die relatief droë Andesgebied. Daar word egter gemeen dat
   die warm en vogtige Amazone gebiede en die Karibiese en Stille Oseaan
   kuste selfs vroeër reeds bewoon is hoewel die oudste vondse daar slegs
   9,000 jaar oud is.

   Die inheemse volke was rondom 3500 v.C. primitiewe jagters en nomadiese
   landbouers, wat die see- en rivierkuste bevolk het. Met die koms van
   mielies as voedselbron in die 2e eeu v.C. begin groepe hulle hier
   vestig. Vroeë precolombiaanse volke in die noorde het die Urabá (1000
   v.C. - 0) en Sinú (0 - 1000 n.C.), (veral bekend vir uitgebreide
   wateraanleg en dreinering van landbougrond) ingesluit. Die Tumaco,
   Calima (1000 v.C. - 800 n.C.), Malagana (300 v.C. - 300 n.C.), Cauca,
   San Agustín (1000 v.C. - 500 n.C.), Tierradentro, Nariño, Quimbaya (0 -
   900 n.C.) en Tolima (200 v.C. - 500 n.C.) het in die suid-weste geleef
   . Ten tyde van die Spaanse verowerings was daar drie taalfamilies in
   Colombia: Chibcha, Carib en Arawak.

   Die Chibcha-sprekende indiane het 300 tot 400 jaar voor die huidige
   jaartelling vanuit Sentraal-Amerika na Kolombië, Venezuela en Ekwador
   getrek - oorspronklik aan die Atlantiese (Karibiese) kus.
   Arawak-indiane het vanuit die ooste na Kolombië geïmmigreer en hulle
   veral in die oostelike riviergebiede van die Orinoco en Amazone
   gevestig. Rondom 1000 n.C. trek oorlogsugtige Carib-indiane van die
   Brasiliaanse kusstreek en die eilande na die Kolombiaanse kuste en
   rivierdale Rio Magdalena en Rio Cauca en verdryf die Chibcha na die
   hoërliggende Andes-gebiede. Die Chibcha bereik 'n hoë graad van
   ekonomiese en politieke ontwikkeling. Toe die Europeërs rondom 1500
   Suid-Amerika ingegaan het, was die Chibcha die mees prominente etniese
   groep. Hulle was onderverdeel in die Muisca en die Tairona, en nog
   enkele kleiner groepe. Die grootste groep, die Muisca, het hulle
   woongebied op die hooglande van die huidige Cundinamarca en Boyacá
   gehad en was landbouers. Hulle maatskaplike organisasie het om die
   cacicazgo, die stamhoof, en een oorerfbare leier oor die vroulike lyn,
   gewentel. Die opvolger/erfgenaam van die stamhoof was die seun van sy
   suster.

   Daar het twee groot Muisca bondgenootskappe bestaan ten tye van die
   Spaanse verowerings: Bacatá (Bogotá) en Hunza (Tunja). Aan die hoof van
   die Bacatá was 'n Zipa, die opperhoof. Die Hunza opperhoof het Zaque
   geheet. Die kleiner Chibcha-sprekende groep, Tairona, het die
   noordelike uitloop van die Sierra Nevada de Santa Marta berggebied
   bevolk. Tairona het uit twee groepe, naamlik een in die Karibiese
   laaglande en die ander in die Andes hooglande. Die eerste groep het van
   visvang en soutwinning geleef, dus produkte wat hulle vir tekstiel van
   die Tairona in die hooglande verruil het. Die Tairona het in talle
   goed-georganiseerde stede, wat met klippaaie verbind was, geleef.

[wysig] Kolonialisering

   Rodrigo de Bastidas land in 1500 as eerste Spanjaard op die
   Kolombiaanse kus. In 1509 stig Alonso de Ojeda die noord-westelike
   kusdorp San Sebastian de Urabá. Vasco Nuñez de Balboa stig Santa Maria
   la Antigua del Darién vanwaar hy 'n ekspedisie na die Stille Oseaan kus
   onderneem (1513). Met Santa Marta (1525) en Cartagena (1533) word
   vestings op die kus gestig vanwaar koloniale oorheersing van die
   binneland, aangemoedig deur die 'El Dorado' mite - 'n oorvloedige bron
   van goud - begin. Onder leiding van Gonzalo Jiménez de Queasada en
   Sebastián de Belalcázar word die huidige Kolombië ontdek (1536). In
   1557 word in Santafé de Bogotá de 'Real Audiencia del Nuevo Reino de
   Granada' opgerig. Die verowering van Nueva Granada, soos die gebied toe
   bekend was, na die geboortegrond van Quesada, is gekenmerk deur die
   geplunder van die Indiaanse kultuurgoedere, afdwinging van Spaanse
   gebruike en godsdiens, en slawerny. Die brutale Spaanse régime het 'n
   uitdunning van die indiaanse bevolking tot gevolg, wat lei tot die
   invoer van slawe uit Afrika.

[wysig] Onafhanklikheid en 20ste eeuse geskiedenis

   Tot 1810 was die land 'n kolonie van Spanje en 'n belangrike bron van
   goud, maar in dié jaar verklaar Kolombië onafhanklikheid. Spaanse
   troepe onder leiding van generaal Pablo Morillo herower die land egter
   na die Napoleontiese oorloë.

   Sedert 1819 was daar al sprake van egte onafhanklikheid onder leiding
   van Simón Bolívar en Francisco Paula de Santander. Simón Bolívar word
   die eerste president van Kolombië wat toe nog uit die huidige Kolombië
   en (dele van) Ekwador, Venezuela en Panama bestaan. In 1830 word die
   regering van Bolivar omvergewerp wat tot die verbrokkeling van die
   Republiek gelei het. Ekwador en Venezuela ontstaan as onafhanklike
   state, terwyl Panama nog deel van Kolombië bly tot 1903. Van die begin
   af was die politieke situasie onrustig o.a. omdat die politieke stelsel
   uit slegs twee partye bestaan het, die liberales en die konserwatiewes.
   Hierdie tweeledigheid het ook rofweg ooreengekom met die sosiale
   tweeledigheid van die land: Aan die kus het die 'costeños', meestal
   afstammelinge van die slawe gewoon - in die sentrale hooglande die
   'cachacos', die Spaanse afstammelinge. As gevolg van die slegte
   ekonomiese toestande, verskillende staatsgrepe en voortdurende
   gewelddadige konflikte begin die 1,000-daagse Oorlog in 1899 tussen die
   regerende konserwatiewes en die liberale troepe. Die oorlog, wat tot
   1902 duur, sou uiteindelik tussen 60,000 en 130,000 lewens eis en die
   land vernield agterlaat. In 1903 begin 'n opstand, gesteun deur die VSA
   wat die Panama-kanaal wou bou, tot die afskeiding van Panama. In 1928
   vind die bloedbad van die Piesangstaking plaas. Die Amerikaanse "United
   Fruit Company" het 'n monopolie in die piesangplantasies gehad en die
   werkers uitgebuit. Die staking word met geweld beëindig met honderde
   slagoffers tot gevolg. Vanaf 1948 vind 'n bloedige volksopstand plaas
   nadat die liberale presidentskandidaat Jorge Eliécer Gaitán vermoor
   word. Die volksopstand in Bogotá, waarin 2,500 mense sterf, versprei
   oor die hele land. Hierdie stryd, bekend as 'La Violencia', het die
   lewe gekos van waarskynlik meer as 'n honderdduisend mense. Stede en
   dorpe word afgebrand en meer as 'n miljoen mense vlug na Venezuela. Van
   1953 tot 1957 lei generaal Gustavo Rojas Pinilla 'n militêre diktatuur.
   In 'n poging om politieke geweld en outoritêre optrede te beëindig, kom
   die twee groot politieke partye, die Konserwatiewe en die Liberale, in
   1958 ooreen om afwisselend die bestuur van die land oor te neem.
   Hierdie periode duur tot 1974 maar van 1965 tot 1968 word 'n staat van
   beleg uitgeroep, as gevolg van geweld van linkse guerrilla's en opstand
   vanuit die Universiteit van Bogotá. Die huidige grondwet dateer uit
   1991.

[wysig] Kontemporêre geskiedenis

   Die huidige politieke bestaan is onrustig. Teenoor die owerheid
   ontstaan linkse guerrillagroepe FARC en ELN. Groot grondbesitters het
   van oudsher hul eie gewapende magte om hulle grond te verdedig.
   Oorblyfsels hiervan vorm nou nog die baie paramilitêre regse
   strydgroepe. Met die opkoms van kokaïenproduksie, bewapen die onwettige
   magte hulle ook op groot skaal. 'n Ideale uitkoms lyk nie moontlik nie.
   Die onwettige magte gebruik die beskerming van die guerrillas, en die
   guerrillas finansier die dwelmoorlog teen die owerheid met dwelmgeld.
   Die stryd teen paramilitêre geweld, guerrillas, kokaïen mafias,
   korrupsie en magsmisbruik het 'n voortdurende invloed op die politieke
   situasie. In 2002 is die presidentskandidaat, Ingrid Betancourt,
   voorstaander van dialoog, deur die linkse guerrillagroep FARC ontvoer.
   Hierdie faktore maak dit vir buitelandse beleggers 'n onaantreklike
   land en dit word weerspieël in die ekonomiese toestande. Die huidige
   president, Álvaro Uribe Vélez, volg enersyds 'n ferm beleid teen die
   terreur en probeer andersyds om 'n houvas te verkry op die paramilitêre
   groepe deur ooreenkomste te sluit en hulle te integreer in die leër en
   politiek. Deur ferm hantering word die FARC tot verdediging gedwing en
   verbeter die ekonomiese toestand effens. Die kokaïenmafia word met
   wisselende sukses bestry in die oorlog teen dwelms, wat grotendeels
   deur die VSA finansier word.

[wysig] Geografie

   Kaart van Colombia
   Kaart van Colombia
   Beeld:Precolombiaanse culturen.png
   Precolombiaanse kulture

   Colombia kan rofweg in drie geografiese dele verdeel word:
     * Die Andesgebergte in die weste. Die grootste deel van die bevolking
       woon hier en die drie miljoenstede, Bogotá, Medellín en Cali word
       hier aangetref
     * Die Karibiese kus. Ook hier word enkele belangrike
       bevolkingssentra, soos Cartagena gevind.
     * Die oostelike deel van Colombia, is hoofsaakelik bebos en behoort
       tot die uitlopers van die enorme Amazonewoud. Dit beslaan 54 % van
       die oppervlakte van Colombia, maar slegs 3 % van de Colombianen
       woon daar .

[wysig] Administratiewe indeling

   Kolombië bestaan uit 32 departemente (hoofstede tussen hakkies):
   Amazonas (Leticia), Antioquia (Medellin), Arauca (Arauca), Eilandgroep
   San Andres, Providencia en Sta. Catalina (San Andres), Atlantico
   (Barranquilla), Bolivar (Cartagena), Boyaca (Tunja), Caldas
   (Manizales), Caqueta (Florencia), Casanare (Yopal), Cordoba (Monteria),
   Cundinamarca (Bogotá), Choco (Quibdo), Guainia (Inrida), Guajira
   (Riochacha), Guaviare (San Jose del Guaviare), Huila (Neiva), Magdalena
   (Santa Marta), Meta (Villavicencio), Nariño (Pasto), Norte de Santander
   (Cucuta), Putumayo (Mocoa), Quindio (Armenia), Risaralda (Pereira),
   Santander (Bucaramanga), Sucre (Sincelejo), Tolima (Ibague), Valle del
   Cauca (Cali), Vaupes (Mitu), Vichada Puerto (Carreño).

   Sien ook: Departemente van Kolombië, Vlae van departemente van Kolombië

   Staatshoof en Regeringsleider is Álvaro Uribe Vélez.

[wysig] Bekende Colombiane

     * Fernando Botero, skilder
     * Gabriel García Márquez, skrywer en nobelpryswenner
     * Carlos Vives, sanger
     * Shakira, sangeres
     * Juanes, sanger
     * Juan Pablo Montoya, Formule 1 renjaer
     * Álvaro Uribe Vélez, president van Colombia
     * Ingrid Betancourt, ontvoerde presidentskandidaat
     * Pablo Escobar, oorlede dwelmbaron

[wysig] Sien ook

     * Colombiaanse musiek
     * Monumente op die Wêrelderfenislys
     * Organization of American States (OSA)

[wysig] Eksterne skakels

     * LANIC Colombia page of the Latin American Network Information
       Center
     * PEC – Official governmental portal (in Spanish)
     * Palacio de Nariño – Official presidential site (in Spanish)
     * Coinvertir - Corporación Invertir en Colombia.
     * Proexport - Entidad encargada de la promoción comercial de las
       exportaciones.
     * Banco de la República.
     * Cámara de Comercio de Bogotá.
     * [1] Wiki travel guide in formation
     * Ejército Nacional de Colombia - Official Army site (in Spanish and
       English)
     * Armada Nacional de Colombia - Official Navy site (in Spanish and
       English)
     * Fuérza Aérea Colombiana - Official Air Force site (in Spanish)
     * Vive Colombia, Viaja Por Ella! - Personal webpage intended to
       improve Colombia's reputation abroad (in English & Spanish)
     * Human Rights Concerns - Amnesty International USA

   Sjabloon:South America

[wysig] Bronne

     * Eugenio Gutierez Cely, Miguel Angel Urrego Ardila (1995). 1.001
       cosas sobre la historia de Colombia que todos debemos saber.
       Bogotá: Circulo de Lectores S.A. ISBN 958-28-0751-2
     * Library of Congress: Country Studies - Colombia
       (http://countrystudies.us/colombia/)

                             Lande in Suid-Amerika
   Argentinië | Bolivia | Brasilië | Chili | Colombia | Ecuador | Guyana |
               Paraguay | Peru | Suriname | Uruguay | Venezuela
                     Ander: Falklandeilande | Frans-Guiana

   Kategorieë: Kolombië • Lande

