Komi-Sirjeens


                                                             Komi-Sirjeens

                                  Land                             Rusland
                                Streek                          Komi, Perm
                              Sprekers                      293 000 (2002)
                               Familie                  Fins-Oegriese tale
                                 Kodes                 ISO 639-1: kv
                                                            ISO 639-2: kom
                                       ISO 639-3: óf koi — Komi-Permyak
                                                      óf kpv — Komi-Zyrian

   Komi-Sirjeens, ook bekend as net Komi of Sirjeens, is ’n Fins-Oegriese
   taal wat gepraat word deur die Komi-volke in die Noordoostelik-Europese
   deel van Rusland. Van die verskeie dialekte wat in Komi voorkom, word
   twee hoofdialekte erken, hoewel die verskille nie groot is nie:
   Komi-Sirjeens, die grootste groep, dien as die letterkundige basis in
   Komi; en Komi-Jazwa, wat gepraat word deur ’n klein, afgesonderde groep
   Komi's in die noordweste van die krai Perm en suid van Komi. Permjak
   (ook Komi-Permjak genoem) word gepraat in Komi-Permjak, waar dit
   letterkundige status het.

   Komi-Sirjeens het ’n baie interessante geskiedenis wat die skryfstyl
   betref wat ongewoon is onder Fins-Oegriese tale. Die eerste
   skryfstelsel, die Oud-Permiese alfabet, is in die 14de eeu geskep deur
   die sendeling Stepan Chrap, wie se ma blykbaar ’n Komi van Weliki
   Oestjoeg was. Stepan het later ’n Komi-heilige geword. Die alfabet toon
   ooreenkomste met die Middeleeuse Griekse en Cyrilliese alfabet. In die
   16de eeu is dit vervang deur die Russiese alfabet met sekere
   veranderings vir affrikate. In die 1920's is die taal geskryf in die
   Molodtsof-alfabet, wat ook van Cyrillies afgelei is. In die 1930's is
   oorgeslaan na die Latynse alfabet. Sedert die 1940's word die Russiese
   alfabet gebruik plus die bykomende letters І, і and Ӧ, ӧ.

   Letters van die Molodtsof-alfabet sluit in:

   CAPTION: Die Molodtsof-alfabet

   А а Б б В в Г г Ԁ ԁ Ԃ ԃ Д д Е е Ж ж Ԅ ԅ Ԇ ԇ
   И и Ј ј К к Л л Ԉ ԉ М м Н н Ԋ ԋ О о П п Р р
   С с Ԍ ԍ Т т Ԏ ԏ У у Ф ф Х х Ч ч Ш ш Щ щ Ы ы

[wysig] Dialekte

   Komi-Sirjeens het tien dialekte: Prisiktifkarski, Nizjnewitsjegodski,
   Srednewitsjegodski, Loezsko-letski, Werchnesisolski,
   Werchnewitsjegodski, Petsjorski, Izjemski, Wimski en Oedorski.
   Prisiktifkarski word gepraat in die streek Siktifkar en is die model
   vir die generiese standaard-dialek van die taal. Dialekte word verdeel
   hoofsaaklik volgens hul gebruik van die w- en l-fomene, en sommige
   dialekte word verder onderskei deur gepalataliseerde d's en t's.

[wysig] Eksterne skakels

     * Fins-Oegriese elektroniese biblioteek deur die Fins-Oegriese
       Inligtingsentrum in Siktifkar, Republiek Komi (tuisblad is in Engel
       en Russies, teks in Mari, Komi-Sirjeens, Oedmoerties, Erzja en
       Moksja: http://www.library.finugor.ru/eng/

   Kategorie: Fins-Oegriese taalfamilie

