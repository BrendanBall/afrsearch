Komi


                                                           Republiek Komi
                                                        (Республика Коми)
                                              Ligging van Komi in Rusland
                                              Land:     Russiese Federasie
                                     Russiese naam:        Республика Коми
                                    Plaaslike naam:        Коми Республика
                                            Status:     Outonome republiek
                                  Federale distrik:               Noordwes
                                 Ekonomiese streek:                  Noord
                                          Hoofstad:              Siktifkar
                                 Rang: oppervlakte:                     13
                                       Oppervlakte:            415 900 km²
                                   Rang: bevolking:                     54
                                         Bevolking:       1 018 674 (2002)
                                              Tale: Russies, Komi-Sirjeens
                                        Staatshoof:      Wladimir Torlopof
                               Amptelike webtuiste:               rkomi.ru
                                         Volkslied:     Volkslied van Komi
                                      Wapen
                                                                      Vlag

   Komi (Russies: Республика Коми) is ’n outonome republiek (’n deelgebied
   van Rusland) wat in die noordoostelike hoek van Europese Rusland lê.
   Die Oeral-gebergte vorm die oosgrens. Die belangrikste riviere is die
   Petsjora in die noorde en die Witsjegda in die suide. ’n Kwart van die
   bevolking praat Komi-Sirjeens, ’n Fins-Oegriese taal.

[wysig] Ekonomie en geskiedenis

   Die belangrikste bestaansmiddele is jag, vissery en die houtnywerheid.
   Die grootste nywerheidsentrums is Workoeta, Inta, Petsjora en Oechta
   (steenkool, aardolie, aardgas, ystererts), wat alles langs die
   Noordelike spoorlyn gevind word. Dié spoorlyn loop na die suidwestelike
   Kotlas, ’n stad in Archangelsk en na die noordooste na Labitnangi in
   die outonome distrik Jamalië in Wes-Siberië.

   In baie stede is Goelag-strafkampe gevestig – veral Workoeta was berug
   vir sy kamp. ’n Groot deel van die nywerheid en infrastruktuur het
   tussen 1929 en 1953 ontstaan met die hulp van honderdduisende
   Goelag-dwangarbeiders. In die dertigerjare het die NKVD die gebied vir
   ’n tyd lank self bestuur. In dié tyd is die gebied ook "gesuiwer" van
   nasionalistiese en invloedryke mense, wetenskaplikes, etniese Duitsers
   en baie ander "vyande van kommunisme". Duisende mense is ook hierheen
   gebring om die gebied te bewoon en te ontwikkel.

   In 1936 is meer as 2 000 gevangenes tegelykertyd tereggestel (waarvan
   ’n deel lewend verbrand is) by die rivier Oechtarka ná ’n opstand in
   een van die kampe van die Oecht-Petsjlag.^[1]

   Komi was van 1921 af ’n outonome oblast en van 1938 af ’n outonome
   Sowjetrepubliek (OSSR). Ná die val van die Sowjetunie het die gebied sy
   huidige status van outonome republiek gekry.

[wysig] Groot stede en dorpe

     * Siktifkar (Сыктывкар) – 230 011 inwoners
     * Oechta (Ухта) – 103 340
     * Workoeta (Воркута) – 84 917
     * Petsjora (Печора) – 48 700
     * Oesinsk (Усинск) – 45 358
     * Inta (Инта) – 41 217
     * Sosnogorsk (Сосногорск) – 29 587
     * Worgasjor (Воргашор) – 19 100
     * Jemwa (Емва) – 16 739
     * Woektil (Вуктыл) – 14 472
     * Sewerni (Северный) – 12 028
     * Nizjni Odes (Нижний Одес) – 11 745
     * Mikoen (Микунь) – 11 680
     * Wilgort (Выльгорт) – 10 211
     * Zjesjart (Жешарт) – 10 029

[wysig] Verwysings

    1. ^ Workuta (in Russies)

   Deelgebiede van Rusland

   Outonome republieke Adigea | Altai | Basjkortostan (Basjkirië) |
   Boerjatië | Chakassië | Dagestan | Ingoesjetië | Jakoetië |
   Kabardino-Balkarië | Kalmikië | Karatsjai-Tsjerkessië | Karelië | Komi
   | Mari El | Mordowië | Noord-Ossetië | Oedmoertië | Tartarstan |
   Tsjetsjnië | Tsjoewasjië | Tiwa
   Krais Altai | Chabarofsk | Kamtsjatka | Krasnodar | Krasnojarsk | Perm
   | Primorski | Stawropol | Zabaikalski (vanaf 1 Maart 2008)
   Oblaste Amoer | Archangelsk | Astrachan | Belgorod | Brjansk | Irkoetsk
   | Iwanowo | Jaroslawl | Kaliningrad | Kaloega | Kemerowo | Kirof |
   Koergan | Koersk | Kostroma | Leningrad | Lipetsk | Magadan | Moermansk
   | Moskou | Nizjni Nowgorod | Nowgorod | Nowosibirsk | Oeljanofsk | Omsk
   | Orenburg | Orjol | Penza | Pskof | Rjazan | Rostof | Sachalin |
   Samara | Saratof | Smolensk | Swerdlofsk | Tambof | Tjoemen | Toela |
   Tomsk | Tsjeljabinsk | Twer | Wladimir | Wologda | Woronezj | Wolgograd
   Outonome oblaste Joodse Outonome Oblast
   Outonome distrikte Chanto-Mansië | Jamalië | Nenetsië | Tsjoekotka
   Federale stede Moskou | Sint Petersburg
   Kategorie: Russiese deelgebiede

