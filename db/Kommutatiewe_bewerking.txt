Kommutatiewe bewerking


   'n Funksie of binêre bewerking f:A \times B \rightarrow C word
   kommutatief genoem wanneer daar vir enige y in A en enige z in B geld
   dat
   f(y,z) = f(z,y); anders word die bewerking nie-kommutatief genoem.

   Die vermenigvuldiging van reële getalle is kommutatief aangesien

          yz = zy

   vir alle reële getalle y en z. Aan die ander kant, is die aftrekking
   van reële getalle nie-kommutatief nie, aangesien

          y − z = z − y

   as en slegs as y en z identies is.

   Verder as

          f(y,z) = f(z,y)

   vir 'n spesifieke paar elmente y en z, dan word gesê dat y en z,
   kommuteer. Elke element kommuteer met homself en in 'n groep kommuteer
   elke element met die identiteit, met sy eie inverse en met sy
   eksponent.

   Die bekendste voorbeelde van kommutatiewe binêre bewerkings is
   sommering en vermenigvuldiging van reële getalle; byvoorbeeld:
     * 4 + 5 = 5 + 4 (aangesien beide vergelykings die resultaat 9 lewer)
     * 2 × 3 = 3 × 2 (aangesien beidie vergelykings die resultaat van 6
       lewer)

   Verdere voorbeelde van kommutatiewe binêre bewerkings sluit sommering
   en vermenigvuldiging van komplekse getalle, sommering van vektore en
   die snyding- en vereniging van versamelings. In elke geval is hierdie
   bewerkinge kommutatief oor die getaldomein in sy geheel.

   Die nie-kommutatiewe binêre bewerkings is aftrekking (a − b), deling
   (a/b), magsverheffing (a^b), funksiesamestelling (f o g), tetrasie (a
   ↑↑b), matriksvermenigvuldiging en kwarternêre vermenigvuldiging.

   'n Baie goeie voorbeeld van nie-kommutatiwiteit uit die alledaagse lewe
   is die Rubik's Cube: dier byvoorbeeld die voorste vlak kloksgewys te
   draai, die boonste vlak kloksgewys te draai en die voorste vlak
   antikloksgewys te draai lewer nie dieselfde resultaat wanneer die
   volgorde van die aksies omgeruil word nie. Hierdie is tipies 'n
   verskynsel wat in groepteorie bestudeer word.

   Die onderstel van die domein waarop 'n bewerking kommutatief uitgevoer
   kan word, word soms die middel in algebra genoem.

   'n Abeliese groep is 'n groep waarvan die groepsbewerkinge kommutatief
   is. 'n Kommutatiewe ring is 'n ring waarvan die vermenigvuldiging
   kommutatief is (Sommering in 'n ring is altyd kommutatief). In 'n veld
   is beide sommering en vermenigvuldiging kommutatief.

   Kommutatiwiteit kan ook 'n ander naam wees vir simmetrie. Met ander
   woorde veronderstel ons los 'n probleem op wat die parameters x en y
   bevat en bepaal dan dat daardie oplossing gelykstaande is aan f(x,y).
   As daar 'n onderstel van waardes vir x en y bestaan waar die twee
   waardes uitgeruil kan word sonder om die funksie te beïnvloed, dan is
   die probleem simmetries. Simmetrie vloei normaalweg in wiskunde uit
   vanaf eenvoudiger simmetrie en word dikwels gebruik vir verskeie soorte
   bewyse.

[wysig] Sien ook

     * antikommutatiwiteit
     * assosiatiwiteit
     * distribuwiteit
     * kommutant
     * Kommutatief (neurofisiologie)

   Kategorie: Wiskunde

