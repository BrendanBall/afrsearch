Komplekse getal


   'n komplekse getal kan visueel voorgestel word as 'n getalpaar wat 'n
   vektor vorm op 'n diagram wat 'n Arganddiagram genoem word
   'n komplekse getal kan visueel voorgestel word as 'n getalpaar wat 'n
   vektor vorm op 'n diagram wat 'n Arganddiagram genoem word

   In wiskunde is 'n komplekse getal 'n getal wat formeel gedefinieer kan
   word as 'n 'n geordende paar reële getalle (a,b), wat baiekeer geskryf
   word as:

          a + bi \,

   waar i^2 = −1.

   Komplekse getalle het optelling, aftrekking, vermenigvuldiging en
   deling bewerkings gedefinieer, met gedrag wat 'n streng superset van
   reële getalle is en wat verder ander elegante en nuttige eienskappe
   het. Noemenswaardig onder die eienskappe is dat negatiewe reële getalle
   verkry kan word deur komplekse getalle te kwadreer.

   Komplekse getalle is uitgevind toe daar ontdek is dat die oplos van
   sommige kubiese vergelykings intermediêre berekeninge benodig het wat
   die vierkantswortel van negatiewe getalle bevat het, selfs as die
   finale oplossings reële getalle was. Verder, uit die fundamentele
   stelling van algebra, beteken die gebruik van komplekse getalle as die
   getalveld vir polinomiale algebraïese vergelykings dat oplossings altyd
   bestaan. Die versameling komplekse getalle vorm 'n algebraïes geslote
   veld, in kontras met die versameling reële getalle wat nie algebraïes
   geslote is nie.

   Komplekse getalle word in 'n eindelose aantal verskillende velde
   gebruik, insluitend ingenieurswese, elektromagnetisme, kwantum fisika,
   toegepaste wiskunde, en chaosteorie. Veral in wiskunde beteken die
   byvoeglike naamwoord "kompleks" dat die onderliggende getal veld die
   komplekse getalle is, byvoorbeeld komplekse analise, komplekse matriks,
   komplekse polinomiaal en komplekse Lie algebra.

    Hierdie artikel omtrent 'n Wiskunde-verwante onderwerp is tans slegs
   'n saadjie. Jy is welkom om by te dra tot die Afrikaanse Wikipedia deur
   dit uit te brei.
   Kategorieë: Wiskunde saadjies • Komplekse getalle • Elementêre wiskunde
   • Komplekse analise

