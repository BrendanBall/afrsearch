Kona-koffie


   Kona-koffie is 'n bekende koffievariant van Coffea arabica wat teen die
   hange van Mount Hualalai en Mauna Loa in die Noordelike en Suidelike
   Kona-distrik van die eiland Hawaiï in die gelyknamige Amerikaanse
   deelstaat verbou word.

   Die weerspatroon van die Kona-distrikte met sonnige oggende, vogtige,
   reënerige namiddae en milde nagtemperature is uiters geskik vir die
   verbouing van eersterangse koffie. Kona-koffie het gevolglik 'n
   reputasie van besonder hoë gehalte opgebou wat van hom een van die
   duurste en gewildste koffiesoorte op die wêreldmark gemaak het. "Kona"
   is tans 'n beskermde koffie van oorsprong, en die naam mag slegs vir
   koffiebone gebruik word wat in die Kona-distrikte geoes is.

[wysig] Eksterne skakels

     * The Kona Coffee Council

   Kategorieë: Koffie • Hawaiï

