Koningin Maudland


   Koningin Maudland (Noors: Dronning Maud Land) is die deel van
   Antarktika wat tussen die terminus van Stancomb-Willsgletser, by 20°W,
   en Shinnangletser, by 44° 38'O lê. Dit het 'n landoppervlak van
   ongeveer 2 500 000 km² wat meestal deur die Antarktiese ysplaat bedek
   is. Dit is deur Noorweë opgeëis op 4 Januarie 1938, maar soos alle
   ander aansprake in Antarktika, word dit nie universeel erken nie en is
   die gebied onderworpe aan die Antarktiese Verdrag.

   Koningin Maudland word verdeel in vyf kus gebiede waaraan gedink kan
   word as sektore wat van wes na oos tot by die Suidpool strek
   (kloksgewys):
  No.          Sektor           Oppervlak (km^2) Westelike Grens Oostelike Grens
  1   Kronprinsesse Märtha Kyst          970 000       020°00' W       005°00' O
  2   Prinsesse Astrid Kyst              580 000       005°00' O       020°00' O
  3   Prinsesse Ragnhild Kyst            540 000       020°00' O       034°00' O
  4   Prins Harald Kyst                  230 000       034°00' O       040°00' O
  5   Prins Olaf Kyst                    180 000       040°00' O       044°38' O
      DRONNING MAUD LAND               2,500,000       020°00' W       044°38' O

   Die gebied is vir die eerste keer in 1930 deur Hjalmar Riiser-Larsen
   besoek as deel van pogings om die Antarktiese gebied te karteer. Roald
   Amundsen het dit voorheen ter ere van Koningin Maud van Noorweë en die
   hele plato wat die Suidpool omring Haakon VII's Vidde ter ere van
   Koning Haakon VII van Noorweë vernoem. Die gebied wat oorspronklik deur
   Amundsen as Koningin Maudland geïdentifiseer is het tussen 37° en 50°
   Oos gelê.

   In 1985 het Noorweë die Tor navorsingstasie by Svarthammaren op
   Koningin Maudland se Prinses Marthakus opgerig; en in 2005, Koning
   Sonja van Noorweë nog 'n navorsingstasie genaamd Troll by Jutulsessen
   geopen. Dit verskil van ander Antarktiese navorsingstasies in die sin
   dat dit nie op ys geleë is nie maar op 'n sneeuvrye rotsbedekte
   helling.

[wysig] Chronologie

   1832    John Biscoe se ekspedisie beweer dat hulle Grahamland
   waargeneem het, een bron one source stel egter dat dit Anverseiland
   was.
   1893    Carl Anton Larsen ontdek en benaam Grahamland se Foynkus,
   Koning Oscarland, Jasonberg en Robertsoneiland.
   24 Jan 1895    Carsten Borchgrevink onderneem wat na bewering die
   eerste landing op Antarktika is. Drie jaar later lei hy die eerste
   geselskap om op die kontinent te oorwinter.
   14 Des 1911    Vyf Nore, onder leiding van Roald Amundsen, is die
   eerste mense om die Suidpool te bereik.
   1930    Hjalmar Riiser-Larsen vlieg oor die gebied wat te vore Dronning
   Maud Land (Koningin Maudland) deur Roald Amundsen genoem is.
   14 Jan 1938    Dronning Maud Land, geïdentifiseer as die gebied tussen
   45° en 20°O word formeel deur Noorweë opgeëis.
   19 Jan 1939
   tot 23 Mei 1945    Die gebied tussen 20°O en 10°W word deur Nazi
   Duitsland opgeëis as "Duits Nieu-Swabië" (Deutsche Neuschwabenland).
   Dit is deur geen ander land erken nie.
   13 Jan 1941    Duitse kommando's gaan aanboord van en buit twee
   Noorweegse fabriekskepe in die see noord van Koningin Maudland. Teen
   die einde van die volgende dag het die Duitsers besit geneem van drie
   fabriekskepe en elf vissersskape. Die Duitse Vloot gebruik daarna 'n
   hawe op Kerguleneiland as 'n basis om Geallieerde skepe aan te val.
   1948    Die Noorweegse PoolInstituut, as deel van die Noorweegse
   Ministerie van Omgewingsake, word die administrasie van Dronning Maud
   Land toegesê.
   1957    In Noorweë word Dronning Maud Land onderworpe aan Noorweegse
   soewereiniteit as 'n afhanklikheid.

[wysig] Kyk ook

     * Peter I-Eiland, die ander Antarktiese gebied waarop Noorweë
       aanspraak maak.

[wysig] Eksterne skakels

     * Noorweegse Poolinstituut
     * Klim notas vir Dronning Maud Land by Alpinist.com
     * Versameling van foto's, kaarte en dokumente oor die geologie van
       westelike Dronning Maud Land



                        Antarktiese gebiedsaansprake


  Adélieland
  Argentyns-Antarktika
  Australies-Antarktiese Gebied
  Brits-Antarktiese Gebied
                               Chileens-Antarktika


                                  Ross-Afhanklikheid
                                  Koningin Maudland · Peter I-Eiland
                                  Voormalige aanspraak: Nieu-Swabië  (1939–1945)



      Oosese gebiede van Noorweë
      Bouvet-eiland · Jan Mayen · Koningin Maudland · Peter I-Eiland ·
                                   Svalbard

   Kategorieë: Antarktika • Geografie van Antarktika • Noorweegse
   afhanklikhede

