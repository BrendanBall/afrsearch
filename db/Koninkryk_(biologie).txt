Koninkryk (biologie)


                                              Wetenskaplike klassifikasie:
                                                          Image:Arr d.png
                                                                    Domein
                                                          Image:Arr d.png
                                                                 Koninkryk
                                                          Image:Arr d.png
                                                         Phylum of Divisie
                                                          Image:Arr d.png
                                                                      Klas
                                                          Image:Arr d.png
                                                                      Orde
                                                          Image:Arr d.png
                                                                   Familie
                                                          Image:Arr d.png
                                                                     Genus
                                                          Image:Arr d.png
                                                                    Spesie

   Ernst Haeckel se voorstelling van 'n drie-koninkryksisteem (Plantae,
   Protista, en Animalia) in sy 1866 Generelle Morphologie der Organismen.
   Ernst Haeckel se voorstelling van 'n drie-koninkryksisteem (Plantae,
   Protista, en Animalia) in sy 1866 Generelle Morphologie der Organismen.

   'n Koninkryk in die wêreld van biologie is die hoogste vlak van die
   wetenskaplike klassifikasie van organismes. (Huidige ontwikkeling in
   die taksonomie sluit 'n domeinklassifikasie in bokant die koninkryke.)

   Inhoud

        * 1 Geskiedenis
             + 1.1 Twee koninkryke
             + 1.2 Drie koninkryke
             + 1.3 Twee ryke
             + 1.4 Vyf koninkryke
             + 1.5 Ses koninkryke
        * 2 Drie domeine
        * 3 Opsomming
        * 4 Bron

[wysig] Geskiedenis

[wysig] Twee koninkryke

   In die werk Systema Naturae, gepubliseerd in 1735, het Carolus Linnaeus
   twee koninkryke van lewende wesens onderskei: die Animalia vir alle
   diere en die Vegetabilia vir alle plante. (Linnaeus het ook 'n derde
   koninkryk geskep vir die minerale, die Mineralia).

[wysig] Drie koninkryke

   Dié verdeling het goed gewerk totdat enkelsellige organismes ontdek is.
   Alhoewel die beweeglike groep in die dierekoninkryk ingeskakel is
   (onder die Filum Protozoa), en die gekleurde alge en bakterieë in die
   plantafdelings Thallophyta of Protophyta, was daar probleme deurdat
   sommige organismes in albei groepe geplaas kon word.

   In 1866 het Ernst Haeckel daarom 'n derde koninkryk, die Protista,
   geskep vir dié problematiese organismes.

[wysig] Twee ryke

   Toe daar ontdek is dat sommige bakterieë se selstruktuur heeltemal
   verskillend is van dié van ander organismes –- sonder 'n kern -- het
   Chatton, in 1937, voorgestel dat lewende organismes in twee ryke
   verdeel moet word: organismes met 'n kern, die Eukaryota en diegene
   daarsonder, die Prokaryota. Die koninkryke val onder dié twee ryke.

[wysig] Vyf koninkryke

   In 1969 het Robert Whittaker bykomende koninkryke voorgestel om die
   swamme te verteenwoordig. Dit was baseer veral op die verskil in
   voeding: die koninkryk Plantae was veral veelsellige outotrowe, die
   Animalia veelsellige heterotrowes, en die Fungi veelsellige saprotrowe.
   Die oorblywende twee koninkryke, Protista en Monera, het eensellige en
   eenvoudige sellulêre kolonies ingesluit.

[wysig] Ses koninkryke

   Teen 1980 het die klem al meer begin val op die filogenie. Alle
   organismes met kerne wat nie in die bestaande Animalia, Plantae, en
   Fungi gepas het nie, is in die Protista koninkryk geplaas. Carl Woese
   se RNA-werk het die prokariote in twee verdere koninkryke verdeel, die
   Eubacteria en die Archaebacteria.

[wysig] Drie domeine

   In 1990, het Woese voorgestel dat die Eubacteria, Archaebacteria, en
   die Eukaryota drie primêre stamme van afstamming verteenwoordig en om
   dié rede het hy die drie groepe verhef to domeine (bokant die
   koninkryke), genaamd Bacteria, Archaea, en Eucarya. Alhoewel daar
   ingeligte kritiek teen dié driedomeinsisteem is, het dit vandag meestal
   die ouer tweeryksisteem vervang as 'n manier om die koninkryke bymekaar
   te organiseer.

[wysig] Opsomming

   Haeckel (1894)
   Drie ryke     Whittaker (1959)
                 Vyf ryke        Woese (1977)
                                 Ses ryke     Woese (1990)
                                             Drie superryke
   Protiste      Monere          Eubakterieë Bakterieë
                                 Archaea     Archaea
                 Protiste        Protiste    Eukaryote
   Plante        Skimmels        Skimmels
                 Plante          Plante
   Diere         Diere           Diere

[wysig] Bron

   Vertaal van die artikel Kingdom (biology) op die Engelse Wikipedia.
   Kategorie: Wetenskaplike klassifikasie

