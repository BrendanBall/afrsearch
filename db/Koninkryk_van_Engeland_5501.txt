Koninkryk van Engeland


   CAPTION: Kingdom of England
   Koninkryk van Engeland


   927 — 1649
   1660 — 1707 →

   Vlag Wapenskild
   Vlag Wapen
   Leuse: Dieu et mon droit
   (Frans: "God en my reg")
   Ligging of Engeland
   Grondgebied van die Koninkryk van Engeland
   Hoofstad Winchester;
   Londen vanaf 11de eeu
   Taal/Tale Engels (de facto, tot 1066)
   Frans (de jure, 1066 - 15th eeu)
   Engels (de facto, het Frans geleidelik van die laat 13de eeu af
   vervang)
   Regering Monargie
   Monarg
    - 927-939 Athelstan
    - 1702-1707 Anne
   Wetgewer Parlement van Engeland
   Historiese tydperk {{{era }}}
    - Vereniging deur Athelstan 927
    - Normandiese verowering 1066
    - Engelse Interregnum 30 Januarie 1649
    - Engelse Restorasie 1660
    - Grondwetlike monargie 1688
    - Unie met Skotland 1 Mei, 1707
   Geldeenheid Pond sterling

   Die Koninkryk van Engeland was 'n staat geleë in Wes-Europa in die
   suidelike deel van die eiland Groot-Brittanje wat bestaan het uit die
   modern lidlande van die Verenigde Koninkryk, Engeland en Wallis en die
   moderne regsentiteit Engeland en Wallis.

   Die vernaamste koninklike woning was geleë by Winchester, in Hampshire,
   maar Londen en Gloucester is byna gelyke status toegeken. Londen het
   teen die begin van die 12de eeu die de facto hoofstad geword. Londen
   het gedien as die hoofstad van die koninkryk tot met die die
   samesmelting daarvan met die Koninkryk van Skotland in 1707 (sien Acts
   of Union 1707) en bly steeds die belangrikste stad in Engeland. Die
   stad het ook gedien as beide die hoofstad van die Koninkryk van
   Groot-Brittanje (1707–1801) en die Verenigde Koninkryk van
   Groot-Brittanje en Ierland (1801–1922). Vandag is dit die hoofstad van
   die Verenigde Koninkryk van Groot-Brittanje en Noord-Ierland (die
   "Verenigde Koninkryk").

   Die huidige monarg van die Verenigde Koninkryk, koningin Elizabeth II,
   is die moderne opvolger van die Konings en Koninginne van Engeland. Die
   titel Koningin (en Koning) van Engeland is sedert 1707 regsgesproke nie
   korrek nie, maar word steeds algemeen gebruik.
   Portret van Elizabeth I geskep om die oorwinning oor die Spaanse Armada
   (1588) te vier, uitgebeeld in die agtergrond. Elizabeth se
   internasionale mag word gesimboliseer deur haar hand wat op die aardbol
   rus.
   Portret van Elizabeth I geskep om die oorwinning oor die Spaanse Armada
   (1588) te vier, uitgebeeld in die agtergrond. Elizabeth se
   internasionale mag word gesimboliseer deur haar hand wat op die aardbol
   rus.

   Inhoud

        * 1 Geskiedenis
             + 1.1 Vereniging van Sewe Middeleeuse Koninkryke
             + 1.2 Wikinginvalle en Deense heerskappy
             + 1.3 Normandiese Verowering
             + 1.4 Honderdjarige Oorlog en Oorlog van die Rose
             + 1.5 Oorwinning en anneksasie van Wallis
             + 1.6 Persoonlike unies met Ierland en Skotland
             + 1.7 Die Engelse Burgeroorloë en die Interregnum
             + 1.8 Koninkryk van Groot-Brittanje

[wysig] Geskiedenis

[wysig] Vereniging van Sewe Middeleeuse Koninkryke

   Die Koninkryk van Engeland het nie 'n spesifieke stigtingsdatum nie.
   Die koninkryk se oorsprong kan teruggespoor word tot die Heptargie, die
   heerskappy van wat later Engeland sou word deur sewe klein koninkryke:
   Oos-Anglië, Essex, Kent, Mercia, Northumbria, Sussex, en Wessex.

   Die Konings van Wessex het tydens die 9de eeu al hoe meer dominant oor
   die ander koninkryke begin word. Alfred die Grote (heerser van 871–899)
   was die eerste Koning van Wessex wat vir homself die titel "Koning van
   Engeland" toegeëien het. Sy seun Eduard die Ouere (heerser van 899–924)
   het die militêre prestasies van sy vader oortref deur sy heerskappy oor
   die Danelaw te vestig. Die dood van sy suster Ethelfleda in 918, het
   daartoe gelei dat hy die heerskappy van Mercia by sy kleinniggie
   Aelfwynn in 919 kon oorneem. In 927 het die laaste van die vroeë
   Middeleeuse Engelse koninkryke, Northumbria, ook na die Koning van
   Wessex, Athelstan, 'n seun van Eduard die Ouere, geval. Athelstan was
   die eerste koning wat oor 'n verenigde Engeland geheers het. Hy was nie
   die eerste de jure Koning van Engeland nie, maar sekerlik die eerste de
   facto Koning van Engeland.
   Alfred die Grote het begin om Engeland te verenig
   Alfred die Grote het begin om Engeland te verenig

[wysig] Wikinginvalle en Deense heerskappy

   England het sedertdien in politieke eenheid gebly. Die Koninkryk is
   egter geteister deur invalle van die Wikings uit Denemarke gedurende
   die laat 10de eeu. In reaksie hierop het Ethelred II van Engeland in
   1002 beveel dat alle Dene teenwoordig in Engeland doodgemaak word. Dit
   het egter gelei tot vyandigheid van Sweyn I van Denemarke en Noorweë.
   Sweyn het het vier volskaalse invalle van Engeland onderneem. Sweyn is
   tot Koning van Engeland verklaar in opposisie tot Ethelred II in 1013.
   Hy het op 2 Februarie 1014 gesterf waarna sy seun Knoet die Grote die
   oorlog voortgesit het. Ethelred II het op 23 April 1016 gesterf en sy
   seun Edmund II van Engeland is spoedig deur Knoet verslaan. Knoet het
   ooreengekom om saam met Edmund II teheers, maar laasgenoemde het op 30
   November 1016 gesterf, wat Engeland onder Deense heerskappy verenig
   het. Deense heerskappy het voortgeduur tot met die dood van Hartaknoet
   op 8 Junie 1042. Hy was die seun van Knoet en Emma van Normandië,
   weduwee van Ethelred II. Hartaknoet het geen opvolgers van sy eie gehad
   nie en is opgevolg deur sy half-broer Eduard die Belyer. Die koninkryk
   van Engeland was weer onafhanklik.

[wysig] Normandiese Verowering

   Vrede het egter slegs gehou tot met die dood van die kinderlose Eduard
   op 4 of 5 Januarie 1066. Sy swaer is gekroon as Harold II van Engeland.
   Sy neef Willem die Veroweraar, Hertog van Normandië, het onmiddellik
   die kroon vir homself opgeëis. Willem het 'n inval van Engeland van
   stapel gestuur en in Sussex geland op 28 September 1066. Harold II en
   sy leër was in York na hulle oorwinning in die Slag van Stamford Bridge
   op (25 September 1066. Hulle moes oor Engeland marsjeer om hulle nuwe
   opponente te ontmoet. Die leërs van Harold II en Willem het uiteindelik
   in die Slag van Hastings op 4 Oktober 1066 slaags geraak. Harold is
   verslaan en Willem het as oorwinnaar uit die stryd getree. Willem kon
   Engeland toe sonder noemenswaardige verdere teenstand oorwin. Hy was
   egter nie van plan om die Koninkryk in die Hertogdom van Normandië te
   absorbeer nie. As 'n hertog was Willem steeds trou aan Filips I van
   Frankryk verskuldig. Die onafhanklike Koninkryk van Engeland sou hom
   toelaat om sonder inmenging te heers. Hy is op 25 Desember 1066 tot
   Koning van Engeland gekroon.
   Die ondertekening van die Magna Carta in 1215 het Engeland op koers
   geplaas om die wêreld se eerste moderne demokrasie te word.
   Die ondertekening van die Magna Carta in 1215 het Engeland op koers
   geplaas om die wêreld se eerste moderne demokrasie te word.

   Die Koninkryk van Engeland en die Hertogdom van Normandië sou in 'n
   persoonlike unie bly tot 1204. Koning Jan van Engeland, 'n
   vierdegenerasie afstammeling van Willem I, het die vasteland gedeelte
   van die Hertogdom in die jaar aan Filips II van Frankryk verloor. Die
   enigste oorblyfsels van die Hertogdom wat onder die beheer van Jan en
   sy nasate gebly het, was die Kanaaleilande. Jan het wel steeds die
   titel en grondgebied van die Hertog van Aquitanië, in die Suidweste van
   die hedendaagse Frankryk, behou.

[wysig] Honderdjarige Oorlog en Oorlog van die Rose

   Eduard II was die vader van Eduard III van Engeland, wie se aanspraak
   op die troon van Frankryk gelei het tot die Honderdjarige Oorlog
   (1337–1453). Die einde van die oorlog het Engeland verslaan gelaat met
   slegs 'n enekele stad van Frankryk: Calais.
   Vyftiende-eeuse miniatuurskildery wat die Engelse oorwinning oor
   Frankryk by die Slag van Agincourt uitbeeld.
   Vyftiende-eeuse miniatuurskildery wat die Engelse oorwinning oor
   Frankryk by die Slag van Agincourt uitbeeld.

   Die Koninkryk het skaars tyd gehad om te herstel toe die Oorloë van die
   Rose (Engels: Wars of the Roses) (1455–1487) uitgebreek het. Die oorloë
   was in werklikheid 'n burgeroorlog tussen die Huis van Lancaster en die
   Huis van York oor besit van die kroon. Beide huise was afstammelinge
   van Eduard III en naby verwant. Ná die einde van die oorlog is die
   troon gehou deur 'n vroulike afstammeling van die Huis van Lancaster
   wat getroud was met die oudste dogter van die Huis van York. Hendrik
   VII van Engeland en sy Koningin-gemalin Elizabeth van York was die
   stigters van die Tudor-koningshuis wat van 1485 tot 1603 oor die
   Koninkryk regeer het.

[wysig] Oorwinning en anneksasie van Wallis

   Jan se kleinseun, Eduard I van Engeland, het Llywelyn die Laaste
   verslaan en Wallis effektiewelik in 1282 oorwin. Hy het in 1301 die
   titel Prins van Wallis vir sy oudste seun Eduard II geskep.

   Wallis die afsonderlike regs- en administratiewe stelsel behou wat deur
   Eduard I in die laat 13de eeu gevestig is. Die tweede Tudor-heerser,
   Hendrik VIII van Engeland, het Wallis in Engeland opgeneem onder die
   Laws in Wales Acts 1535-1542. Wallis het opgehou bestaan as persoonlike
   fiefdom van die Koning van Engeland en is tot deel van Engeland
   geannekseer en is in die Engelse Parlement verteenwoordig.

[wysig] Persoonlike unies met Ierland en Skotland

   Tydens Hendrik VIII se heerskappy in 1541 het die Ierse Parlement hom
   tot Koning van Ierland verklaar waarmee die Koninkryk van Ierland in 'n
   persoonlike unie met die Koninkryk van Engeland verenig is.

   Tydens die heerskappy van Maria I van Engeland, oudste dogter van
   Hendrik VIII, is Calais deur Francis, Hertog van Guise op 7 Januarie
   1558 oowin. Die Huis van Tudor het tot 'n einde gekom met die dood van
   die laaste Tudor-heerser, Elizabeth I van Engeland, op 24 Maart 1603.
   Haar opvolger was Jakobus VI van Skotland wat die troon van Engeland as
   Jakobus I bestyg het. Die twee Britse Koninkryke het onafhanklike state
   onder 'n persoonlike unie gebly tot 1707.

[wysig] Die Engelse Burgeroorloë en die Interregnum

   Tussen 1639 en 1651 het 'n aantal konflikte in die Koninkryke van
   Engeland, Skotland en Ierland plaasgevind. In die Eerste ((1642–1645)
   en Tweede Engelse Burgeroorlog (1648–1649) het die koningsgesinde
   aanhangers van Karel I van Engeland (die Cavaliers) en die aanhangers
   van die Long Parliament (Die Roundheads) teen mekaar geveg. 'n Derde
   oorlog (1649-51) tussen die aanhangers van Karel II en die verdedigers
   van die rompparlement het met 'n oorwinning vir die parlement in
   September 1651 geëindig.

   Die oorloë het gelei tot die teregstelling van Karel I, die verbanning
   van sy seun Karel II en die vervanging van die monargie deurr die
   Commonwealth of England (1649–1653) en vervolgens die Protektoraat
   (1653–1659) onder die heerskappy van Oliver Cromwell. Die monopolie van
   die Anglikaanse Kerk op die Christelike erediens word tot 'n einde
   gebring en 'n nuwe protestantse aristokrasie ontstaan in Ierland. 'n
   Belangrike presedent word geskep, naamlik dat die koning voortaan nie
   kon regeer sonder die toestemming van parlement en die volk nie.

   Die burgeroorloë het nie soseer uitgebreek uit weerstand van die
   Engelse teen die beleid van Karel I, wat vir elf jaar sonder parlement
   geregeer het nie, maar omdat sy Skotse onderdane suksesvol weerstand
   gebied het teen die politieke en kerklike hervorminge wat Londen wou
   oplê.

[wysig] Koninkryk van Groot-Brittanje

   In 1707 die Acts of Union is die Koninkryk van Engeland en die
   Koninkryk van Skotland verenig in die Koninkryk van Groot-Brittanje
   (1707–1801). Koningin Anne was die laaste Koningin van Engeland, en die
   eerste heerser van die nuwe koninkryk. Die Engelse en Skotse Parlemente
   is saamgesmelt in die nuwe Parlement van Groot-Brittanje gesetel te
   Westminster, Londen. Met dié gebeurtenis het Engeland opgehou om as 'n
   aparte politieke entiteit te bestaan en het dit sedertdien geen
   nasionale regering nie. Regsgewys is jurisdiksie steeds as Engeland en
   Wallis gehandhaaf.
   Kategorieë: Voormalige lande in Europa • Voormalige monargieë van
   Europa

