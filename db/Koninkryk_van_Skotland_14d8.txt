Koninkryk van Skotland


   CAPTION: Rìoghachd na h-Alba
   Kingdom of Scotland
   Koninkryk van Skotland


   843 – 1707 →

   Vlag Beeld:Kingdom of Scotland Royal Arms.png
   Vlag Wapen
   Leuse: Nemo me impune lacessit
   (Latyn: No one strikes me with impunity)
   Ligging of Skotland
   Hoofstad              Edinburgh¹
   Taal/Tale             Skots-Gaelies, Skots
   Regering              Monargie
   Koning/Koningin
    - 843–860            Kenneth I
    - 1587–1625          James VI
    - 1702–1714          Anne
   Wetgewer              Parlement van Skotland
   Historiese tydperk    {{{era }}}
    - Verenig            843
    - Unie van die Krone 24 Maart 1603
    - Act of Union       1 Mei, 1707
   Geldeenheid           Pound Scots

   Die Koninkryk van Skotland (Engels: Kingdom of Scotland, Skots-Gaelies:
   Rìoghachd na h-Alba) was 'n staat geleë in Wes-Europa in die noordelike
   deel van die Groot Brittanje eiland. Dit het bestaan van 843 tot met
   die Acts of Union 1707 wat dit verenig het met die Koninkryk van
   Engeland (927–1707) om die Koninkryk van Groot Brittanje (1707–1800) te
   vorm. Die bevolking van die koninkryk was in 1700 ongeveer 1,1 miljoen.

   Inhoud

        * 1 Regering
        * 2 Geskiedenis
             + 2.1 Ontstaan van die Koninkryk
             + 2.2 Konflik met Noorweë
             + 2.3 Die Auld Aliansie met Frankryk
             + 2.4 Skotse Vryheidsoorloë
             + 2.5 Insluiting van die Orkney-, Shetland- en die Westelike
               Eilande
             + 2.6 Die renaissance in Skotland
             + 2.7 Skotse Reformasie
             + 2.8 Persoonlike Unie met Engeland en Ierland

[wysig] Regering

   Skotland het histories 'n betreklik ingewikkelde politieke struktuur
   gehad. Tydens meeste van die Koninkryk se bestaan is daar egter 'n
   enkele monarg, of Hoë Koning (Engels: High King), erken. Skotse
   hoofmanne (Engels: chieftains) mindere konings en amptenare het onder
   die susereiniteit van die Hoë Koning gefunksioneer. Onder 'n stelsel
   wat as tanistry bekend gestaan het is 'n oorerwingselement gekombineer
   met die toestemming van die wat regeer is deur 'n vorm van volksraad of
   volksvergadering. Gewoonlik is 'n kandidaat genomineer deur die
   bestaande posbekleër naby die einde van die se lewe. Die aangewese
   opvolger het bekend gestaan as die tanist, van Skots-Gaelies tanaiste.
   Nadat Macbeth deur Máel Coluim III in 1057 afgeset is en tydens die
   heerskappy van Koning David I het die invloed van die Normandiese
   setlaars in Skotland gelei tot die invoer van primogenituur as
   opvolgingsmeganisme in Skotland soos in baie van die res van Wes-Europa
   en is 'n 'hibriede koninkryk' gevorm waarin 'n deel regeer is deur 'n
   mengsel van feudale regering en keltiese gebruike. Die vroeëre
   volksvergaderings kan nie as 'parlemente' gesien word in die moderne
   sin van die woord nie.

   Oorspronklik, was Skotte hoofsaaklik getrou aan hulle Clan hoofman of
   die laird en moes die Hoë Koning hulle voortdurend gelukkig hou of die
   risiko van gewapende konflik loop.
   Parlementshuis in Edinburgh
   Parlementshuis in Edinburgh

   Die Parlement van Skotland, was die wetgewer van die Koninkryk.
   Parlementslede het vir byna die hele geskiedenis van die parlement
   gesamentlik as die "Three Estates" bekend gestaan. Dit het bestaan uit:
   die first estate van prelate (biskoppe en abte), die second estate van
   here (lords) (gertogte, grawe, parlementêre adelikes / parliamentary
   peers en lay tenants-in-chief) en die third estate van burgh
   kommissarisse. Vanaf die 16de eeu is die second estate geherorganiseer
   deur die kies van shire kommissarisse. Daar word soms gemeen dat dit 'n
   'fourth estate' geskep het. 'n 'Fifth estate' van koninklike ampsdraers
   word ook geïdentifiseer. Die identifiserings bly egter omstrede onder
   historici. Die term wat gebruik word vir die vergadernde lede bly egter
   in elkgeval 'the Three Estates'. Die Parlement was 'n eenkamer
   vergadering.

   Vanaf 1689, toe die Claim of Right aanvaar is, is 'n program van
   grondwetlike hervorming ingevoer wat gesteun het op die Skotse
   grondwetlike ooreenkoms (Scottish Constitutional Settlement) van
   1640–41. Die hervorming het plaasgevind kort na soortgelyke hervorming
   in Engeland, met wie Skotland in 'n persoonlike unie was, plaasgevind
   het.

   Die laaste parlementsitting was op 25 Mei 1707.

[wysig] Geskiedenis

[wysig] Ontstaan van die Koninkryk

   Kroning van Koning Alexander op Moot Hill, Scone, die antieke hoofstad
   en kroonterrein van die Skotse konings. Hy word gegroet deur is die
   ollamh rígh', die koninklike digter, wat hom toespreek met die
   verklaring van Beannachd Dé Rígh Alban (God Seën die Koning van
   Skotland"); die digter gaan dan voort om Alexander se genealogie voor
   te dra.
   Kroning van Koning Alexander op Moot Hill, Scone, die antieke hoofstad
   en kroonterrein van die Skotse konings. Hy word gegroet deur is die
   ollamh rígh', die koninklike digter, wat hom toespreek met die
   verklaring van Beannachd Dé Rígh Alban (God Seën die Koning van
   Skotland"); die digter gaan dan voort om Alexander se genealogie voor
   te dra.

   Die Koninkryk van Skotland is in 843 deur Koning Cináed I van Skotland
   verenig. Oor die volgende 850 jaar het die koninkryk sy eie regs- en
   onderwysstelsels ontwikkel, wat vandag nog bestaan, sowel as 'n aparte
   geldeenheid en mate. Aanvanklik is die koninkryk beperk tot die gebied
   noord van die Forth- en Clyderiviere. Suidwes Engeland het onder die
   beheer van die Strathclyde Britte gebly. Suidwes Skotland was van
   omtrent 638 onder die beheer van die proto-Engelse koninkryk Bernicia,
   en daarna van die Koninkryk van Northumbria. Die deel van Skotland is
   contested vanaf die tyd van Constantine II en het uiteindelik in 1018
   in Skotse hande geland toe Máel Coluim II die grens tot by die
   Tweedrivier teruggestoot het. Dit bly tot vandag toe die suidoostelike
   gerens van Skotland, behalwe by Berwick-upon-Tweed.

[wysig] Konflik met Noorweë

   In 1263 het Skotland en Noorweë in die Slag van Largs geveg oor die
   beheer van DieWestelike Eilande (Engels: Western Isles). Die slag was
   onbeslis maar die veldtog het gewys dat die Nore nie effektiewe beheer
   oor die afgeleë eilande kon handhaaf nie. In 1266 het die Noorweegse
   koning Magnus VI van Norweë die Verdrag van Perth geteken wat Skotse
   soewereiniteit oor die eilande erken het. Ondanks die verdrag het die
   eilande in praktyk onafhanklik gebly onder die Here van die Eilande
   (Engels: Lord of the Isles, Skots-Gaelies: Triath nan Eilean or Rí
   Innse Gall)

[wysig] Die Auld Aliansie met Frankryk

   Die Auld Alliansie was 'n belangrike alliansie tussen Skotland en
   Frankryk. Dit dateer terug tot 'n verdrag wat deur John Balliol en
   Philip IV van Frankryk, in 1295 geteken is. Dit het 'n wisselende maar
   soms belangrike rol in Frans-Skotse aangeleenthede gespeel tot 1560. In
   1512 onder 'n verdrag wat die Auld Alliansie uitgebrei het, het alle
   burgers van Skotland en Frankryk ook burgers van mekaar se lande
   geword. Die status is in Frankryk eers in 1903 herroep en is moontlik
   nooit in Skotland herroep nie.

[wysig] Skotse Vryheidsoorloë

   Skotland se konings het Stirling as strategies belangrik geag wat gelei
   het tot die Slag van Stirling Bridge en die Slag van Bannockburn tydens
   die Skotse Onafhanklikheidsoorloë toe die historiese figure William
   Wallace en Robert the Bruce te voorskyn gekom het. In 1320 het 'n
   remonstransie aan die Pous van die Skotse adellikes (die verklaring van
   Arbroath) Pous Johannes XXII uiteindelik oortuig om die vroeëre
   ekskommunikasie om te keer en die verskeie acts of submission deur
   Skotse konings aan die Engelse kroon nietig te verklaar so dat Skotland
   se soewereiniteit deur die groot Europese koningshuise erken kon word.

[wysig] Insluiting van die Orkney-, Shetland- en die Westelike Eilande

   In 1468 het die laaste uitbreiding van Skotse grondgebied voorgekom toe
   James III met Margaret van Denemarke getrou het en die Orkneyeilande en
   die Shetlandeilande as bruidskat ontvang het. Die
   kwasie-onafhanklikheid van die Westelike Eilande deur die Lord of the
   Isles is ook tot 'n einde gebring in 1493 deur sy seun James IV waarmee
   die eilande vir die eerste keer onder effektiewe Koninklike beheer
   gebring is.

[wysig] Die renaissance in Skotland

   James IV se heerskappy word baiekeer as 'n tydperk van kulturele
   vooruitgang gesien. Dit was dan ook in die tydperk wat die Europese
   Renaissance Skotland begin binnedring het. Skotland het in die 15de eeu
   merkbaar vooruitgegaan op onderwysgebied met die stigting van die
   Universiteit van Sint Andrews in 1413, die Universiteit van Glasgow in
   1450 en die Universiteit van Aberdeen in 1494, en met die aanvaarding
   van die Onderwyswet van 1496.

[wysig] Skotse Reformasie

   John Knox
   John Knox

   gedurende die 16de eeu het Skotland 'n Protestante hervorming
   ondergaan. In die begin van die eeu het eers die leerstellinge van
   Martin Luther en later van Johannes Calvyn Skotland begin beïnvloed.
   Die tergestelling van 'n aantal Protestante predikers, vernaamlik van
   die Luthers beïnvloede Patrick Hamilton in 1527 en die Calvinis George
   Wishart in 1546 wat op die brandstapel in Sint Andrews deur Kardinaal
   Beaton vir kettery verbrand is, het die groei van die idees geensins
   gestuit nie. Beaton het kort na die teregstelling van George Wishart in
   'n sluipmoord aanval gesterf.

   Die uiteindelik hervorming van die Skotse Kerk is deur die parlement
   uitgevoer vanaf 1560 (tydens die regering van Mary Koningin van die
   Scotte) toe meeste Skotte Calvinisme aangeneem het. Die mees
   invloedryke figuur was John Knox, wat 'n volgeling van beide Johannes
   Calvyn en George Wishart was. Rooms-Katolisisme is nie geheel en al
   geëlimineer nie, en het veral in dele van die Skotse Hoogland sterk
   gebly.

[wysig] Persoonlike Unie met Engeland en Ierland

   James VI, Koning van die Skotte, Koning van Engeland, en Koning van
   Ierland
   James VI, Koning van die Skotte, Koning van Engeland, en Koning van
   Ierland

   In 1603 het James VI Koning van die Skotte, Koning James I van Engeland
   geword en het Skotland dus 'n persoonlike unie met die Koninkryk van
   Engeland en die Koninkryk van Ierland betree. Die 17de eeu was 'n
   ontstuimig tydperk in Skotland. Godsdienstige konfrontasie het ontstaan
   toe Charles I probeer het om Engelse-styl prayer books op die Skotse
   Kerk af te dwing. Dit het gelei tot die National Covenant en later tot
   die Biskoppeoorloë, die burgeroorlog in Skotland en die Oorloë van die
   drie Koninkryke. Van 1651–60 is Skotland beset deur Oliver Cromwell se
   leër onder George Monck.

   In 1689 het die Hollandse Prinse Willem van Oranje Willem II, Koning
   van die Skotte geword. Hoewel die Glorieryke Revolusie ("Glorious
   Revolution") hoofsaaklik 'n Engelse voorval was, het dit groot impak op
   Skotse geskiedenis gehad. Die Skotse Parlement het die Kroon van
   Skotland aangebied en Willem het dit aanvaar onder die voorwaardes van
   die Claim of Right, 'n belangrike dokument die ontwikkeling van die
   rule of law en die regte van onderdane soortgelyk aan die Engelse Bill
   of Rights.

   Baie Skotte het Willem ondersteun, maar baie, veral in die Hoogland,
   het simpatiek tot James VII bly staan. Sy strewe, wat as Jakobitisme
   bekendgestaan het, van die Latyn 'Jacobus', wat ook 'James' beteken,
   het gelei tot 'n reeks opstande. 'n Aanvanklike Jakobitiese opstand
   onder John Graham, 1ste Viscount Dundee (Bonnie Dundee) het Willem se
   magte by die Slag van Killiecrankie in 1689 verslaan, maar Dundee is in
   die gevegte gedood en die Jakobitiese leër is kort daarna by die Slag
   van Dunkeld verslaan. Die algehele nederlaag van James VII in Ierland
   teen Willem by die Slag van die Boyne in 1690, gevolg deur die Slagting
   van Glencoe in 1692, het daarin geslaag om die oorblywende Hooglandse
   Clan Hoofmanne finaal te oortuig om hulle hulle steun aan Willem toe te
   sê.

   Die laaste deel van die 17de eeu was ekonomies gesien 'n moeilike
   tydperk vir Skotland. Die slegte oeste van die sewe maer jare in die
   1690's het gelei tot ernstige hongersnood en ontvolking. Engelse
   proteksionisme het Skotse handelaars uit die nuwe kolonies gehou en
   Engelse buitelandse beleid het handel met Frankryk ontwrig. Baie
   Skotte, die Ulster-Skotte, het gevolglik na Ulster in Ierland
   geïmigreer. Die Parlement van Skotland van 1695 het 'n aantal planne in
   plek gestel om die desperate ekonomies situasie aan te spreek. Die
   planne het die oprig van die Bank van Skotland ingesluit. 'n Skoolwet
   het 'n gemeente gebaseerde stelsel van openbare onderwys in die hele
   Skotland gevestig. Die Company of Scotland het magtiging verkry om geld
   in te samel deur publieke inskrywing om handel met Afrika en die Ooste
   moontlik te maak. Teen die vroeë 18de eeu was die Skotse Koninkryk in
   'n staat van krisis. Die slegte oeste van die maer jare van die 1690's
   is vererger deur die katastrofale mislukking van die Darien Skema wat
   opsetlik gesamentlik deur die Engelse Oos-Indië Maatskappy, die
   internasionale finansiële mark in Amsterdam en Koning Willem gesaboteer
   is. Daar word geskat dat byna 25% van Skotland se totale likwiede
   kapitaal in die Darien onderneming verloor is.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Voormalige lande in Europa • Voormalige monargieë van
   Europa • Saadjies

