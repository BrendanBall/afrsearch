Konjunktuur


   Konjunktuur is die term wat dui op die sogenaamde golfbewegings van 'n
   land se ekonomie. 'n Land se ekonomie is baie selde stabiel - dit staan
   nie stil nie. Dit is gewoonlik aan die versleg of aan die verbeter. In
   die ekonomie verwys konjunktuur na die verskynsel dat voorspoed en
   depressie mekaar afwissel. Die konjunktuurgolf word verdeel in
   verskillende fases wat mekaar opvolg. Kortliks is dit die volgende:
     * Herlewing ná depressie. In hierdie fase is daar stygende voorspoed
       waarin alle ekonomiese faktore, soos indiensneming, lone,
       produksie, pryse, winste, verbruik en belegging, verbeter.
     * Krisis aan die bopunt van voorspoed. Die voorspoedfase het nou sy
       maksimum bereik. Pryse is hoog; almal het werk en verdien goeie
       lone of salarisse of maak goeie winste.
     * Dalende fase. Werkloosheid begin ontstaan, lone, pryse, en winste
       daal, produksie en verbruik neem af en beleggings verminder.
     * Laagtepunt en depressie. Algehele ekonomiese probleme heers.
       Werkloosheid is algemeen, winste is gering, beleggings het omtrent
       verdwyn, en dié wat nog werk se salarisse en lone is maar karig.
       Uit dié laagtepunt begin die herlewing weer.

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Ekonomie

