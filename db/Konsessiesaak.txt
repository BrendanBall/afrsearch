Konsessiesaak


   'n Konsessiesaak (Engels Franchise) is 'n soort onderneming waar 'n
   konsessie-eienaar 'n lisensie om 'n handelsmerk en bewese
   besigheidsmetodes te gebruik aan 'n konsessiehouer toestaan in ruil vir
   herhaalde betalings en gewoonlik 'n persentasie van die omset of winste
   en jaarlikse fooie. Verskeie tasbare en ontasbare middele, soos
   Nasionale of Internasionale Advertensies, Opleiding en ander
   ondersteuningsdiensnte, word tipies deur die organisasie wat die
   'kettingwinkel' of tak van die konsessiesaak lisensieër verskaf.
   Dikwels vereis die eienaar van die konsessiesaak ook geouditeerde boeke
   en voer dikwels ook periodieke en willekeurige inspeksies op die
   konsessiehouer se perseel uit. Indien sulke inspeksies daarop dui dat
   die konsessiehouer nie voldoen aan die vereistes daargestel deur die
   konsessiesaak nie kan dit lei tot 'n opskorting van konsessiehouer se
   regte. Volgens die Financial Times in die V.S.A sou die totale verkope
   van konsessiesake in die V.S.A, indien dit as 'n produk geklassifiseer
   was, een van die sewende grootste ekonomieë in die wêreld wees.

   Inhoud

        * 1 Oorsig
        * 2 Voordele
        * 3 Nadele
        * 4 Geskiedenis
        * 5 Verwysings
        * 6 Eksterne skakels

[wysig] Oorsig

   Die term konsessiesaak word gebruik om 'n wye verskeidenheid
   ondernemingstelsels te beskryf wat soms nie aan die beskrywing hierbo
   voldoen nie. Iemand wat 'n muntoutomaat byvoorbeeld bedryf kan 'n
   konsessie ontvang vir 'n besondere soort muntoutomaat, insluitende 'n
   handelsmerk en tantieme, maar sonder 'n besigheidsmetode.

   Die betrokke partye gaan tipies 'n konsessie-ooreenkoms aan wat die
   partye bind onder verskeie kontraktuele voorwaardes. Dit behels 'n
   reëling waarvolgens iemand met 'n idee vir 'n onderneming (die
   konsessie-eienaar), die reg aan iemand anders (die konsessiehouer)
   verkoop om die besigheid se naam te gebruik, 'n produk te verkoop of om
   'n diens aan iemand te verskaf. 'n Konsessie-ooreenkoms sal gewoonlik
   die gegewe gebied waarin die konsessiehouer eksklusiewe beheer het
   spesifiseer (die beskermde gebied), en ook tot watter mate die
   konsessiehouer deur die konsessie-eienaar ondersteun gaan word (bv.
   opleiding en bemarkingveldtogte). Die meeste konsessie-ooreenkomste
   verskaf egter dikwels nie gebiedsbeskerming nie as gevolg van die groot
   verskil in bedingingsmag tussen die konsessie-eienaars en die
   konsessiehouers.

[wysig] Voordele

   Die voordeel van konsessiesake in die kleinhandel is dat konsessiesake
   die konsessiehouers die voordeel bied om 'n nuwe onderneming vinnig van
   die grond af te kry gebaseer op 'n bewese handelsemerk en
   besigheidsmetodiek, teenoor die bou van 'n nuwe onderneming en
   handelsmerk met al die gepaardgaande onsekerhede en strawwe kompetisie.

   'n Bevoegde konsessiesaak bied 'n allesinsluitende
   besigheidsgeleentheid: van perseel seleksie en onderhandeling,
   opleiding, ondersteuning en besigheids sagteware, tot wetlike vereistes
   van toepassing op die spesifieke bedryf.

   Terwyl die handelsmerk en formule van 'n konsessiesaak versigtig
   ontwerp en bestuur word, kan konsessie-eienaars hul handelsmerk vinnig
   oor verskeie lande en kontinente laat versprei en groot winste toon,
   sonder die probleme en harde werk wat die dag tot dag bestuur van 'n
   klein onderneming behels. Die konsessie-eienaar kan ook 'n gebonde
   verspreidingsnetwerk ontwikkel sonder veel kapitaalbesteding.

   Vir verbruikers bied konsessiesake die voordeel dat hulle verseker is
   van konsekwente produkkwaliteit en diens.

[wysig] Nadele

   Vir konsessiehouers is die grootste nadeel van die besigheidsmodel die
   verlies aan beheer. Al verkry hulle die reg tot gebruik van 'n stelsel,
   handelsmerke, bystand, opleiding en bemarking word daar ook vereis dat
   die konsessiehouer die stelsel navolg en dat enige veranderinge slegs
   met die toestemming van die konsessie-eienaar mag plaasvind.

   Dit kan duur wees! Die standaarde wat gestel word deur 'n
   konsessie-eienaar wat uithangborde, winkeluitrusting en uniforms
   aanbetref, kan nie gekompromiseer word nie en as sulks kan die
   konsessiehouer nie goedkoper alternatiewe gebruik nie. Bo en behalwe
   die aanvanklike konsessiefooi, moet 'n maandelikse aandeel in opbrengs
   en advertensiebydrae ook betaal word.

   As 'n reaksie op die groeiende gewildheid van konsessiesake, is daar
   toenemend gemeenskappe wat stappe neem om beperkings te plaas op
   hierdie kettingondernemings om te verhoed dat hulle onafhanklike
   ondernemings uitstoot^[1].

   'n Ander probleem is dat die verhouding tussen konsessiehouer en
   -eienaar maklik hofgedinge tot gevolg kan hê as enige van die partye
   onbevoeg sou wees (of bloot nie ter goeder trou optree nie). 'n
   Onbevoegde konsessiehouer kan byvoorbeeld maklik skade doen aan 'n
   konsessiesaak se beeld deur minderwaardige goedere of dienste te
   verskaf en 'n onbevoegde konsessie-eienaar kan sy konsessiehouers se
   ondernemings vernietig deur nie die handelsmerk behoorlik te bemark nie
   of deur hulle te aggressief te druk om winste te lewer.

   Omdat regsgedinge duur is, voeg die meeste konsessie-eienaars
   arbitrasie-klousules in hulle ooreenkomste met konsessiehouers in.

[wysig] Geskiedenis

   Konsessiesake dateer terug tot sover as die 1850s. Vroeë voorbeelde
   sluit in ooreenkomste tussen hotelle en brouerye in Nieu Suid-Wallis
   wat daartoe gelei het dat die hotelle en kroeë daar 'n kenmerkende
   voorkoms aangeneem het. Vroeëre voorbeeld uit Amerika sluit in die
   telegraafstelsels wat deur verskeie spoorwegmaatskappye bedryf is maar
   beheer is deur die Western Union maatskappy en die uitsluitlike
   ooreenkomste tussen motorvoertuigvervaardigers en die plaaslike
   motorhandelaars.

   Moderne konsessiesake het in die voorgrond getree na die vinnige groei
   van konsessiesaak restourante. Hierdie neiging het aanvanklik in die
   1930s begin met die tradisionele restourante en het toe 'n ontploffing
   ervaar met die ontwikkeling van die kitskos kettingwinkels, waarvan
   McDonalds seker een van die mees suksesvolste wêreldwyd is. Baie
   kleinhandelsektore veral in die V.S.A word nou tot so 'n mate deur
   konsessiesake oorheers dat onafhanklike ondernemings eerder die
   uitsondering as die reël geword het.

[wysig] Verwysings

    1. ^ Werf wat nuwe reëls in die V.S.A bespreek om formule gebaseerde
       ondernemings te beperk.

[wysig] Eksterne skakels

   Verenigings
     * International Franchise Association - organization of franchisors,
       franchisees and suppliers
     * British Franchise Association - accreditation for franchisors and
       franchise service providers
     * Franchise Association of Southern Africa - organisasie vir Suid
       Afrikaanse konsessies

   Inligting en Dienste
     * Franchise Development Services - Advice and guidance about
       franchising a business
     * PrivaSign - FTC approval for electronic UFOC distributions

   Publikasies en tydskrifte
     * Franchise International - Magazine focused on international master
       franchising
     * The Franchise Magazine - UK focused franchise news and information
       magazine

   Webwerwe en -joernale
     * Franchise Information
     * Franchising Resource Site

   Kategorie: Ekonomie

