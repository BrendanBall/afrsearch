Konstantinopel


   Kaart van Konstantinopel en sy mure
   Kaart van Konstantinopel en sy mure

   Konstantinopel (ook gespel Constantinopel) is die vorige naam van die
   huidige stad Istanbul aan die Bosporus. Voorheen was sy naam Bisantium.
   Dit is steeds die belangrikste en grootste stad van Turkye.

   Inhoud

        * 1 Oorsprong
        * 2 Hoofstad van die Romeinse Ryk
        * 3 Die Val van Konstantinopel
        * 4 Hoofstad van die Ottomaanse Ryk
        * 5 Istanbul na die val van die Ottomaanse Ryk
        * 6 Nota
        * 7 Bibliografie

[wysig] Oorsprong

   Bisantium was oorspronklik 'n Griekse stad, gestig deur koloniste uit
   Megara in 667 v.C.. Volgens legende noem hulle die stad Byzantion na
   hulle koning Byzas. Bisantium is die Latynse vorm van die naam. Vir 'n
   lang tyd was Bisantium 'n welvarende Griekse stadstaat totdat dit deur
   die Masedoniërs verower is. Toe Masedonië enkele eeue later verslaan is
   deur die Romeine word Konstantinopel 'n belangrike stad in die Romeinse
   Ryk.

   Die stad kies kant vir Pescennius Niger in sy stryd om die Romeinse
   keiserskap en word van 193-195 beleër deur sy teenstander Septimius
   Severus. Die stad werd ernstig beskadig in die beleg, maar as Septimius
   Severus keiser word, herbou hy die stad.

[wysig] Hoofstad van die Romeinse Ryk

   Keiser Konstantyn die Grote, wil die hoofstad van die Romeinse Ryk na
   die belangriker Ooste van die ryk verplaas en word getref deur die
   geskikte ligging van die stad en in 330 word Bisantium offisieel
   herdoop as Nova Roma, maar die stad word gou beter bekend onder die
   naam Konstantinoupolis (Grieks vir stad van Konstantyn). Konstantinopel
   word die nuwe hoofstad van die Romeinse Ryk, hoewel Rome nog vir 'n
   korte tyd sy politieke en ekonomiese voorregte behou.

   Konstantinopel was 65 jaar lang die hoofstad van die Romeinse Ryk en
   vanaf 395, by die dood van Theodosius I, toe die Westelike deel van die
   Ryk definitief afgeskei van die Oostelike deel, word Konstantinopel die
   hoofstad van die Bisantynse Ryk. Konstantinopel word voortdurend
   uitgebrei en verfraai deur die opeenvolgende keisers en veral
   Justinianus het baie grootse geboue opgerig. Die stad was een van die
   grootste stede ter wêreld gedurende die vroeë en hoë Middeleeue.
   Omstreeks 500 het die stad ongeveer 500 000 inwoners, maar tydens die
   verskriklike epidemie van 541 kom omtrent tweederde daarvan om. Later
   herstel die stad, maar dit is twyfelagtig of daar tydens die Middeleeue
   ooit weer 500 000 inwoners was.

   Met sowat 300 000 inwoners, is Konstantinopel, wat deur die
   Griekssprekendes "I Polis" (Die Stad) genoem word, eeuelank die
   grootste stad in Europa. Die kulturele lewe van die Bisantynse Ryk was
   vir 'n groot deel in die hoofstad gekonsentreer. Grieks het volledig
   die oorhand gekry oor Latyn. Die bevolking was vroom
   ortodoks-christelik. Dogmatiese verskille het vir stryd sowel intern as
   met ander dele van die wêreld gesorg. Perdereisies in die groot
   Hippodroom was 'n belangrike vorm van sport en tydverdryf.
   Die beleg van Konstantinopel, geskilder in 1499
   Die beleg van Konstantinopel, geskilder in 1499

   In 1204 word Konstantinopel ingeneem deur die kruisvaarders van die
   vierde kruistog en grondig geplunder. Die meeste in eeue versamelde
   skatte, waarvan baie nog uit keiserlike Rome afkomstig was, word na
   Wes-Europa versleep, vernietig of omgesmelt. Die meeste kosbaarheden
   gaan na Venesië waar hulle tans nog gesien kan word. Die Venesiërs is
   die aanvoorders vir die plundering, want hulle wil die geleentheid
   gebruik om die handelskonkurrensie van Konstantinopel uit te skakel.
   Die stad bly in Latynse hande tot 1261 waarna die Grieke daarin slaag
   die stad te herower. Sedert die herowering is die stad verarm en slaag
   Konstantinopel nie meer daarin om die handelsroetes rond die Swart See
   te beheers nie, waar vroeër sy grootste inkomste vandaan gekom het.
   Hiermee begin die verval, daar word nie meer gebou nie en party wyke
   raak selfs verlate. Party geboue is as bron van boumateriaal gebruik.
   Veel Bisantynse intellektueles en kunstenaars trek na die welvarender
   Europa, met name Italië, en maak deur hulle kennis van die klassieke
   oudheid die Renaissance moontlik.
   Die val van Konstantinopel (1453) in 'n boek van 1455
   Die val van Konstantinopel (1453) in 'n boek van 1455

[wysig] Die Val van Konstantinopel

   Die stad word op 29 Mei 1453, deur sultan Mehmed II van die Ottomaanse
   Ryk verower. Dit beteken die einde van die Bisantynse Ryk en word ook
   beskou as die einde van die Middeleeue.

   Die val van Konstantinopel bring 'n stroom vlugtelinge, veral
   intellektueles na Wes-Europa, veral Italië. Dit lei tot 'n verdere
   ontwikkeling van die Renaissance.

[wysig] Hoofstad van die Ottomaanse Ryk

   Sultan Mehmed II maak die verowerde stad die hoofstad van die
   Ottomaanse Ryk en die stad herleef onmiddellik deur die grootse
   bou-program van die nuwe heersers. Die skitterende Agia Sofia, die ou
   Bisantynse katedraal van die stad, word verbou tot moskee. Daar word
   ook nuwe moskeë gebou soos die beroemde Blou Moskee. Die vervalle
   Bisantynse paleise word herstel en die nuwe Topkapi-paleis, die
   hoofsetel van die Ottomaanse Sultans word opgerig. Baie mense kom na
   die stad gekom en die handel neem toe. Die Ottomane noem die stad
   Islambol of İstanbul, maar offisieel gebruik hulle steeds
   Konstantinopel.

   Teen 1600 tel die stad ongeveer 600 000 inwoners. Die stad is nou 'n
   etnies en religieus gemengde stad. Die meerderheid van die bevolking (±
   60%) is Moslem en praat Turks, maar daar is ook 'n groot Griekse
   bevolkingsgroep (± 25 %), wat ortodoks-christelik is. Die Grieke besit
   nog steeds die grootste deel van die handel. Die res bevolking bestaan
   uit Jode en Armeniërs.

[wysig] Istanbul na die val van die Ottomaanse Ryk

   Ligging van Konstantinopel
   Ligging van Konstantinopel

   In 1923, toe die moderne Turkye gestig is, word die hoofstad van die
   land verplaas naar Ankara. In 1930 word die naam offisieel gewysig na
   Istanbul. Vir die herkoms van die naam Istanbul is daar verskillende
   verklarings; dit kan wees dat dit ontleen is aan die Griekse
   "Constantinoupolis", maar waarskynliker is dat dit afgelei is van die
   Griekse ει̉ς τήν πόλιν (spreek uit: eis tèn polin), wat na die stad
   beteken. Met "Die Stad" word in Bisantynse tyd gewoonlik Konstantinopel
   bedoel.

   Die val van die Ottomaanse Ryk was troumaties. Die Ryk was een van die
   verloorders van die Eerste Wêreldoorlog en verloor al sy
   "buite-geweste" (Sirië, Palestina, Irak en so meer). Boonop was die
   land in oorlog met Griekeland. Toe die Grieke in 1922 verslaan is, word
   die Griekse minderheid in Turkye swaar vervolg. In 1923 en 1924 kom
   daar 'n grootskaalse bevolkingsuitwisseling tussen Turkye en
   Griekeland. Konstantinopel het toe sy kosmopolitiese, en multikulturele
   karakter verloor.

   In 1950 het die stad net meer as 1 000 000 inwoners. Deur die
   immigrasie van baie boere uit die platteland van Anatolië het die stad
   baie gegroei. Istanbul het nou ruim 10,5 miljoen inwoners (18,9 miljoen
   inklusief alle distrikte) en is 'n baie besige Turkse stad.
   Kaart van Konstantinopel tussen 1451 en 1481 (William R. Shepherd,
   1923)
   Kaart van Konstantinopel tussen 1451 en 1481 (William R. Shepherd,
   1923)

[wysig] Nota

   Vertaal uit die Nederlandse Wikipedia.

[wysig] Bibliografie

     * Bury, J. B. (1958). History of the Later Roman Empire: From the
       Death of Theodosius I to the Death of Justinian. Dover
       Publications.
     * Crowley, Roger (2005). Constantinople: Their Last Great Siege,
       1453. Faber and Faber. ISBN 978-0-571-22185-1.
     * Freely, John; Ahmet S. Cakmak (2004). The Byzantine Monuments of
       Istanbul. Cambridge University Press. ISBN 978-0-521-77257-0.
     * Gibbon, Edward (2005). The Decline and Fall of the Roman Empire.
       Phoenix Press. ISBN 978-0-7538-1881-7.
     * Harris, Jonathan (2007). Constantinople: Capital of Byzantium.
       Hambledon Continuum. ISBN 978-1-84725-179-4.
     * Harris, Jonathan (2003). Byzantium and the Crusades. Hambledon and
       London. ISBN 978-1-85285-501-7.
     * Freely, John (1998). Istanbul: The Imperial City. Penguin. ISBN
       978-0-14-024461-8.
     * Mansel, Philip (1998). Constantinople: City of the World's Desire,
       1453-1924. St. Martin's Griffin. ISBN 978-0-312-18708-8.
     * Phillips, Jonathan (2005). The Fourth Crusade and the Sack of
       Constantinople. Pimlico. ISBN 978-1-84413-080-1.
     * Runciman, Steven (1990). The Fall of Constantinople, 1453.
       Cambridge University Press. ISBN 978-1-84413-080-1.
     * Treadgold, Warren (1997). A History of the Byzantine State and
       Society. Stanford University Press. ISBN 978-0-8047-2630-6.

   Kategorie: Romeinse Ryk

