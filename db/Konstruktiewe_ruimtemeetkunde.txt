Konstruktiewe ruimtemeetkunde


   Konstruktiewe ruimtemeetkunde (KRM), beter bekend onder die Engelse
   naam Constructive Solid Geometry (CSG), is 'n geometriese
   modelleermetode. Dit dien as metode om komplekse meetkundige liggame te
   definieer uit 'n kombinasie van eenvoudiger liggame. Dit is 'n
   prosedurele modelleertegniek wat in rekenaargrafika en
   rekenaargesteunde ontwerp gebruik word.

   Die eenvoudige liggame waaruit die komplekser liggame opgebou word,
   word primitiewes genoem. Dit is oor die algemeen liggame met 'n
   eenvoudige vorm: blokke, silinders, prismas, piramides, bolle en keëls.
   Die versameling toegestane primitiewes kan beperk word, byvoorbeel
   gebuigde oppervlakke kan verbied word.

   So 'n primitiewe word gesien as 'n versameling van (oneindig baie)
   punte in die ruimte. Gestel 'n voorwerp word opgebou uit primitiewes
   deur middel van toegestane bewerkinge wat normale boolse bewerkinge op
   die versameling punte is: vereniging, snyding en verskil.

   Inhoud

        * 1 Bewerkinge
        * 2 Gereelde versamelingsbewerkinge
        * 3 Voorstelling
        * 4 Toepassings van KRM

[wysig] Bewerkinge

   In modelleerpakkette is eenvoudige meetkundige voorwerpe soos die
   kubus, blok, bol, torus en andere voorwerpe wat deur wiskundige
   formules beskryf kan word, beskikbaar as primitiewes. Hierdie voorwerpe
   kan normaalgesproke beskryf word deur 'n prosedure wat 'n aantal
   parameters insluit. Byvoorbeeld, 'n bol kan beskryf word deur die
   koördinate van die middelpunt gekombineer met 'n straal. Hierdie
   primitiewes kan gekombineer word tot saamgestelde liggame deur
   bewerkinge as volg:

   CAPTION: Bewerkinge in konstruktiewe ruimtemeetkunde

   Boolse vereniging Boolse verskil Boolse snyding
   Demonstrasie van vereniging in KRM Demonstrasie van verskil in KRM
   Demonstrasie van deursnede in KRM
   Saamvoeging van twee voorwerpe tot een. Twee voorwerpe van mekaar
   afgetrek. Die ruimte wat tot beide primitiewes behoort.

[wysig] Gereelde versamelingsbewerkinge

   By uitvoering van KRM-bewerkinge ontstaan gereeld bengelende of
   geïsoleerde syvlakke, sye en hoekpunte. Dit kan byvoorbeeld gebeur deur
   twee kubusse presies teen mekaar aan te lê en hier die deursnee daarvan
   te neem, die raaklyn behoort tot beide voorwerpe.

   Vanweë rekenkundige akuraatheid sal daar bowendien altyd 'n bepaalde
   randgebied wees waarin dit onseker is of 'n punt binne of buite 'n
   liggaam val. Dit word opgelos deur in plaas van wiskundige bewerkinge,
   gereelde versamelingsbewerkinge te gebruik. Hiervoor definieer ons die
   volgende:
     * 'n Punt is deel van 'n liggaam as dit moontlik is om 'n bolletjie
       met 'n oneindig, klein straal om dié punt heen te neem wat volledig
       binne die liggaam se grense lê.
     * 'n Punt lê op die grens van 'n liggaam as enig sodanig
       gedefinieerde punte (sien hierbo) 'n element van die liggaam bevat.

   Die gereelde versamelingsbewerkinge gee die deel van die liggaam
   gekonstrueer deur die bybehorende wiskundige versamelingsbewerkinge,
   wat aan beide kriteria voldoen.

   In die praktyk sal mens die kriteria benader, byvoorbeeld in plaas van
   'n oneindig klein straal sal mens 'n baie klein straal van die
   bolletjie neem.

[wysig] Voorstelling

   'n Ligaam wat saamgestel is met KRM kan in rekenaargeheue voorgestel
   word deur die voorstelling van die afsonderlike primitiewes, plus 'n
   boolse uitdrukking. Dikwels word die operatore +, * en - gebruik vir
   respektiewelik vereniging, snyding en verskil. 'n Voorbeeld van so 'n
   uitdrukking is:
(a+b)*c

   ... wat beteken dat die primitiewes a en b verenig word waarna die
   snyding met c geneem word. Hoe die primitiewes a, b en c voorgestel
   word is vir KRM self nie belangrik nie.

   Intern in programme word 'n derglike uitdrukking dikwels bygehou in die
   vorm van 'n sogenaamde KRM-boom. Dit is 'n binêre boom wat die
   uitdrukking weergee. Vir die bogenoemde voorbeeld sou so 'n boom as
   volg daar uitsien:
    /*\
   /   \
  /+\   c
 /   \
a     b

   ...wat wederom beteken dat a en b verenig word, waarna die resultaat se
   snyding met c geneem word.

[wysig] Toepassings van KRM

   Konstruktiewe ruimtemeetkunde het 'n aantal praktiese toepassinge.
   Deurdat die wiskunde van die afsonderlike voorwerpe eenvoudig gehou
   word, bly die programmatiese kompleksiteit om KRM te implementeer binne
   perke. Desondanks is dit moontlik om komplekse voorwerpe baie suksesvol
   te modelleer met KRM, selfs as die hoeveelheid primitiewes beperk is.
   KRM is dan ook 'n populêre ontwerpmetode in rekenaargesteunde ontwerp
   en word graag in rekenaargrafika gebruik as voorstelling van voorwerpe
   wat weergegee moet word. Selfs in rekenaarspelletjies word dit gebruik
   - die 3d-enjin van die spelletjie Unreal maak byvoorbeeld hiervan
   gebruik.
   Kategorieë: Meetkunde • Rekenaar

