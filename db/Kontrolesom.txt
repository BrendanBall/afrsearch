Kontrolesom


          Hierdie artikel bespreek die gebruik van kontrolesomme op binêre
          getalle. Kontrolesomme op desimale getalle word bespreek onder
          kontrolesyfer.

   'n Kontrolesom is 'n vorm van oortolligheidstoets, 'n eenvoudige manier
   om die integriteit van data te verseker deur foutsporing te doen op
   data wat versend is (telekommunikasie) of op data wat gestoor is
   (Rekenaarberging). Dit word gedoen deur die basiese onderdele van 'n
   boodskap bymekaar te tel, tipies die aangeskakelde bisse, en die stoor
   van die resulterende waarde. Later kan enigeen dieselfde bewerking op
   die data uitvoer en die resultaat met die kontrolesom vergelyk en
   indien die resultate ooreenstem kan daar afgelei word dat daar geen
   korrupsie van die data plaasgevind het nie.

   Die eenvoudigste vorm van kontrolesom is waar die aangeskakelde bisse
   (die 1^ne) in die data bymekaargetel word. Met hierdie soort
   kontrolesom kan die aantal of soorte foute nie bespeur word nie. So 'n
   kontrolesom word veral nie deur die volgende foute verander nie:
     * die herrangskikking van die bisse in die boodskap
     * die invoeging of uitvee van nulwaarde bisse
     * veelvuldige foute wat optel tot nul

   'n Voorbeeld van 'n eenvoudige kontrolesom is:

   Gegewe 4 grepe data : 25h, 62h, 3Fh, 52h

          Stap 1: Die bymekaartel van al die grepe gee 118h.
          Stap 2: Laat die halwe greep wat oorgedra word weg om 18h te
          lewer.
          Stap 3: Verkry die komplement van twee van die 18h wat E8h
          lewer. Dit is dan die kontrolesomgreep.

   Om die Kontrolesomgreep te toets voeg dit eenvoudig by die
   oorspronklike groep grepe. Dit behoort die getal 200h te lewer. Laat
   weer die halwe greep wat oorgedra is weg en dit sal 00h lewer.
   Aangesien dit 00h is beteken dit dat die grepe waarskynlik onveranderd
   is.

   Meer verfynde soorte oortolligheidstoetse bestaan, insluitend Fletcher
   se kontrolesom, Adler-32 en sikliese oortolligheidstoetse wat ontwerp
   is om die gebreke aan te spreek deur nie net die waarde van elke greep
   in berekening te bring nie, maar ook die posisie daarvan. Die nadeel
   verbonde aan die vermoë om meer soorte foute te kan opspoor is die
   gevolglike verhoogde kompleksiteit verbonde aan die berekening van die
   kontrolesom.

   Hierdie soorte oortolligheidstoetse is nuttig in die opspoor van
   veranderings in data wat per abuis plaasvind soos tydens die korrupsie
   van gestoorde data of foute tydens die oordrag van 'n kommunikasiesein.
   Hulle beskerm egter nie teen die kwaadwillige verandering van data nie
   aangesien hulle eenvoudige wiskundige struktuur dit maklik maak om
   hulle te flous. Om hierdie vlak van data-integriteit te verseker word
   die gebruik van 'n kriptografiese hashfunksie, soos SHA-256, benodig.
   In Unix is daar 'n hulpmiddel genaamd "cksum" wat beide 'n 32 bis CRC
   (sikliese oortolligheidstoets) en 'n greeptelling vir enige toevoerlêer
   kan lewer.

[wysig] See also

     * Kontrolesyfer
     * Hamming kode
     * Lys van kontrolesom algoritmes
     * Luhn algoritme
     * Pariteitsbis

   Kategorie: Rekenaar

