Konvolusie


   Hierdie artikel behandel die wiskundige konsep van konvolusie. Sien
   konvolusie vir die gebruik in rekenaarwetenskap.
     __________________________________________________________________

   In wiskunde, en spesifiek funksionaalanalise, is konvolusie 'n
   wiskundige bewerking wat twee funksies f en g neem en 'n derde funksie
   h skep. Hierdie kombinasie stel, in 'n sekere sin, die hoeveelheid
   oorvleueling voor wat tussen f en 'n omgekeerde weergawe van g bestaan.
   'n Konvolusie is 'n soort algemene bewegende gemiddelde, soos wat
   gesien word wanneer een funksie as 'n aanduidingsfunksie oor 'n
   interval geneem word.

   Inhoud

        * 1 Gebruike
        * 2 Definisie
        * 3 Eienskappe
             + 3.1 Kommutatiwiteit
             + 3.2 Assosiatiwiteit
             + 3.3 Distributiwiteit
             + 3.4 Assosiatiwiteit met skalaarvermenigvuldiging
             + 3.5 Konvolusiestelling
        * 4 Konvolusie van groepe
        * 5 Sien ook
        * 6 Eksterne skakels

[wysig] Gebruike

   Konvolusie en verwante bewerkings word in baie toepassings van
   ingenieurswese en wiskunde gevind:
     * In statistiek, soos bo genoem, as 'n geweegde bewegende gemiddelde.
     * In statistiek is die waarskynlikheidsverspreiding van die som van
       twee toevalsveranderlikes gelyk aan die konvolusie van die twee
       verspreidings.
     * In optika word baie soorte verdowwing deur konvolusie beskryf. 'n
       Skaduwee (soos wat byvoorbeeld gevorm word deur jou hand wanneer
       dit tussen 'n ligbron en 'n tafel gehou word) is die konvolusie van
       die vorm van die ligbron en die voorwerp wat die skaduwee gooi. 'n
       Foto wat swak gefokus is, is die konvolusie van die skerp beeld met
       die verdowwingsirkel wat deur die irisdiafragma veroorsaak word.
     * In akoestiek is 'n eggo die konvolusie van die oorspronklike klank
       met 'n funksie wat die verskeie voorwerpe voorstel wat hierdie
       klank weerkaats.
     * In elektriese ingenieurswese en ander disiplines is die uittree
       (respons) van 'n lineêre (d.w.s., stasionêre of
       tyd-/ruimte-invariante) stelsel die konvolusie van die intree (of
       opwekking) van 'n stelsel se optrede met 'n impuls of Dirac
       delta-funksie as intree. Sien LTI-stelselteorie.
     * In fisika verskyn daar altyd konvolusie wanneer 'n lineêre stelsel
       met 'n superposisie-eienskap ter sprake is.

[wysig] Definisie

   Die konvolusie van f en g word geskryf f * g. Dit word gedefinieer as
   die integraal van die produk van twee funksies nadat een omgekeer en
   geskuif is.

          (f * g )(t) = \int f(\tau) g(t - \tau)\, d\tau

   Die integrasiegrense hang af van die definisieversameling waaroor die
   funksies gedefinieer is. In die geval van eindige integrasiegrense word
   daar algemeen geneem dat f en g periodies uitgebrei is in beide
   rigtings, sodat die term g(t − τ) nie 'n grensoortreding impliseer nie.
   Die gebruik van periodiese definisieversamelings word soms sikliese,
   sirkelvormige of periodiese konvolusie genoem. Natuurlik is dit ook
   moontlik om die funksies uit te brei deur dit bloot nul te maak. Die
   gebruik van nul-uitgebreide of oneindige definisieversamelings word
   soms lineêre konvolusie genoem, veral in die diskrete geval hieronder.

   As X en Y twee onafhanklike toevalsveranderlikes met
   waarskynlikheidsdigthede f en g respektiewelik is, dan word die
   waarskynlikheidsdigtheid van die som X + Y gegee deur die konvolusie f
   * g.

   Vir diskrete funksies kan 'n diskrete weergawe van konvolusie gebruik
   word, wat gedefinieer is deur

          (f * g)(m) = \sum_n {f(n) g(m - n)} \,

   Wanneer twee polinome vermenigvuldig word, word die koëffisiënte van
   die produk gelewer deur die konvolusie van die oorspronklike
   koëffisiëntreekse in hierdie diskrete sin (asook deur nul-uitbreiding
   te gebruik, soos hierbo genoem).

   Deur die boonste twee gevalle te veralgemeen kan konvolusie gedefinieer
   word vir enige twee integreerbare funksies wat op 'n plaaslike kompakte
   topologiese groep gedefinieer is. 'n Ander veralgemening is die
   konvolusie van verspreidings.

[wysig] Eienskappe

   Die verskeie konvolusie-operators besit almal die volgende eienskappe:

[wysig] Kommutatiwiteit

          f * g = g * f \,

[wysig] Assosiatiwiteit

          f * (g * h) = (f * g) * h \,

[wysig] Distributiwiteit

          f * (g + h) = (f * g) + (f * h) \,

[wysig] Assosiatiwiteit met skalaarvermenigvuldiging

          a (f * g) = (a f) * g = f * (a g) \,

   vir enige reëele of komplekse getal a.

   Differensiasiereël:

          \mathcal{D}(f * g) = \mathcal{D}f * g = f * \mathcal{D}g \,

   waar Df die afgeleide van f aandui, of, in die diskrete sin, die
   verskiloperator

          Df(n) = f(n+1) - f(n).

[wysig] Konvolusiestelling

          \mathcal{F}(f * g) = \sqrt{2\pi} (\mathcal{F} f) \cdot
          (\mathcal{F} g)

   waar \mathcal{F} f die Fourier-transform van f aandui. Weergawes van
   hierdie stelling geld ook vir die Laplace-transform, dubbelsydige
   Laplace-transform en Melling-transform.

[wysig] Konvolusie van groepe

   Indien G 'n geskikte groep is wat maat m het (byvoorbeeld, 'n plaaslike
   kompakte Hausdorff topologiese groep met die Haar-maat), en as f en g
   reële of komplekse m-integreerbare funksies van G is, kan ons hul
   konvolusie definieer as

          (f * g)(x) = \int_G f(y)g(xy^{-1})\,dm(y) \,

   In hierdie geval is dit ook moontlik om, byvoorbeeld, 'n
   Konvolusiestelling te gee, maar dit is baie moeiliker om te fraseer en
   verg voorstellingsteorie vir hierdie tipes groepe en die
   Peter-Weyl-stelling van harmoniese analise. Dit is baie moeilik om
   hierdie berekenings sonder meer struktuur te doen, en Lie-groepe is die
   raamwerk waarin hierdie berekenings gedoen word.

[wysig] Sien ook

     * Dekonvolusie

[wysig] Eksterne skakels

     * Konvolusie-verwante artikels in comp.dsp, 'n DSP usenet-groep.

   Kategorie: Rekenaarvisie

