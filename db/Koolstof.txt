Koolstof



                                      boor – koolstof – stikstof

                                       C
                                      Si


                                            Volledige tabel

                                   Algemeen
          Naam, Simbool, Getal                               Koolstof, C, 6
                Chemiese reeks                                   Nie-metale
          Groep, Periode, Blok                               14 (IVA), 2, p
            Digtheid, Hardheid              2267 kg/m^3,
                                                 0.5 (grafiet)
                                                             10.0 (diamant)
                      Voorkoms           swart (grafiet)
                                                   kleurloos (diamant)
                               Atoom eienskappe
                    Atoommassa                                  12.0107 ame
        Atoomradius (bereken.)                                    70 (67)pm
              Kovalente radius                                        77 pm
          van der Waals radius                                       170 pm
         Elektron konfigurasie                                 [He]2e^22p^2
          ^-e per energie vlak                                         2, 4
   Oksidasietoestande (Oksied)                             4, 2 (effe suur)
              Kristalstruktuur                                  Heksagonaal
                              Fisiese eienskappe
          Toestand van materie                      vastestof(diamagneties)
                     Smeltpunt                         3773 K (3,499.85 °C)
                      Kookpunt                         5100 K (4,826.85 °C)
                 Molêre volume                          5.29 ×10^-6 m^3/mol
             Verdampingswarmte                     355.8 kJ/mol (sublimeer)
               Smeltingswarmte                              NVT (sublimeer)
                      Dampdruk                                         0 Pa
               Spoed van klank                                    18350 m/s
                                Miscellaneous
           Elektronegatiwiteit                         2.55 (Pauling skaal)
   Spesifieke warmtekapasiteit                                 710 J/(kg*K)
   Elektriese geleidingsvermoë                         0.061 × 10^6/(m·ohm)
     Termiese geleidingsvermoë                                  129 W/(m*K)
     1^st ionisasie potensiaal                                1086.5 kJ/mol
     2^nd ionisasie potensiaal                                2352.6 kJ/mol
     3^rd ionisasie potensiaal                                4620.5 kJ/mol
     4^th ionisasie potensiaal                                6222.7 kJ/mol
     5^th ionisasie potensiaal                                 37831 kJ/mol
     6^th ionisasie potensiaal                               47277.0 kJ/mol
                            Mees stabiele isotope


   iso   NV   Halfleeftyd   VM   VE MeV  VP
   ^12C 98.9% C is stabiel met 6 neutrone
   ^13C 1.1%  C is stabiel met 7 neutrone
   ^14C spoor 5730 j      beta^- 0.156  ^14N

              SI units & STD word gebruik tensy anders vermeld.

   Koolstof (Latyn: Carbogenum), is 'n chemiese element in die periodieke
   tabel met die simbool C en atoomgetal van 6. Die nie-metaalagtige,
   tetravalente element kom algemeen voor en het verskeie allotropiese
   vorms:
     * diamant (die hardste mineraal bekend). Verbindingstruktuur: 4
       elektrone in sogenaamde 3-dimensionele sp3 orbitale.
     * grafiet (een van die sagste stowwe). Verbindingstruktuur: 3
       elektrone in 2-dimensionele sp2-orbitale en 1 elektron in 'n
       s-orbitaal.
     * Kovalent verbinde sp1 orbitale is van chemiese belang alleenlik.

   Fullerene is nanometer-skaal molekules. In die eenvoudigste vorm
   daarvan bestaan uit 60 koolstof atome in 'n grafietlaag wat gebuig is
   om 'n driedimensionele struktuur te gee wat baie soos 'n sokkerbal lyk.

   Lampswart bestaan uit klein grafietagtige areas. Die areas kom lukraak
   verspreid voor dus is die hele struktuur isotropies.

   Sogenaamde 'glasagtige koolstof' is isotropies en net so sterk soos
   glas. Anders as in normale grafiet, is die grafietagtige lae nie
   gerangskik soos in die bladsye van 'n boek nie maar is gevrommel soos
   wanneer 'n mens papier vrommel.

   Koolstofvesels is soortgelyk aan glasagtige koolstof. Onder spesiale
   behandeling (rek van organiese vesels en verkoling daarvan) is dit
   moontlik om die grafietvlakke in die rigting van die vesel te rangskik.
   Daar is dan geen koolstofvlakke wat loodreg tot die as van die vesel
   gerangskik is nie. Die resultaat is vesels met 'n baie hoër spesifieke
   breeksterkte as die van staal!

   Koolstof kom voor in alle organiese lewe en vorm die basis van
   organiese chemie. Hierdie nie-metaal het ook die interessante eienskap
   dat dit met atome van sy eie soort kan verbindings vorm asook met 'n
   groot verskeidenheid ander elemente, soveel so dat daar bykans 10
   miljoen bekende verbindings van koolstof bestaan. Wanneer dit met
   suurstof verbind vorm dit koolstofdioksied, 'n molekuul wat absoluut
   noodsaaklik is vir plante om te groei. Wanneer dit met waterstof
   verbind, vorm dit verskeie verbindings bekend as koolwaterstowwe wat
   weer uiters noodsaaklik is vir die nywerheid in die vorm van
   fossielbrandstowwe. Wanneer dit met beide suurstof en waterstof verbind
   kan dit baie groepe verbindings vorm insluitend vetsure wat noodsaaklik
   is vir lewe en esters wat die geur aan baie vrugte verleen. Die
   istotoop koolstof-14 word algemeen gebruik in radioaktiewe datering.

   Inhoud

        * 1 Kenmerkende eienskappe
        * 2 Aanwendings
             + 2.1 Ander gebruike
        * 3 Geskiedenis
        * 4 Allotrope
        * 5 Voorkoms
        * 6 Anorganies verbindings
        * 7 Koolstofkettings
        * 8 Koolstofkringloop
        * 9 Isotopes
        * 10 Voorsorgmaatreëls
        * 11 Eksterne skakels

[wysig] Kenmerkende eienskappe

   Koolstof is vir baie redes 'n merkwaardige element. Sy verskillende
   vorme sluit een van die sagste (grafiet) en een van die hardste
   (diamant) stowwe aan die mens bekend in. Meerendeels het dit 'n sterk
   neiging om verbingings te vorm met ander klein atome, insluitende ander
   koolstof atome en sy klein grootte maak dit vir die element moontlik om
   veelvuldige verbindings te maak. As gevolg van hierdie eienskappe is
   dit bekend dat koolstof byna tien miljoen bekende chemiese stowwe kan
   vorm. Koolstof verbindings vorm die basis van alle lewe op aarde en die
   koolstof-stikstof siklus verskaf van die energie wat deur die son en
   ander sterre uitgestraal word.

   Koolstof is nie in die grootknal geskep nie as gevolg van die feit dat
   dit 'n driedubbele botsings van alfa partikels (helium kerne) vereis om
   geproduseer te kan word. Die heelal het aanvanklik uitgesit en ook te
   vinnig afgekoel vir dit om te gebeur. Dit word egter in die binnekant
   van sterre gevorm omdat die botsingsproses skynbaar daar moontlik is.

[wysig] Aanwendings

   Koolstof is 'n noodsaaklike komponent van alle lewende stelsels en
   sonder dit sou lewe soos ons dit ken nie kon bestaan nie.

   Die hoof ekonomiese gebruik van koolstof is in die vorm van
   koolwaterstowwe, waarvan die fossielbrandstowwe, metaangas en ru-olie,
   die vernaamste bronne is. Ru-olie word deur die petrochemiese nywerheid
   gebruik om onder andere petrol, diesel en keroseen deur middel van
   distillasieprosesse in raffinaderye te vervaardig. Ru-olie is die
   rou-materiaal vir vele sintetiese stowwe waaronder die plastieke ook
   tel.

[wysig] Ander gebruike

     * Die isotoop ^14C, wat op 27 Februarie 1940 ontdek is, word gebruik
       om radiokoolstof datering te doen.
     * Sommige rookverklikkers gebruik klein hoeveelhede radioaktiewe
       koolstof isotoop as bron van ioniserende bestraling (Die meeste
       rookverklikkers van die tipe gebruik egter 'n isotoop van
       Amerikium).
     * Grafiet word gekombineer met kleie om die 'lood' te maak wat in
       potlode gebruik word.
     * Diamant word vir versieringsdoeleindes gebruik en ook om boorpunte
       en vir ander eienskappe waar van sy hoë hardheid gebruik gemaak
       word.
     * Koolstof word by yster gevoeg om staal te maak.
     * Koolstof word ook gebruik vir die beheerstawe in kernreaktore.
     * Grafiet koolstof in 'n verpoeierde, koek vorm word gebruik as
       houtskool om mee te kook, vir kunswerk en ander gebruike.
     * Houtskool word gebruik in pil of poeier vorm om toksiese stowwe of
       giwwe in die spysverteringskanaal te adsorbeer.
     * Die chemiese en strukturele eienskappe van fullerene, in die vorm
       van koolstof nanobuise het belowende potensiële gebruike in die
       ontluikende veld van nanotegnologie.

[wysig] Geskiedenis

   Koolstof is reeds in die voorgeskiedenis ontdek en was al bekend aan
   die antieke mens, wat dit vervaardig het deur die verbranding van
   organiese materiaal met onvoldoende hoeveelhede suurstof (houtskool).
   Diamante is ook lank bekend as edelgesteente al was mense nie bewus van
   die verbintenis met houtskool nie. Die mees onlangste allotroop wat
   ontdek is fullerene is ontdek as 'n neweproduk van molekulêre bundel
   eksperimente van die 1980's.

[wysig] Allotrope

   Vier allotrope van koolstof is bekend: amorfe, grafiet, diamant en
   fullerene. Die ontdekking van 'n vyfde vorm is onlangs op 22 Maart 2004
   bekend gemaak.

   In sy amorfe vorm is koolstof eintlik basies grafiet maar word nie
   saamgebind in 'n kristallyne makrostruktuur nie. Dit kom eerder voor as
   'n poeier wat die hoofbestandeel is van stowwe soos houtskool en
   lampswart (roet).

   Teen normale drukke neem koolstof die vorm van grafiet aan, waar elke
   atoom gebonde is aan drie ander 'n vlak wat bestaan uit versmelte
   heksagonale ringe, soortgelyk aan diè in aromatiese koolwaterstowwe.
   Die twee bekende vorms van grafiet, alfa (heksagonaal) en beta
   ([[rombohedron|rombies), het beide identiese fisiese eienskappe behalwe
   vir hul kristalstruktuur. Grafiet wat natuurlik voorkom bevat tipies
   tot 30% van die beta vorm, terwyl sinteties vervaardigde grafiet slegs
   die alfa vorm bevat. Die alfa vorm kan na die beta vorm omgeskakel word
   deur meganiese behandeling en die beta vorm skakel terug na de alfa
   vorm wanneer dit bo 1000°C verhit word.

   Grafiet gelei elektrisiteit vanweë die delokalisering van die pi-wolk.
   Die materiaal is sag en die blaadjies van die lae word slegs deur Van
   der Waalskragte aanmekaar gehou wat beteken dat hulle maklik oormekaar
   gly.

   Teen baie hoë drukke het koolstof 'n allotroop wat diamant genoem word
   waar elke atoom verbind is aan vier ander koolstof atome. Diamant het
   dieselfde kubiese struktuur as silikon en germanium en danksy die
   sterkte van die koolstof-koolstof binding is dit saam met die
   iso-elektroniese boornitried (BN) die hardste stof bekend gedefinieer
   as sy weerstand teen krapmerke. Die oorgang na grafiet is by
   kamertemperatuur so stadig dat dit onopmerklik is. Onder sekere
   toestande kan koolstof kristalliseer tot Lonsdaliet, 'n vorm soortgelyk
   aan diamant maar heksagonaal.

   Fullerene het 'n grafietagtige struktuur, maar in plaas van 'n suiwer
   heksagonale pakking bevat dit ook pentagone (of moontlik heptagone) van
   koolstof atome wat gebuig is om sfere, ellipse of silinders te vorm.
   Die eienskappe van fullerene (ook bekend in Engels as "buckyballs" en
   "buckytubes") is nog nie ten volle ontleed nie. Die name van die
   fullerene word ontleen aan die naam van die ontwerper van die
   geodesiese koepel wat 'n soortgelyke struktuur het as die van die
   "buckyballs".

   'n ferromagnetiese nanoskuim allotroop is ook onlangs ontdek.

[wysig] Voorkoms

   Daar bestaan byna tien miljoen koolstof verbindings wat bekend is aan
   die wetenskap en baie duisende van hierdie verbindings is noodsaaklik
   tot lewensprosesse en baie van die organies-gebaseerde reaksies is
   ekonomies belangrik. Hierdie element kom in groot hoeveelhede in die
   son, sterre, komete en in die atmosfeer van baie planete.

   Sommige meteoriete bevat mikroskopies klein diamante wat gevorm is toe
   die sonnestelsel slegs 'n protoplanetêre skyf was. Koolstof kan 'n
   samestelling met ander elemente in die aarde se atmosfeer gevind word
   asook opgelos in water.

   Met klein hoeveelhede kalsium, magnesium en yster is dit 'n groot
   komponent van baie groot rotsformasies karbonaatrots (kalksteen,
   dolomiet, marmer ens.). wanneer koolstof met waterstof verbind word
   vorm dit steenkool, petroleum en natuurlike gas wat koolwaterstowwe
   genoem word.

   Grafiet word in groot hoeveelhede in New York en Texas in die V.S.A;
   Rusland; Mexiko; Groenland; en Indië aangetref.

   Natuurlike diamante kom voor in die mineraal kimberliet wat gevind kan
   word in antieke vulkaniese nekke en pype. Die grootste neerslae van
   diamante kom in Afrika en spesifiek in Suid-Afrika, Namibië, Botswana,
   die Republiek van die Kongo en Sierra Leone voor. Daar is ook neerslae
   in Kanada, die Russiese Noordpoolstreek, Brasilië en in Noord- en
   Wes-Australië.

[wysig] Anorganies verbindings

   (Sien ook organiese chemie.)

   Die mees prominente oksied van koolstof is koolstofdioksied, CO[2]. Dit
   vorm 'n mindere komponent van die Aarde se atmosfeer, word geproduseer
   en verbruik deur lewende wesens. In water vorm dit spoorhoeveelhede
   koolsuurgas, H[2]CO[3]. Karbonaat ione word ook gevorm deur die reaksie
   van die koolsuurgas met ander elemente om karbonaatsoute of minerale te
   vorm soos kalsiet.

   Die ander oksiede is koolstof monoksied, CO, en die seldsame koolstof
   suboksied, C[3]O[2]. Koolstofmonoksied word gevorm deur onvolledige
   verbranding en is 'n kleurlose en reuklose gas. Die molekules bevat
   elkeen 'n driedubbele verbinding en is nogal polêr, wat dit 'n neiging
   gee om permanent aan hemoglobien molekules te bind en dit dus 'n hoogs
   giftige gas maak. Sianied, CN, het 'n soortgelyke struktuur en tree
   baie soos 'n halied-ioon op; die nitried Sianogeen, (CN)[2], is
   verwant.

   Met sterk metale vorm koolstof of karbiede, C^-, of aseteliede,
   C[2]^2-; Koolstof met elektronegatiwiteite van 2 en 5 verkies om
   kovalente verbindings te vorm. 'n Paar karbiede het kovalente
   roosterstrukture wat baie soos die van diamant lyk.

[wysig] Koolstofkettings

   Koolstofkettings is die atomiese struktuur van koolwaterstowwe wat 'n
   reeks koolstofatome in 'n ketting vorm met die oorblywende verbindings
   wat met waterstof versadig word. Vlugtige olies het tipies korter
   kettings en vette nog langer kettings. Wasse (soos kerswas) het uiters
   lang kettings.

[wysig] Koolstofkringloop

          Sien koolstofkringloop.

   Die koolstofkringloop is die voortdurende proses van verbinding en
   vrystelling van koolstof en suurstof met die daarmee gepaardgaande
   stoor en vrystelling van energie. Katabolisme + anabolisme =
   metabolisme.

[wysig] Isotopes

   In 1961 het die Internasionale Unie van Suiwer en Toegepaste Chemie die
   koolstof-12 isotoop aanvaar as die basis vir die bepaling van
   atoomgewigte.
     * Koolstof-14 is 'n radio-isotoop met 'n halfleeftyd van 5715 jaar en
       is baie gebruik vir die radiokoolstof datering van hout en ander
       monsters vanaf argeologiese terreine.

   Koolstof het twee stabiele isotope wat natuurlik voorkom: C-12 (98.89%)
   en C-13(1.11%).

[wysig] Voorsorgmaatreëls

   Verbindings van koolstof het 'n wye verskeidenheid toksiese werkinge.
   Koolstof monoksied (CO), wat teenwoordig is in die uitlaatgasse van
   motorvoertuigenjins, en Sianied (CN^-) wat gebruik word in die
   mynboubedryf is uitermate giftig vir soogdiere. Baie ander
   koolstofverbindings is nie-giftig en is om die waarheid te sê
   noodsaaklik vir die bestaan van lewe. Organiese gasse soos eteen
   (CH[2]=CH[2]) (ook etileen genoem), etyn (HCCH) (ook asetileen genoem)
   en metaan (CH[4]) is hoogs vlambaar en selfs plofbaar wanneer dit met
   lug gemeng word. Suiwer koolstof is egter nie giftig nie.

[wysig] Eksterne skakels

     * Los Alamos Nasionale Laboratorium in die V.S.A – Koolstof
     * [1][2]
     * WebElements.com – Koolstof
     * EnvironmentalChemistry.com – Kooltsof
     * It's Elemental – Koolstof
     * – Koolstof Fullerene en ander Allotrope modelle deur Vincent Herr

   Kategorie: Chemiese elemente

