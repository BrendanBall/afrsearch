Koor (argitektuur)


   Die koor van 'n tipiese kerkgebou. Hierdie grondtekening wys 'n
   basiliek
   Die koor van 'n tipiese kerkgebou. Hierdie grondtekening wys 'n
   basiliek
   Die koor van die katedraal van Bristol, Engeland
   Die koor van die katedraal van Bristol, Engeland

   In die kerkargitektuur verwys die term koor (soms ook priesterkoor of
   sanktum genoem) na die altaarruimte, wat net vir geestelikes toeganklik
   was. Oorspronklik was die koor bestem vir sangers, wat naby die altaar
   gestaan het. Die koor is gewoonlik van 'n koorstoel, koorbalies en 'n
   koortoring voorsien. In die Middeleeue is die koor dikwels deur 'n
   afskeiding met galery van die middelskip afgebaken.

   In Protestantse kerke verwys die term koor na die galerye, wat in die
   langhuis gebou is en plek vir die orrel (orrelkoor) en die sangers
   (sangerskoor) bied.
   Die koor van die kloosterkerk Saint-Georges-de-Boscherville
   (Seine-Maritime, Frankryk)
   Die koor van die kloosterkerk Saint-Georges-de-Boscherville
   (Seine-Maritime, Frankryk)

   In die vroeë Christelike tydperk is geen bepaalde argitektoniese vorm
   aan die koor gegee nie, en dit is slegs deur balies van die gewone
   kerkruimte geskei. Later het dit tot 'n afsonderlike deel van die
   kerkgebou ontwikkel en is veral in die Romaanse styltydperk bo-oor 'n
   kripte opgerig. Hiervan afgelei is die vakterm hoogkoor.

   Die koor lê gewoonlik aan die mees oostelike hoek van die kerkskip. Die
   Sint-Pieterskerk in Rome is een van die bekendste uitsonderings. Die
   koor bestaan uit die koorhuis (wat in die geval van 'n vierkante
   plattegrond ook koorkwadraat genoem word) en die kooreinde, wat volgens
   die geometrie van die oostelike einde genoem word. Die Romaanse boustyl
   het 'n ronde einde, die sogenaamde apsis, bygevoeg, terwyl
   Sistersiënserkerke en die Engelse gotiek die voorkeur aan 'n reglynige
   of plat kooreinde gegee het.

   Die koor van Sistersiënserkerke word onderverdeel in die monnikskoor
   (soms ook herekoor genoem) en die koor van die lekebroeders, wat aan
   die westelike kant by die monnikskoor aansluit. Die Gotiese boustyl
   word deur poligonale kooreindes gekenmerk, wat volgens hulle segmente
   genoem word (byvoorbeeld 5/8-einde).

   Ander koorvorms word volgens die verhouding tussen die res van die kerk
   en die aangeboude dele. In die Romaanse en Gotiese tydperk is kore met
   kooromgang en kapelkrans gebou, waarvan veral in Frankryk se katedrale
   pragtige voorbeelde aangetref word. Die Karolingiese tydperk en die
   Duitse Romaanse boustyl het kerke met 'n dubbelkoor ontwikkel, waarby
   'n westelike en 'n oostelike koor gebou is. Voorbeelde is die katedrale
   van Mainz, Worms en Hildesheim en die munsterkerk van Bonn.

                               Kerkargitektuur
      Kerk: Koornis (apsis) | Dwarsskip | Koor | Skip | Vensterkruis |
    Narthex | Chapelle absidiale | Wandelgang | Boog | Sybeuk | Kripte |
   Kerktoring | Chevet | Toringspits | Tour-lanterne | Doksaal | Kerkplein

   Geboue en monumente: Kerk | Kapittelkerk | Doopkapel | Klooster | Abdy
            | Basiliek | Kapel | Katedraal | Campanile | Kalvarie
   Argitektoniese elemente: Boog | Gewelf | Kapiteel | Steunbeer | | Suil
        Versierings: Kerkvenster | Roosvenster | Gargouille | Timpaan
   Romaanse argitektuur | Gotiese argitektuur | Middeleeuse godsdienstige
                                 argitektuur

   Kategorie: Kerkargitektuur

