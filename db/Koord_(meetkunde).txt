Koord (meetkunde)


   'n Koord van 'n kromme is 'n Meetkundige lynsegment waarvan beide die
   eindpunte op die kromme lê. 'n Snylyn of Sekans is die verlenging van
   'n koord.
   Die rooi lyn is 'n Koord, die blou lyn is 'n Snylyn of Sekans.
   Die rooi lyn is 'n Koord, die blou lyn is 'n Snylyn of Sekans.

[wysig] Koorde van 'n sirkel

   Van die eieinskappe van koorde van 'n sirkel is as volg:
    1. Koorde is ewe ver van die middelpunt, as en slegs as hulle lengtes
       gelyk is.
    2. 'n Koord se loodregte middellyn gaan deur die middelpunt van die
       sirkel.
    3. As die lyn verlengings (sekanslyne) van koorde AB en CD by punt P
       sny, dan is hulle lengtes AP·PB = CP·PD bevredig (mag van 'n punt
       teorema).

[wysig] koorde in trigonometrie

   Koorde is ekstensief gebruik in die vroeë ontwikkeling van
   trigonometrie. Die eerste bekende trigonometriese tabel, saamgestel
   deur Hipparchus, het die waardes van Koordfunksies vir elke 7.5 grade
   uitgewerk.

   Die koordfunksie word meetkundig deur die figuur na links gedefinieer.
   Die koord van 'n hoek is die lengte van die koord tussen twee punte op
   'n eenheidsirkel verdeel deur daardie hoek. Deur een van die hoeke as
   nul te neem, kan dit maklik in verband gebring word met die moderne
   sinus funksie:

   \mbox{crd}\ \theta = \sqrt{(1-\cos \theta)^2+\sin^2 \theta} =
   \sqrt{2-2\cos \theta} = 2 \sqrt{\frac{1-\cos \theta}{2}} = 2 \sin
   \frac{\theta}{2}

   Die laaste stap gebruik die halwe-hoek formule. Net soos moderne
   trigonometrie geskoei is op die sinusfunksie, was antieke trigonometrie
   geskoei op die koordfunksie. Hipparchus het glo twaalf volumes werk oor
   koorde geskryf. Die koordfunksie bevredig baie identiteite analoog aan
   die modernes:
   Name Sinus-gebaseer Koord-gebaseer
   Pythagoras sin^2θ + cos^2θ = 1 \mbox{crd}^2 \theta + \mbox{crd}^2
   (180^{\circ} - \theta) = 1
   Half-hoek \sin\frac{\theta}{2} = \pm\sqrt{\frac{1-\cos \theta}{2}}
   \mbox{crd}\ \frac{\theta}{2} = \pm \sqrt{2-\mbox{crd}(180^{\circ} -
   \theta)}

   Die halwe-hoek-identiteit versnel die skep van koordtabelle geweldig.
   Antieke koordtabelle het tipies 'n groot waarde vir die radius van die
   sirkel gebruik, en die koorde vir die sirkel opgeskryf. Dit is dan 'n
   eenvoudige saak om te skaleer na om die koord vir 'n eenheidsirkel te
   bepaal. Volgens G. J. Toomer het Hipparchus 'n sirekel met radius 3438'
   (=3438/60=57.3) gebruik. Die waarde is geweldig naby die waarde van 180
   / π (=57.29577951...). Een voordeel van die keuse vir die radius is dat
   hy die benaderde koord van 'n klein hoek baie akkuraat kon bepaal. In
   moderne terme het dit 'n eenvoudige lineêre benadering moontlik gemaak:

          \frac{3438}{60} \mbox{crd}\ \theta = 2 \frac{3438}{60} \sin
          \frac{\theta}{2} \approx 2 \frac{3438}{60} \frac{\pi}{180}
          \frac{\theta}{2} = \left(\frac{3438}{60} \frac{\pi}{180}\right)
          \theta \approx \theta

[wysig] Eksterne skakels

     * History of Trigonometry Outline
     * Trigonometric functions, wat op geskiedenis fokus
     * Chord (of a circle) Met interaktiewe animasie

   Kategorieë: Krommes • Trigonometrie

