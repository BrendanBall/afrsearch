Koper



   29                          nikkel ← koper → sink
    -
   ↑
   Cu
   ↓
   Ag

                                                             periodieke tabel

                                                                  Algemeen
                                        Naam, Simbool, Getal koper, Cu, 29
                                             Chemiese reeks oorgangsmetale
                                             Groep, Periode, Blok 11, 4, d
                                               Voorkoms koper, metaalglans
                                                Atoommassa 63.546(3) g/mol
                                      Elektronkonfigurasie [Ar] 3d^10 4s^1
                                            Elektrone per skil 2, 8, 18, 1
                                                        Fisiese Eienskappe
                                                        Toestand vastestof
                                          Digtheid (naby k.t.) 8.96 g/cm³
                                  Vloeistof digtheid teen s.p. 8.02 g/cm³
                                                       Smeltpunt 1357.77 K
                                                             (1084.62 °C)
                                                           Kookpunt 2835 K
                                                                (2562 °C)
                                              Smeltingswarmte 13.26 kJ/mol
                                            Verdampingswarmte 300.4 kJ/mol
                               Warmtekapasiteit (25 °C) 24.440 J/(mol·K)

   CAPTION: Dampdruk

                                     P/Pa    1    10  100  1 k  10 k 100 k
                                   teen T/K 1509 1661 1850 2089 2404 2836

                                                           Atoomeienskappe
                                   Kristalstruktuur kubies vlakgesentreerd
                                                   Oksidasietoestande 2, 1
                                                     (swak basiese oksied)
                              Elektronegatiwiteit 1.90 (Skaal van Pauling)
                                                       Ionisasie energieë
                                                 (meer) 1ste: 745.5 kJ/mol
                                                        2de: 1957.9 kJ/mol
                                                         3rde: 3555 kJ/mol
                                                        Atoomradius 135 pm
                                                 Atoomradius (ber.) 145 pm
                                                   Kovalente radius 138 pm
                                               Van der Waals radius 140 pm
                                                                   Diverse
                                      Magnetiese rangskikking diamagneties
                                Elektriese weerstand (20 °C) 16.78 nΩ·m
                           Termiese geleidingsvermoë (300 K) 401 W/(m·K)
                              Termiese uitsetting (25 °C) 16.5 µm/(m·K)
                             Spoed van klank (dun staaf) (k.t.) (annealed)
                                                                  3810 m/s
                                                  Young se modulus 130 GPa
                                                       Skuifmodulus 48 GPa
                                                      Massamodulus 140 GPa
                                                    Poissonverhouding 0.34
                                                      Mohs se hardheid 3.0
                                                  Vickers hardheid 369 MPa
                                                  Brinell hardheid 874 MPa
                                              CAS-registernommer 7440-50-8
                                                        Vernaamste isotope

                   CAPTION: Hoofartikel: Isotope van koper

                                 iso    NV   halfleeftyd VM VE (MeV)  VP
                                ^63Cu 69.17% Cu is stabiel met 34 neutrone
                                ^65Cu 30.83% Cu is stabiel met 36 neutrone

                                                                Verwysings

   Koper is 'n chemiese element in die periodieke tabel met die simbool Cu
   en atoomgetal van 29.

   Inhoud

        * 1 Geskiedenis
        * 2 Biologiese rol
             + 2.1 Toksisiteit
             + 2.2 Algemene gevare
        * 3 Fisiese eienskappe
             + 3.1 Verbindings
             + 3.2 Verspreiding
        * 4 Gebruike
        * 5 Verwysings
        * 6 Eksterne skakels

[wysig] Geskiedenis

   In antieke Griekeland het die metaal bekend gestaan as chalkos
   (χαλκός). In die Romeinse tydperk het dit bekend gestaan as aes Cyprium
   (aes was die generies Latynse term vir koperlegerings soos brons en
   ander metale en omdat so baie daarvan in Ciprus ontgin is). Hierdie
   term is vereenvoudig tot cuprum wat dan die oorsprong is van die woord
   koper.

   Koper was bekend aan van die oudste beskawings en het 'n geskiedenis
   wat ten minste 10 000 jaar oud is. 'n Koper hangertjie is in noordelike
   Irak gevind wat terugdateer uit 8700 v.C. Teen 5000 v.C. was daar baie
   tekens van kopersmelterye, waar koper geraffineer is vanuit eenvoudige
   koperoksiede soos malagiet of azoeriet.

   Daar is koper en brons artikels uit ou Soemeriaanse stede gevind wat
   terugdateer tot 3000 v.C. en Egiptiese artikels vervaardig uit koper en
   koper-tinlegerings wat bykans net so oud was. In een piramiede is
   waterpypstelsels gevind wat uit koper gemaak is en bykans 5000 oud is.
   Antieke Koperstaaf vanuit Zakros, Kreta. Die ingot is in die vorm van
   'n diervel, tipies van die ingots uit die tydperk.
   Antieke Koperstaaf vanuit Zakros, Kreta. Die ingot is in die vorm van
   'n diervel, tipies van die ingots uit die tydperk.

   Die Egiptenare het bevind dat die byvoeging van 'n klein hoeveelheid
   tin dit makliker gemaak het om die metaal te giet, dus is bronslegering
   artikels uit Egipte bykans net so oud soos die koper artikels. Die
   gebruik van koper in antieke Sjina dateer terug tot ten minste 2000
   v.C. Teen 1200 v.C. is brons artikels van uitstaande gehalte reeds
   vervaardig. Oetzi die Ysman 'n goed gepreserveerde lyk van 'n man wat
   3200 v.C. geleef het, het 'n koperbyl by hom gehad waarvan die metaal
   99.7% suiwer was. Hoë vlakke arseen wat in sy hare gevind is, dui op
   die moontlikheid dat hy betrokke was by die smelt van koper.

   Die gebruik van brons was so algemeen tydens 'n sekere tydperk van die
   menslike beskawing dat dit die Bronstydperk gedoop is. Die
   oorgangstydperk in sekere gebiede tussen die Laat steentydperk en die
   Bronstydperk word die Kopertydperk genoem toe hoë suiwerheid
   kopergereedskap begin verskyn het maar nog saam met steengereedskap in
   gebruik was.
   Alchemie simbool vir koper
   Alchemie simbool vir koper

   Geelkoper, 'n legering van sink en koper was aan die Antieke Grieke
   bekend maar is eers deur die Romeine op groot skaal gebruik.

   Koper is met die godin Aphrodite/Venus in mitologie en alchemie
   verbind, vanweë sy pragtige glans, die antieke gebruik daarvan in
   spieëls en die verbintenis daarvan met Ciprus, wat 'n heiligdom was van
   die godin. In alchemie was die simbool van koper dan ook die simbool
   vir die planeet Venus.

[wysig] Biologiese rol

   Koper is noodsaaklik in alle gevorderde plant- en dierlewe. Koper word
   hoofsaaklik in die bloedstroom op 'n plasmaproteïen genaamd
   ceruloplasmin vervoer.

   Wanneer koper in die ingewande geabsorbeer word, word dit aan albumien
   verbind en na die lewer vervoer. Koper word in 'n verskeidenheid
   ensieme gevind, insluitend die koperkerne van sitochroom oksidase, die
   Cu-Zn bevattende ensiem superoksied dismutase en dit vorm ook die
   hoofmetaal in die suurstofdraende pigment hemosianien. Die bloed van 'n
   krapspesie, Limulus polyphemus gebruik koper in plaas van yster vir die
   vervoer van suurstof.

   Daar word geglo dat sink en koper meeding vir absorpsie in die
   spysverteringskanaal, wat sou meebring dat 'n dieet wat oormatige
   hoeveelhede van een van hierdie twee minerale sou bevat 'n tekort in
   die ander kan veroorsaak. Die RDA vir koper in normale gesonde
   volwassenes is 0.9 mg/dag.

[wysig] Toksisiteit

   Alle koperverbindings, behalwe waar dit andersins bekend is, moet
   hanteer word as sou dit toksies wees. 30g Kopersulfaat kan potensieël
   noodlottig wees in mense. Die aanbevole veilige vlakke van koper in
   drinkwater vir mense wissel afhangende van die bron daarvan, maar is
   gewoonlik tussen 1.5 tot 2 mg/l. Die DRI se toelaatbare vlak van inname
   vir volwassenes van dieetkundige koper vanuit enige bron is 10 mg/dag.

   'n Oorerflike siektetoestand wat Wilson se siekte genoem word
   veroorsaak dat koper in die liggaam ophoop omdat dit nie deur die lewer
   na die gal uitgeskei word nie. Hierdie siektetoestand kan, indien dit
   onbehandeld gelaat word, lei tot brein- en lewerskade. Studies het
   verder ook getoon dat mense wat aan geestesafwykings soos skisofrenie
   lei, geneig is om hoër kopervlakke in hulle liggame te hê. Dit is egter
   nie duidelik of die verhoogde kopervlakke 'n oorsaak of 'n gevolg van
   die afwykings is nie.

[wysig] Algemene gevare

   Die metaal in poeiervorm is 'n brandgevaar. Klere wat in water met
   koperkonsentrasies hoër as 1mg/L koper kan klere vlek wat daarin gewas
   word.

[wysig] Fisiese eienskappe

   Koper is 'n rooierige metaal met 'n hoë elektriese- en termiese
   geleidingsvermoë (onder die suiwer metale teen kamertemperatuur het
   slegs silwer 'n hoër elektriese geleidingsvermoë).

   Daar bestaan twee stabiele isotope van koper, ^63Cu en ^65Cu asook 'n
   aantal radio-isotope. Die meerderheid van die radio-isotope het
   halfleeftye van etlike minute of minder. Die isotoop met die langste
   leeftyd het 'n halfleeftyd van 12.7 ure, met twee vervalmodusse, wat
   tot twee verskillende produkte lei.

   Daar bestaan baie legerings van koper - brons is 'n koper/tin legering
   en geelkoper is 'n koper/sink legering. Monel is 'n koper/nikkel
   legering.

[wysig] Verbindings

   Koper in suiwervorm uit die natuur
   Koper in suiwervorm uit die natuur

   Algemene oksidasietoestande van koper sluit die koper(I) toestand in,
   Cu^1+; en die koper(II) toestand, Cu^2+ in, wat mooi blou- of
   blougroensoute vorm. Onder ongewone toestande kan die +3 toestand ook
   verkry word. Met sterker oksidasiemiddels soos suurstof is die 2+ die
   meer stabiele ene, maar met swakkeres soos in die geval van swael kom
   net die 1+ toestand voor.

   In vaste verbindinge van Cu^1+ kan die ioon 'n groter mobiliteit
   verkry. Dit kan tot sogenaamde superioniese geleiding lei.

   Die groen kleur van Koper(II)karbonaat is die oorsaak van die voorkoms
   van die koperbedekte dakke of -koepels van sommige geboue.
   Koper(II)sulfaat (Blou vitrioel) vorm 'n blou kristallyne pentahidraat
   en is waarskynlik die bekendste koperverbinding in laboratoriums. Dit
   word as swamweerder gebruik.

   Daar bestaan twee stabiele oksiede van koper, Koper(II)oksied (CuO) en
   Koper(I)oksied (Cu[2]O). Koperoksiede word gebruik
   yttriumbariumkoperoksied (YBa[2]Cu[3]O[7-δ]) oftewel YBKO wat die basis
   vorm van baie onkonvensionele supergeleiers.

   Ander verbindings sluit in: Koper(I)chloried, koper(II)chloried),
   koper(II)sulfied.

[wysig] Verspreiding

   Die El Chino oopgroef kopermyn in Nieu-Meksiko.
   Die El Chino oopgroef kopermyn in Nieu-Meksiko.

   Koper word in die suiwer vorm asook in minerale vorm in die natuur
   aangetref. Minerale soos die karbonate azuriet (Cu[3](CO[3])[2](OH)[2])
   en malagiet (Cu[2]CO[3](OH)[2]) is bronne van koper asook die sulfiede
   soos kalkopiriet (CuFeS[2]), borniet (Cu[5]FeS[4]), koweliet (CuS) en
   oksiede soos kupriet (Cu[2]O).

   Die meeste kopererts word ontgin vanuit groot oopgroefmyne in koper
   porfirietneerslae wat tussen 0.4 tot 1.0 persent koper kan bevat.
   Voorbeelde sluit in: Chuquicamata in Chili en die El Chinomyn in
   Nieu-Meksiko.

   Die Internasionale Raad van Koperuitvoerende Lande (CIPEC) wat sedert
   1992 ophou bestaan het, het eens probeer om 'n soortgelyke rol as wat
   OPUL in ru-olie speel, te vervul maar kon egter nie dieselfde mate van
   invloed uitoefen nie, veral vanweë die feit dat die tweede grootste
   produsent, die Verenigde State, nooit 'n lid was nie. Die organisasie
   is in 1967 gestig en die hooflede daarvan was Chili, Peru, Zaïre en
   Zambië.

[wysig] Gebruike

   Koper is 'n pletbare en buigsame metaal en word algemeen gebruik in 'n
   verskeidenheid produkte soos:
     * Koperdraad
     * Koperpyp vir Loodgieterwerk
     * Deurknoppe en ander huishoudelike toerusting.
     * Standbeelde: Die Statue of Liberty bevat byvoorbeeld 81.3 ton
       koper.
     * Elektromagnete
     * Elektriese motors.
     * Elektriese oordraers (en: relay), -geleistange en skakelaars.
     * Vakuumbuise, katodestraalbuise en die magnetron in mikrogolfoonde.
     * Golfpype vir die beheer van mikrogolfstraling.
     * Koper word ook toenemend in geïntegreerde stroombane gebruik waar
       dit as plaasvervanger vir aluminium ingespan word omdat die
       geleidingsvermoë daarvan hoër is.
     * Legerings van koper met nikkel, bv. kupronikkel en Monel word
       gebruik as korrosiebestande materiale in die skeepsboubedryf.
     * As 'n komponent van muntstukke, dikwels 'n kupronikkel legering.
     * In kookware soos braaipanne asook ander eetgery.
     * Sterling silwer wat in eetgery gebruik word, bevat 'n paar persent
       koper.
     * Word gebruik as komponent in glasuursel en ook om glas te kleur.
     * Musiekinstrumente, veral koperblaasinstrumente.
     * Word gebruik as 'n biostatiese oppervlak in hospitale en om dele
       van skepe uit te voer om die skip teen eendemossels, mossels en
       ander skulpdiere te beskerm. Bakterieë sal nie op 'n koperoppervlak
       groei nie omdat dit biostaties is.
     * Baie koperverbindings soos Fehling se oplossing vind toepassings in
       chemie.
     * Koper(II)sulfaat word gebruik as 'n gif en watersuiweraar. Dit word
       ook in verskeie tuinboumiddels gebruik om skimmel (witroes) te
       bestry.

[wysig] Verwysings

     * Los Alamos National Laboratory - Artikel oor koper
     * Copper: Technology & Competitiveness (Summary) Chapter 6: Copper
       Production Technology; Author: Office of Technology Assessment 2005
     * Ooreenstemmende artikel in Engelse weergawe van wikipedia

[wysig] Eksterne skakels

     * WebElements.com – Copper
     * Copper Toxicity Syndrome
     * Copper- Benefits, Deficiency Symptoms And Food Sources
     * The Copper Page
     * Photos of the Parys Mountain Copper Mine near Amlwch, Anglesey,
       Wales

   Vir woordeboekinligting, sien die bladsy koper op WikiWoordeboek
   Kategorie: Chemiese elemente

