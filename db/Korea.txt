Korea


   Kaart van Korea
   Kaart van Korea

   Korea (Koreaans: 한국 in Suid-Korea of 조선 in Noord-Korea) is 'n
   geografiese gebied, beskawing, en 'n voormalige staat wat geleë is op
   die Koreaanse Skiereiland in Oos-Asië. Korea is tans verdeel in
   Noord-Korea en Suid-Korea.

   Alhoewel die grense van die historiese Koreaanse dinastieë gewissel
   het, word die skiereiland vandag gedefinieer saamvallend met die
   politiese grens van die twee Koreas te same. Die skiereiland grens dus
   aan die Volksrepubliek van Sjina in die noordweste en Rusland in die
   noordooste, met Japan wat suidoos daarvan oorkant die Korea Seestraat
   geleë is.

   Die geskiedenis van Korea het begin met die legendariese stigting van
   Gojoseon in 2333 v.C. deur Dangun Feveron. Beperkte taalkundige
   getuienis dui op waarskynlike Altaïese oorsprong vir die mense van
   Korea wie se Mongoolse Steppe kultuur deur migrasie en handel deur die
   volke van Mantsjoerye en Sjina beïnvloed is. Die aanneming van die
   Sjinese skryfstelsel ("hanja" in Koreaans) in die 2de eeu v.C., en
   Boeddhisme in die 4de eeu, het verreikende effekte op die Drie
   Koninkryke van Korea gehad. Koreane het later aangepaste weergawes van
   die kulturele innovasies aan Japan oorgedra.^[1]^[2]^[3]^[4]

   Sedert die Goryeo Dinastie is Korea deur 'n enkele regering regeer en
   het dit politiese en kulturele onafhanklikheid behou tot die 19de eeu
   tenspyte van die Mongoolse invalle van die Goryeo Dinastie in die 13de
   eeu en Japannese invalle van die Joseon Dinastie in die 16de eeu. In
   die 15de eeu is die skilpadskepe, moontlik die wêreld se eerste
   gepanserde oorlogskepe, ontplooi en het Koning Sejong die Grote die
   Koreaanse alfabet, han-geul, uitgevaardig om die hanja (Sjinese
   karakters) te vervang.

   Gedurende die latere deel van die Joseon Dinastie het Korea se
   isolasionistiese beleid dit die Westerse bynaam die "Kluisenaar
   Koninkryk" besorg. Teen die laat 19de eeu het die land die onderwerp
   van die koloniale ambisies van Japan en Europa geword. In 1910 is Korea
   onder dwang deur Japan geannekseer. Die gebied is tot die einde van die
   Tweede Wêreldoorlog in Augustus 1945 deur Japan beset .

   In 1945 het die Sowjetunie en die VSA ooreengekom op die oorgawe en
   ontwapening van Japannese troepe in Korea; die Sowjetunie het die
   oorgawe noord van die 38ste breedtegraad aanvaar en Die VSA die oorgawe
   suid daarvan. Dit het gelei tot die verdeling van Korea deur twee
   grootmoondhede wat vererger is deur die lande se onvermoë om ooreen te
   kom oor die voorwaardes vir Koreaanse onafhanklikheid. Die twee Koue
   Oorlog teenstaanders het daarna afsonderlike regerings wat goedgesind
   teenoor hulle onderskeie ideologieë was in die twee dele van kora
   gevestig wat gelei het tot die ontstaan van die state Noord-Korea en
   Suid-Korea.

[wysig] Verwysings

    1. ^ "Yayoi Period History Summary," BookRags.com; Jared Diamond,
       "Japanese Roots," Discover 19:6 (June 1998); Thayer Watkins, "The
       Genetic Origins of the Japanese"; "Shinto - History to 1900,"
       Encyclopædia Britannica; "The Yayoi period (c. 250 BC–c. AD 250),"
       Encyclopædia Britannica.
    2. ^ "Korean Buddhism Basis of Japanese Buddhism," Seoul Times, June
       18, 2006; "Buddhist Art of Korea & Japan," Asia Society Museum;
       "Kanji," JapanGuide.com; "Pottery," MSN Encarta; "History of
       Japan," JapanVisitor.com.
    3. ^ (1993) Delmer M. Brown (ed.): The Cambridge History of Japan.
       Cambridge University Press, 140-149. ; George Sansom, A History of
       Japan to 1334, Stanford University Press, 1958. p. 47. ISBN
       0-8047-0523-2
    4. ^ From Paekche to Origin of Yamato

    Hierdie artikel omtrent Korea in die algemeen, Noord-Korea of
   Suid-Korea, is tans slegs 'n saadjie. Jy is welkom om by te dra tot die
   Afrikaanse Wikipedia deur dit uit te brei.
   Kategorie: Korea saadjies

