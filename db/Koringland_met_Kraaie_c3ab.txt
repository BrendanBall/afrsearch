Koringland met Kraaie


   Koringland met Kraaie
   Vincent van Gogh, 1890
   olie op doek, × cm
   Van Gogh Museum in Amsterdam

   Koringland met Kraaie is in Julie 1890 geskilder - Van Gogh het geskryf
   het dat hy drie skilderye van groot koringlande onder 'n onrustige
   hemel gemaak het. Dit word algemeen en verkeerdelik geglo dat dit Van
   Gogh se laaste skildery was, of selfs dat hy homself geskiet het terwyl
   hy dit geskilder het. Daar is egter geen getuienis wat die geloof
   ondersteun nie. Volgens dr Jan Hulsker se chronologie het hy nog sewe
   werke na hierdie een geskilder.

   Daar word algemeen saamgestem dat Van Gogh op die aand van 27 Julie
   1890 vir 'n wandeling in die koringlande gegaan het waartydens hy
   homself met 'n rewolwer geskiet het en toe huis toe gegaan het. Hy was
   daarna vir twee dae bedlêend voor hy met sy broer Theo aan sy sy
   gesterf het.

   'n Algemene interpretasie van die skildery is dat dit Van Gogh se
   ongeruste gemoedstoestand weerspieël met 'n donker, onheilspellende
   hemel, die besluiteloosheid van drie paaie wat in verskillende rigtings
   gaan en die swart kraaie bo die toneel as voorbodes of selfs tekens van
   die dood.

   Die skildery word tans deur die Van Gogh Museum in Amsterdam gehou.

[wysig] Kyk ook

   Vincent van Gogh

[wysig] Verwysings

     * Ingo F. Walther and Rainer Metzger, Van Gogh: the Complete
       Paintings, 1997, Benedikt Taschen ISBN 3822882658

[wysig] Eksterne skakels

     * Een weergawe van 'n chronologiese lys van Van Gogh se laaste
       skilderye in die Van Gogh Gallery
     * Het Van Gogh Museum, Amsterdam

   Kategorie: Vincent van Gogh skilderye

