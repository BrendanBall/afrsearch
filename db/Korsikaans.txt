Korsikaans


   Korsikaans (u Corsu) is die Romaanse taal wat op die eiland Korsika
   gepraat word. Dit is 'n variant van Toskaans ('n Italiaanse dialek).
   Daar is ook 'n Korsikaanse Wikipedia.

   Korsikaans, veral Suid-Korsikaans, is tewens nou verwant aan Gallura
   wat in die noorde van Sardinië gepraat word. Daar bestaan
   meningsverskille oor of Noord-Sardyns Korsikaans is, of Suid-Korsikaans
   'n variant van Gallura is, maar dat daar verwantskap bestaan word nie
   betwyfel nie.

   Inhoud

        * 1 Verskil met Frans
        * 2 Verskil met Italiaans
        * 3 Suid-Korsikaans
        * 4 Gebruik
             + 4.1 Toponieme
        * 5 Verwysings

[wysig] Verskil met Frans

   Korsikaans is geen Franse dialek nie, soos deur die volgende voorbeelde
   getuig:
      Korsikaans     Italiaans    Frans      Afrikaans
   a carrega/carreia la sedia  la chaise   die stoel
   u pane            il pane   le pain     die brood
   u vinu            il vino   le vin      die wyn
   a via             la via    la rue      die straat/pad
   la chjesa         la chiesa l'église    die kerk
   u core            il cuore  le coeur    die hart
   spiacevole                  désagréable onaangenaam
   studià            studiare  étudier     studeer

   Desnieteenstaande word die invloed van Frans op Korsikaans steeds
   groter. Dit is veral duidelik in die oorneem van Franse woorde in
   Korsikaanse vorm. Hierdeur raak die Italiaanse wortels van die taal
   stadig maar seker verlore. Daar word egter in die laaste paar jaar weer
   op laerskool onderwys gegee in Korsikaans.

[wysig] Verskil met Italiaans

   Ook met Italiaans bestaan verskille. Die Italiaanse uitgang -o by
   substantiewe is in Korsikaans -u (net soos in so te sê alle
   Suiditaliaanse dialekte, soos Sisiliaans en Napolitaans). Die
   verandering van core naar cuore (hart) (diftongering), kom nie in
   Korsikaans voor nie.

   Soos hierbo vermeld word nuwe woorde deurgaans uit Frans oorgeneem, nie
   uit Italiaans nie, waardeur gesê word dat daar nie langer van 'n
   Italiaanse dialek gepraat kan word nie. Die debat oor dialek of taal
   kan egter nog steeds gevoer word, maar by die gebruik van die woord
   taal in 'n ruim sin kan daar geen bespreking oor bestaan dat Korsikaans
   wel 'n taal is nie.

[wysig] Suid-Korsikaans

   Suid-Korsikaans word van ander vorms van die taal onderskei deur die
   woord perd (Italiaans cavallo, Frans cheval) wat in die noorde as
   cavallu, in die suide as cavaddu geskryf en gepraat word.

[wysig] Gebruik

   Deur die Franse taalpolitiek en deur die toevloed van Franstaliges
   (veral deur die toevloei van gerepatrieerde Franse uit Algerië) is
   Korsikaans onder groot druk: dit word minder en minder gespraat, en wie
   dit nog wel praat, gebruik meer en meer Franse woorde in Korsikaans.

   Sedert die einde van die twintigste eeu het 'n Korsikaans 'n oplewing
   ondergaan. Dit word op skool aangebied, en veelvuldig gebruik deur
   lokale sangers en sanggroepe, soos I Muvrini en A Filetta, wat ook
   buite Frankryk bereomdheid verwerf het.

[wysig] Toponieme

   Die meeste toponieme op korsika het van oudsher 'n Toskaanse spelling
   (soos Bastia, Calvi, Bonifacio), sommige plekname het inmiddels
   verfrans (Saint-Florent, Ile-Rousse, Cargèse). Die meeste toponieme het
   egter ook 'n Korsikaanse variant: Ajaccio - Aiacciu Bonifacio -
   Bunifaziu Cap Corse - Capicorsu Cargèse - Carghjese Corte - Corti
   Ile-Rousse - Isula Rossa Saint-Florent - San Fiurenzu Nebbio - Nebbiu
   Patrimonio - Patrimoniu Porto - Portu Porto-Vecchio - Porti-Veghju

   Al vermeld meeste verkeerstekens inmiddels beide variante, is die
   gebruik om met 'n spuit kannetjie die Frans/Toskaanse naam weg te spuit
   of aan te pas met die Korsikaanse spelling (meestal deur die 'o' te
   veranderen in 'n 'u') nog steeds wydverspreid.

[wysig] Verwysings

     * Jacq. Fusina, Parlons Corse, Editions L'Harmattan, Paris 1999
     * Jacq. Fusina, Les racines de la vie, La Corse naturelle, Editions
       CRITT/DRAE/DRT, Paris 1991

                                Italiese tale
            Italiese groep: Oskies | Umbries | Faliskies | Latyn
                                Romaanse tale
     Iberoromaans: Asturies | Galicies | Katalaans | Portugees | Spaans
   Galloromaans: Langues d'oil: Frans | Gallo | | Lorreins | | Normandies
       (Auregnais | Guernésiais | Jèrriais | Sercquiais) Pikardies |
                  Champenois | Wallonies | Anglo-Normandies
    Oksitaans: Aranees | Auvergnat | Gaskons | Languedokies | Limousin |
                                 Provensaals
                              Frankoprovensaals
                Retoromaans: Romansch | Ladinies | Friulaans
              Italoromaans: Dalmaties | Italiaans | Napolitaans
   Suid-Romaans: Korsikaans Sardies (Campidanies, Galluraans, Logudories,
                                 Sassaries)
   Balkanromaans: Aroemeens | Istro-Roemaans | Meglenoroemaans | Roemeens
                                  Romaanse
          Kunstale: Interlingua | Interlingue | Lingua Franca Nova

   Wikipedia
   Sien gerus Wikipedia se uitgawe in Korsikaans
   Kategorieë: Natuurlike taal • Romaanse tale

