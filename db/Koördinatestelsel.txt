Koördinatestelsel


   Die Cartesiese koördinatestelsel.
   Die Cartesiese koördinatestelsel.

   In wiskunde en toepassing is 'n koördinatestelsel, of
   koördinaatstelsel, 'n stelsel om 'n tupel van getalle aan elk van die
   punte in 'n n-dimensionele ruimte toe te ken. "Getalle" beteken in baie
   gevalle reële getalle, maar kan ook, afhangende van die konteks,
   komplekse getalle of elemente van een of ander ander veld beteken.
   Indien die ruimte of variëteit gekrom is, mag dit nie moontlik wees om
   'n konsekwente koördinatestelsel vir die hele ruimte verskaf. In die
   geval word 'n versameling van koördinatestelsels, wat kaarte genoem
   word, gebruik om 'n atlas saam te stel wat die hele ruimte dek.

   As die ruimte een of ander addisionele algebraïese struktuur het, sal
   die koördinate ook onder ringe of groepe transformeer; 'n besonder
   beroemde voorbeeld in die geval is die Lie groepe.

   Alhoewel enige spesifieke koördinatestelsel nuttig is vir numeriese
   berekeninge in 'n gegewe ruimte, word die ruimte beskou as iets wat
   onafhanklik van enige besonder koördinaat keuse bestaan. Volgens
   konvensie is die oorsprong van die koördinatestelsel in Cartesiese
   koördinate die punt (0, 0, ..., 0), wat aan enige punt in die
   Euklidiese ruimte toegeken kan word.

   In sommige koördinatestelsel word sommige punte geassosieer met
   veelvuldige koördinaat tupels, b.v. die oorsprong in die
   poolkoördinatestelsel: r = 0 maar θ kan enige hoek wees.

   Inhoud

        * 1 Voorbeelde
        * 2 Transformasies
        * 3 Stelsels wat algemeen gebruik word
        * 4 Sterrekundige stelsels
        * 5 Minder algemene koördinatestelsels

[wysig] Voorbeelde

   'n Voorbeeld van 'n koördinatestelsel is om 'n punt P in die Euklidiese
   ruimte R^n te beskryf met 'n n-tupel

          P = (r[1], ..., r[n])

   van reële getalle

          r[1], ..., r[n].

   Hierdie getalle r[1], ..., r[n] word diekoördinate van die punt P
   genoem.

   As 'n deelversameling S van 'n Euklidiese ruimte word kontinu afgebeeld
   op 'n ander topologiese ruimte, dit definieer koördinate in die
   afbeelding van S. Dit kan 'n parametrisering van die afbeelding genoem
   word aangesien dit getalle toeken aan die punte. Die ooreenkoms is
   uniek slegs as die afbeelding bijektief is.

   Die stelsel waarvolgens lengte - en breedtegraad aan geografiese
   liggings toegeken word is 'n koördinatestelsel. In die geval is die
   parametrisering nie uniek by die Noord- en Suidpole.

[wysig] Transformasies

   'n Koördinaattransformasie is 'n omskakeling van een stelsel na 'n
   ander, om die selfde stelsel te beskryf.

   Twee koördinaattransformasies kan met elke bijeksie van die ruimte na
   ditself geassosieer word:
     * sodat die nuwe koördinate van die afbeelding van elke punt
       dieselfde is as die ou koördinate van die oorspronklike punt (die
       formules vir die afbeelding is die omgekeerde van die van die
       koördinaattransformasie)
     * sodat die ou koördinate van die afbeeelding van elke punt dieselfde
       is as die nuwe koördinate van die oorspronklike punt (die formules
       vir die afbeelding is die as die van die koördinaattransformasie)

   Byvoorbeeld, in 1D, as die afbeelding 'n translasie van 3 na regs is,
   skuif die eerste die oorsprong van 0 na 3, sodat die koördinaat van
   elke punt 3 minder word, terwyl die tweede die oorsprong van 0 na -3
   skuif, sodat die koördinaat van elke punt 3 meer word.

[wysig] Stelsels wat algemeen gebruik word

   Van die koördinatestelsels sluit in:
     * Die Cartesiese koördinatestelsel (wat ook die "regheokige
       koördinatestelsel" genoem word), wat, vir driedimensionele plat
       ruimte, gebruik drie getalle wat afstande voorstel.
     * Curvilinear koördinate is 'n veralgemening van koördinatestelsels
       in die algemeen; die stelsel is gegrond op die interseksie van
       krommes.
     * Die Poolkoördinatestelsels:
          + Sirkulêre koördinatestelsel (alegemeen bekend as die
            Poolkoördinatestelsel) stel 'n punt in 'n vlak voor deur 'n
            hoek en 'n afstand van die oorsprong.
          + Silindriese koördinatestelsel stel 'n punt in ruimte voor deur
            'n hoek, 'n afstand van die oorsprong-as en 'n hoogte.
          + Sferiese koördinatestelsel stel 'n punt in ruimte voor met
            twee hoeke en 'n afstand van die oorsprong.
               o Geografiese koördinatestelsel
     * Plücker koördinate is 'n metdoe om lyne in 3D Euklidiese ruimte
       voor te stel deur ses-tupel van getalle te gebruik as homogene
       koördinate.
     * Veralgemeende koördinate word in die Lagrangiese behandeling van
       meganika gebruik.
     * Kanoniese koördinate word in die Hamiltoniese behandeling van
       meganika gebruik.
     * Intrinsieke koördinate beskryf 'n punt op 'n kromme met die lengte
       van die kromme tot by die punt en die hoek van die raaklyn an die
       punt vorm die x-as.
     * Parallelle koördinate visualiseer 'n punt in n-dimensionele ruimte
       as 'n polielyn wat punte op n vertikale lyne verbind.

[wysig] Sterrekundige stelsels

     * Celestial koördinatestelsel
          + Horisontale koördinatestelsel
          + Ekwatoriale koördinatestelsel - gegrond op Aarderotasie
          + Meridianale koördinatestelsel
          + Virginale koördinatestelsel
          + Ekliptiese koördinatestelsel - gegrond op Sonnestelsel rotasie
          + Galactic koördinatestelsel - gegrond op Melkweg rotasie
     * ekstragalactic koördinatestelsels
          + supergalactic koördinatestelsel - gegrond op 'n vlak van
            plaaslike supercluster van sterrestelsels
          + comoving koördinate - geldig tot by die deeltjie horison

[wysig] Minder algemene koördinatestelsels

   Die onderstaande koördinatestelsels het spesiale gebruike. Hulle het
   almal eienskappe van ortogonale koördinatestelsels, dit is die
   koördinaatoppervlak ontmoet teen regte hoeke.
     * Ellipties silindriese koördinate
     * Ellipsoïede koördinate
     * Prolate sferoïediese koördinate
     * Oblate sferoïediese koördinate
     * Koniese koördinate
     * Paraboliese silindriese koördinate
     * Paraboliese koördinate (driedimensioneel)
     * Paraboloïdale koördinate
     * Bipolêre silindriese koördinate
     * Toroïdale koördinate
     * Bisferiese koördinate
     * Bihoekige koördinate

   Kategorie: Koördinatestelsels

