Końskowola


   Końskowola
   Location of Końskowola
   Voivodship          Lublin Woiwodskap
   Munisipale regering '
   Burgermeester
   Area                9,8 km²
   Bevolking
    - city
    - urban
    - digtheid
                       2188 (2005)
                       223.3/km²
   Gestig
   City rights         1532-1870
   Latitude
   Longitude           51°25' N
                       22°03' E
   Areakode            +48
   Car plates          LPU
   Twin towns          geen
   Municipal Website

   Końskowola is 'n dorp in suidoos Pole tussen Puławy en Lublin, naby
   Kurów op die Kurówka rivier. Dit is die hoofdorp van 'n kommune binne
   die Puławy provinsie en die Lublin Woiwodskap. Die dorp het 'n
   populasie van 2 188 in die 2004 sensus gehad.

[wysig] Geskiedenis

   Die dorp is in die 14de eeu gestig, met die naam Witowska Wola.
   Konińskawola ('n kombinasie van Jan z Konina (Jan Koniński, Jan van
   Konin): die naam van die eienaar; en Wola: 'n landbou dorp) is in 1442
   aangeteken, maar die naam is eers in die 19de eeu verander na
   Końskowola.

   Die dorp in 8 Junie 1532 geinkorporeer, en as privaat dorp het dit
   gedien as 'n sentrum vir die voedingstowwe vir die omliggende omgewing.
   Dit het ook verskeie weefstof fabrieke gehad. Baie mense het
   geïmmmigreer na die dorp, veral van ander dele van Pole, en Sakse.

   Ná die derde verdeling van Pole in 1795, is dit geannekseer deur
   Oostenryk. In 1809 het dit deel geword van die hertogdom van Warskou en
   in 1815 van die Koninkryk van Pole.

   Ná die Januarie rebellie in 1870 het die dorp sy oktrooi verloor, en
   nooit weer herwin nie.

   Gedurende die Russiese Revolusie van 1905 is betogings en solidariteit
   stakings georganiseer. Die dorp het weer deel van Pole geword in 1918.

   Końskowola is op 15 September 1939 beset deur Duitse troepe gedurende
   die Tweede Wêreldoorlog. 'n Krygsgevangeniskamp (wat gou weer
   gelikwideer is) en kampe vir slawerny (wat op plase gewerk het, en
   paaie en spoorbane gebou het tot 1943) is deur die Duitsers opgestel.

   'n Ghetto is opgerig, waarna baie groepe Jode, insluitende van
   Slowakye, verplaas is. Op 8 Mei 1942 is baie Jode na die
   Sobibor-verdelgingskamp geneem. 'n Menseslagting is in Oktober deur die
   Duitse reserwe polisie bataljon 101 uitgevoer van tussen 800 en 1 000
   Jode, insluitende vroue en kinders. Die oorblywende bewoners van die
   ghetto is na ander kampe verplaas.

   In 1944 het die Duitsers beplan om die dorp af te brand met die aantog
   van die anti-Fascistiese magte. Vegters van die Poolse ondergrondse
   Armia Krajowa, en die Bataliony Chłopskie, het op 25 Julie 1944 die
   Duitsers aangeval; en later met die Sowjetmagte die area oorwin.

[wysig] Toerisme

   'n Rooms-Katolieke kerk met grafte van die Opaliński and Lubomirski
   families wat in 1670 gerestoureer is, 'n Rooms-Katolieke kerk wat in
   1613 in die Lublin Renaissance argitektoniese styl gebou is, en die
   ruïne van 'n Lutherse begraafplaas is toeriste attraksies.

   Die dorp is ook bekend as die plek waar die Poolse digters Franciszek
   Dionizy Kniaźnin en Franciszek Zabłocki gesterf het.

   Die Poolse skrywer Henryk Sienkiewicz wat 'n Nobelprys vir letterkunde
   gewen het, het die dorp in sy roman Met vuur en swaard vermeld: "baie
   swak bier ook in hierdie Końskowola, het Mr. Zagłoba opgemerk".

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Category:Konskowola ghetto
     * Transport list in a Sobibor site
     * Końskowola during a war - photos
     * Geskiedenis van Końskowola (Pools)

   Kategorie: Dorpe in Pole

