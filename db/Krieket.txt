Krieket


   Krieket is 'n kolf-en-bal sport wat gewoonlik tussen twee spanne van
   elf spelers elk gespeel word. Dit het sy ontstaan in Engeland en word
   hoofsaaklik gespeel in die lande van die Britse Statebond. In die lande
   van Suid-Asië, insluitend Indië, Pakistan, en Sri Lanka, is krieket
   verreweg die gewildste sport. Dis ook 'n gewilde somersport in die
   Verenigde Koninkryk, Australië, Suid-Afrika, en Nieu-Seeland.

   'n Wedstryd kan aanhou vir 6 of meer uur per dag vir 5 dae, in een vorm
   van die spel, en nog steeds nie 'n uitslag lewer nie - die
   verskeidenheid intervalle vir middagete en tee, en die ryk terminologie
   is kenmerkende aspekte wat maklik dié wat nie met die spel vertroud is
   nie, deurmekaar maak. Vir sy ondersteuners hou die spel uitstaande
   sportmylpale en intense mededinging tussen topkrieketnasies in. Dit het
   self al op kere gesorg vir diplomatiese spanning, die mees berugste
   geval, dié van die "Bodyline"-reeks tussen Engeland en Australië.
   'n Kriekettoets in spel.
   'n Kriekettoets in spel.

   Inhoud

        * 1 Doel en opsomming
        * 2 Reëls van krieket
             + 2.1 Spelers en beamptes
             + 2.2 Die speelveld
             + 2.3 Wedstrydstruktuur
             + 2.4 Boul en paaltjies neem
             + 2.5 Veldwerk en paaltjiewagterspel
             + 2.6 Ander rolle

[wysig] Doel en opsomming

   Krieket is 'n bal- en kolfsport waarvan die doel is om meer punte
   (lopies) as die ander span aan te teken. 'n Wedstryd word opgedeel in
   beurte waartydens die een span boul en die ander span kolf.
   Tradisioneel bestaan 'n wedstryd uit twee beurte vir elke span, maar
   sedert die sewentiger jare word ook 1-beurtwedstryde gespeel. Die
   afgelope twee jaar word daar ook wedstryde gespeel waarvan 'n beurt
   slegs uit twintig boulbeurte bestaan.

   Indien, in 'n 2-beurtswedstryd, die span wat eerste kolf almal uit is
   in hulle 2de beurt met 'n totaal (1ste en 2de beurt) wat minder is as
   die 1ste beurt telling van die opponente, dan verloor die span met 'n
   beurt en n lopies, waar n die verskil is in die tellings tussen die
   spanne. Indien die span wat laaste kolf uitgeboul word met die totale
   van altwee spanne se 2 beurte ewe veel dan word die wedstryd gelyk
   verklaar (baie raar).

   Indien die wedstryd slegs 1 beurt per span het met 'n vasgestelde
   aantal boulbeurte, en die wedstryd word tydelik onderbreek deur slegte
   weer, dan word daar gebruik gemaak van die Duckworth-Lewismetode om 'n
   nuwe, verkorte teiken te bereken.

[wysig] Reëls van krieket

   Die spel word gespeel met inagneming van 42 reëls van krieket, wat deur
   die Marylebone Krieketklub in gesprek met die hoofkrieketnasies
   ontwikkel is. Ander reëls ondersteun die hoofreëls en verander dit
   sodanig vir verskillende toestande.

[wysig] Spelers en beamptes

   Elke span bestaan uit 11 spelers. Afhangende van sy primêre vaardigheid
   word 'n speler geklasifiseer as 'n bouler of 'n kolwer. 'n
   Gebalanseerde span het gewoonlik 5 of 6 spesialiskolwers en 4 of 5
   spesialisboulers. 'n Speler wat uitstaan as beide 'n bouler en kolwer
   staan beken as 'n veelsydige speler. Een van die spelers in die span
   wat besig is om te boul neem die rol van 'n paaltjiewagter, wat 'n
   spesialisveldwerkposisie is.

   Twee beamptes, bekend as skeidsregters, neem toesig or 'n wedstryd. Een
   skeidsregter staan agter die paaltjies aan die kant van waar daar
   geboul word en beslis oor die meeste situasies. Die ander een staan
   naby die posisie wat "regby" genoem word, wat 'n syaansig bied van die
   kolwer, en beslis oor situasies waarin hy 'n beter aansig het. In party
   profesionele wedstryde mag hulle beslissings verwys na derde
   skeidsregter wat nie op die veld dien nie en die bystand het van
   televisie kyk-weers.

[wysig] Die speelveld

   'n Krieketveld bestaan uit 'n ovaalvormige grasveld. Daar is geen vaste
   regulasies met betrekking tot die dimensies van die veld nie maar die
   diameter van die veld wissel tussen 130 m en 150 m (daar sal
   uitsonderings wees). In meeste stadions word die veld afgebaken met 'n
   tou en staan bekend as die grens.

   Die Kolfblad

   Meeste van die aksie vind in die middel van die veld plaas op 'n
   reghoekige kleistrook met kort gras wat die kolfblad genoem word. Die
   kolfblad se dimensies is 3,05 m by 20,12 m.

   Aan beide kante van die kolfblad word drie klein houtpale, genoem die
   paaltjies, in die grond ingedruk. Twee hout dwarsstukkies, genoem die
   dwarsbalkies, sit in groewe bo-op die drie paaltjies en raak met hulle
   punte aanmekaar. Elke stel van drie paalties en twee dwarspaaltjies
   word saam die paaltjies genoem. Een kant van die kolfblad is waar die
   kolwer staan en kolf en aan aan die ander kant is van waar die bouler
   boul. Na elke boulbeurt word die kante omgeruil.

   Dele van die veld Vir 'n wedstryd wat bestaan uit een kolfbeurt en
   beperkte aantal boulbeurte (eendag-wedstryd) is daar twee addisionele
   veldmerke. Die binnering is 'n sirkel met radius van 27 m gemeet vanaf
   die middel van die kolfblad. Die nabye-binnering is 'n sirkel met
   radius van 13,7 m wat getrek word vanaf die paaltjies waar die kolwer
   staan. Hierdie dele word gebruik in veldbeperkings tydens 'n
   eendag-wedstryd.

   Plasing van veldwerkers

[wysig] Wedstrydstruktuur

   Die loot

   Op die eerste dag van die wedstryd ondersoek die kapteins (en hulle
   raadgewers) die blad en bepaal watter spelers beste gepas sal wees vir
   die spesifieke blad en kies dan hulle 11 spelers. Die kapteins van die
   twee spanne loot dan deur 'n muntstuk op te skiet. Die kaptein wat die
   loot wen mag dan besluit of sy span eerste gaan boul of kolf.

   Die loot in krieket is gewoonlik van baie meer belang as in ander
   sporte. Omdat die spel so lank is en die gedrag van die kolfblad oor
   die bestek van 5 dae dramaties kan verander, is dit 'n geweldige
   voordeel om te kan kies om eerste te boul of te kolf, na gelang van de
   omstandighede.

   Boulbeurte

   Die wedstryd word onderverdeel in boulbeurte. Elke boulbeurt bestaan
   uit ses agtereenvolgende aflewerings deur dieselfde bouler. Geen bouler
   word toegelaat om agtereenvolgende boulbeurte te boul nie. Na die
   voltooiing van 'n boulbeurt neem die bouler 'n veldwerkposisie in, en
   'n ander speler neem die boulwerk oor. Die kant van waar daar geboul
   word, ruil ook aan die einde van elke boulbeurt. Die skeidsregter wat
   dan aan die bouler se kant van die kolfblad gestaan het, beweeg na
   regby, en die skeidsregter wat op regby gestaan het, beweeg na die kant
   van die nuwe bouler.

   Einde van 'n kolfbeurt

   'n Kolfbeurt eindig wanneer:
    1. tien uit elf van die kolwers uit is,
    2. 'n span wat 'n teiken (lopies) jaag dit vermag het,
    3. die voorafbebaalde aantal boulbeurte geboul is (in eendag wedstryde
       is dit gewoonlik 50), of
    4. 'n kaptein die kolfbeurt verklaar (dit is nie van toepassing in
       eendagwedstryde nie).

[wysig] Boul en paaltjies neem

[wysig] Veldwerk en paaltjiewagterspel

[wysig] Ander rolle

   Kategorie: Krieket

