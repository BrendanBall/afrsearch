Kriptografie


   Kriptografie (vanuit Grieks kryptòs, "Weggesteek", en gràphein, "om te
   skryf") is tradisioneel, die studie van tegnieke om inligting vanaf die
   normale leesbare formaat na 'n formaat om te skakel wat vir ongewenste
   partye wat mag toegang verkry tot die kommunikasiekanaal,
   onverstaanbaar te maak. Verder word gepoog om dit so moeilik as
   moontlik te maak om te ontsyfer sonder die geheime kennis (sleutel) wat
   as invoer tot die ontsyferingsalgoritme dien. In die verlede is
   kriptografie ingespan om geheimhouding tydens strategies belangrike
   kommunikasie te verseker (tipies kommunikasie van spioene, militêre
   leiers, en diplomate).

   In die laaste paar dekades van die 20^ste eeu het die toepassing van
   kriptografie uitgebrei na die versekering van ander partye se
   identiteit soos met digitale handtekeninge en digitale kontant. Verder
   is kriptografie meer en meer ingespan om burgerlikes se privaatheid te
   beskerm. Dikwels is die tegnologie ingebou in die infrastruktuur vir
   rekenaar- en telekommunikasie en is die gebruikers nie eers bewus van
   die gebruik daarvan nie.

   Kripto-analise is die studieveld wat hom bemoei met die metodes om
   kriptografie te ontsyfer. Kripto-analise en kriptografie word dikwels
   saam gegroepeer onder die omvattende term kriptologie wat dus al die
   fasette van die vakgebied beslaan. In praktyk word "kriptografie" egter
   ook gebruik wanneer daar na dié vakgebied in sy geheel verwys word.

   Kriptografie is 'n interdisiplinêre vak wat ontleen uit vele ander
   studievelde. Voor die ontstaan van rekenaars was dit gewoonlik nou
   verbind met taalkunde. Deesdae het die klem na die tegniese aspekte van
   die wiskunde verskuif, veral getalteorie, inligtingsteorie, berekende
   kompleksiteit, statistiek en diskrete wiskunde.

   Verwante studievelde is steganografie — die studie van die verbloeming
   van die bestaan van 'n boodskap, waar daar gekonsentreer word op
   tegnieke om die bestaan van boodskappe te versteek eerder as om inhoud
   te verander (bv. microdots, of onsigbare ink — en verkeersanalise, wat
   die analise van kommunikasiepatrone, om geheime inligting te ontsyfer,
   behels.

   Inhoud

        * 1 Terminologie
        * 2 Kripto-analise
        * 3 Geskiedenis van kriptografie
        * 4 Sien ook
        * 5 Eksterne skakels

[wysig] Terminologie

   Die oorspronklike inligting wat beskerm moet word deur kriptografie
   word klare teks (Engels: plaintext) genoem. Versluiering
   (Engels:Encryption) is die proses om die klare teks na 'n onleesbare
   vorm ook syferteks of soms syfergram genoem, om te skakel.

   Ontsyfering (Engels:Decryption) is die omgekeerde proses wat dan die
   omskakeling van die syferteks na klare teks toe, behels. 'n Syferkode
   is die algoritme vir versluiering en ontsyfering. Die syferkode word
   normaalweg deur 'n sleutel beheer — 'n geheime stukkie inligting wat
   bepaal hoe die syferteks geskep word. Die protokol spesifiseer die
   besonderhede van hoe die syferkodes gebruik moet word om die taak te
   verrig.

   In alledaagse taal word 'n geheime "kode" en "syferkodes" dikwels in 'n
   sinonieme verband gebruik. In kriptografie het die term egter 'n
   spesiale tegniese betekenis: 'n Geheime kode is 'n metode wat gebruik
   word in klassieke kriptografie waar kodewoorde die klare teks vervang
   (bv. "Lekker braai" vervang "Val aan met eerste lig"). Klassieke
   syferkode vervang of herrangskik individuele letters volgens 'n
   algoritme (bv. "val aan met eerste lig" word nou "bsd vvd ssf klarde
   ddo" deur vervanging). Die geheime inligting in 'n kode word
   gespesifiseer deur 'n kodeboek.

[wysig] Kripto-analise

   'n Kripto-analis kan as die natuurlike vyand van die Kriptograaf gesien
   word. Die rolle is egter aanvullend aangesien dit nodig is om
   kripto-analise te verstaan om veilige kriptografie te kan skep.

   Daar bestaan 'n wye verskeidenheid kripto-analitiese aanvalsmetodes: 'n
   Belangrike onderskeid wat getref kan word draai rondom watter kennis
   die aanvaller kan bekom en wat hy kan doen om meer geheime inligting te
   verkry, bv. het die kripto-analis toegang tot die syferteks? Het hy of
   kan hy van die gewone teks raai? Kan hy kies om klare teks te laat
   versluier volgens dieselfde algoritme en sodoende die wiskundige
   verband tussen die gewone teks en syferteks vas te stel?

   Indien 'n kriptografiese stelsel 'n sleutel of sleutelwoord gebruik is
   dit vatbaar vir 'n uitgebreide soektog metode en is tipies die swakste
   skakel in sodanige stelsels.

[wysig] Geskiedenis van kriptografie

   Hoofartikel: Geskiedenis van kriptografie

   Kriptografie het 'n lang en kleurvolle geskiedenis. Die vroegste vorms
   van geheimskrif het slegs 'n pen en papier vereis. Vroeg in die
   twintigste eeu is verskeie masjiene ontwerp om die versluiering van
   inligting moontlik te maak wat die rotor tipe masjiene soos die bekende
   Enigma wat in die Tweede Wêreldoorlog gebruik is, insluit. Die
   syferkode wat deur hierdie tipe masjiene teweeg gebring is, het
   kripto-analise baie ingewikkelder gemaak. Die Enigma se kode is
   byvoorbeeld eers ontsyfer na 'n intensiewe poging en nadat 'n masjien
   gekonfiskeer is.

   Met die aanvang van digitale rekenaars en elektronika, kon baie
   komplekse syferkodes geïmplementeer word. Omdat rekenaars met binêre
   kombinasies werk en nie slegs afhanklik is van die 26 letters van die
   alfabet wat tipes in die meganiese syfermasjiene gebruik is nie, bied
   die syferkode meer weerstand teen kripto-analitiese aanvalle.

   Uitgebreide akademiese navorsing na moderne kriptografie het eers
   onlangs begin — Die algemene publiek het eers begin deelneem met die
   spesifikasie van die DES en die ontwikkeling van die RSA. Baie
   vooruitgang in die vakgebied het sedertien plaasgevind en vandag is
   kriptografie 'n tegnologie waarop miljoene mense staatmaak vir
   kommunikasie op die internet asook selfone.

[wysig] Sien ook

     * en:Topics in cryptography — an analytical list of articles and
       terms.
     * en:Books on cryptography — an annotated list of suggested readings.
     * en:List of cryptographers — an annotated list of cryptographers.
     * Important publications in cryptography — some cryptography papers
       in computer science.
     * en:List of cryptography topics — an alphabetical list of
       cryptography articles.

[wysig] Eksterne skakels

     * Helger's cryptography pointers
     * RSA Laboratories' FAQ About today's cryptography essentially
       elementary coverage
     * sci.crypt mini-FAQ (more recent)
     * Savard's glossary an extensive and detailed view of cryptographic
       history with emphasis on crypto devices
     * Open source project CrypTool - Exhaustive educational tool about
       cryptography and cryptanalysis, freeware.

   Kategorieë: Toegepaste wiskunde • Kriptografie • Rekenaar en wiskundige
   berekeninge

