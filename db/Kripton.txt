Kripton



   36                       broom ← kripton → rubidium
   Ar
   ↑
   Kr
   ↓
   Xe

                                                             periodieke tabel

                                                                  Algemeen
                                      Naam, Simbool, Getal kripton, Kr, 36
                                                  Chemiese reeks edelgasse
                                             Groep, Periode, Blok 18, 4, p
                                                        Voorkoms kleurloos
                                               Atoommassa 83.798 (2) g/mol
                                 Elektronkonfigurasie [Ar] 3d^10 4s^2 4p^6
                                            Elektrone per skil 2, 8, 18, 8
                                                        Fisiese Eienskappe
                                                              Toestand gas
                                             Digtheid (0 °C, 101.325 kPa)
                                                                 3.749 g/L
                                                        Smeltpunt 115.79 K
                                                             (-157.36 °C)
                                                         Kookpunt 119.93 K
                                                             (-153.22 °C)
                                          Kritieke punt 209.41 K, 5.50 MPa
                                               Smeltingswarmte 1.64 kJ/mol
                                             Verdampingswarmte 9.08 kJ/mol
                               Warmtekapasiteit (25 °C) 20.786 J/(mol·K)

   CAPTION: Dampdruk {{{kommentaar}}}

                                           P/Pa   1  10 100 1 k 10 k 100 k
                                         teen T/K 59 65 74  84   99   120

                                                           Atoomeienskappe
                                   Kristalstruktuur kubies vlakgesentreerd
                                                      Oksidasietoestande 2
                              Elektronegatiwiteit 3.00 (Skaal van Pauling)
                                                       Ionisasie energieë
                                                (meer) 1ste: 1350.8 kJ/mol
                                                        2de: 2350.4 kJ/mol
                                                         3rde: 3565 kJ/mol
                                                  Atoomradius (ber.) 88 pm
                                                   Kovalente radius 110 pm
                                               Van der Waals radius 202 pm
                                                                   Diverse
                                     Magnetiese rangskikking nie-magneties
                         Termiese geleidingsvermoë (300 K) 9.43 mW/(m·K)
                                     Spoed van klank (gas, 23 °C) 220 m/s
                                      Spoed van klank (vloeistof) 1120 m/s
                                              CAS-registernommer 7439-90-9
                                                        Vernaamste isotope

                  CAPTION: Hoofartikel: Isotope van krypton

                              iso   NV   halfleeftyd VM    VE (MeV)   VP
                             ^78Kr 0.35% 2.3×10^20 j ε ε -           ^78Se
                             ^79Kr sin   35.04 h     ε   -           ^79Br
                                                     β^+ 0.604       ^79Br
                                                     γ   0.26, 0.39,
                                                         0.60        -
                             ^80Kr 2.25% Kr is stabiel met 44 neutrone
                             ^81Kr sin   2.29×10^5 j ε   -           ^81Br
                                                     γ   0.281       -
                             ^82Kr 11.6% Kr is stabiel met 46 neutrone
                             ^83Kr 11.5% Kr is stabiel met 47 neutrone
                             ^84Kr 57%   Kr is stabiel met 48 neutrone
                             ^85Kr sin   10.756 j    β^- 0.687       ^85Rb
                             ^86Kr 17.3% Kr is stabiel met 50 neutrone

                                                                Verwysings

   Kripton is 'n chemiese element in die periodieke tabel met die simbool
   Kr en atoomgetal van 36. Kripton is 'n kleurlose edelgas wat in
   spoorhoeveelhede in die atmosfeer voorkom en word ontgin deur die
   distillasie van vervloeide lug. Dit word dikwels saam met ander skaars
   gasse gebruik in fluoresserende lampe. Kripton is vir alle praktiese
   doeleindes inert maar daar is al verbindings met fluoor bekend. Kripton
   vorm ook klatrate met water wanneer atome daarvan in die
   waterkristalnetwerk vasgevang word.

   Inhoud

        * 1 Kenmerkende eienskappe
        * 2 Geskiedenis
        * 3 Verspreiding
        * 4 Verbindings
        * 5 Isotope
        * 6 Kriptonfluoriedlaser
        * 7 Eksterne skakels
        * 8 Verwysings

[wysig] Kenmerkende eienskappe

   Kripton word 'n edelgas genoem vanweë sy lae chemiese reaktiwiteit en
   word gekenmerk deur sy heldergroen en oranje spektrum. Dit is een van
   die produkte van die kernfisie van uraan. Kripton in sy vastestofvorm
   is 'n wit, kristallyne materiaal met 'n kubies vlakgesentreerde
   kristalstruktuur wat 'n algemene eienskap is van die edelgasse.

[wysig] Geskiedenis

   Kripton (vanaf Grieks κρυπτός wat "versteek") beteken is 'n die
   Verenigde Koninkryk in 1898 deur William Ramsay en Morris Travers
   ontdek in die oorblywende fraksie nadat hulle bykans al die komponente
   van vloeibare lug laat verdamp het. In 1960 is 'n internasionale
   ooreenkoms bereik wat die meter gedefinieer het in terme van die lig
   wat vanaf 'n kripton isotoop uitgestraal word. Hierdie ooreenkoms het
   die ou standaard meter wat in uit 'n platinum-iridiumlegering
   vervaardig is en in Parys bewaar is vervang. In Oktober van 1983 is die
   kripton standaard deur die Internasionale Buro vir Gewigte en Mates
   vervang. 'n Meter word nou gedefinieer deur die afstand wat lig aflê in
   'n vakuum in 'n 1/299 792 458 deel van 'n sekonde.

[wysig] Verspreiding

   Die konsentrasie van hierdie gas in die atmosfeer is ongeveer 1 dpm.
   Dit kan uit lug herwin word deur fraksionele distillasie.

[wysig] Verbindings

   Soos die ander edelgasse word kripton as 'n chemiese inerte element
   beskou. Studies wat egter sedert die 1960's gedoen is toon dat daar wel
   verbindings van kripton bestaan. Kriptondifluoried is in
   gramhoeveelhede vervaardig en kan op verskeie maniere vervaardig word.
   Ander fluoriede en 'n sout van kripton oksosuur is ook gevind. ArKr+ en
   KrH+ molekulêre ione is al ondersoek en daar bestaan bewyse dat KrXe of
   KrXe+ bestaan.

   Navorsers by die Universiteit van Helsinki in Finland het onlangs HKrCN
   en HKrCCH (kriptonhidried-sianied en hidrokripto-asetileen)
   gesintetiseer; hulle is stabiel tot en met 40 K [1].

[wysig] Isotope

   Kripton kom natuurlik in vyf verskillende stabiele isotope en een
   effens Radio-aktiewe isotoop. Kripton se kenmerkende spektrum word
   maklik verkry met baie skerp lyne. Kr-81 is die produk van atmosferiese
   reaksies met ander natuurlike isotope van Kripton. Dit is radio-aktief
   met 'n halfleeftyd van 250 000 jaar. Soos xenon is kripton baie vlugtig
   naby oppervlakwaters en is Kr-81 dus al gebruik om die ouderdom van
   grondwaters vas te stel.

   Kr-85 is 'n inerte radio-aktiewe edelgas met 'n halfleeftyd van 10.76
   jaar, wat ontstaan as gevolg van die kernfissie van uraan en plutonium.
   Bronne van die materiaal sluit in kernbomtoetse, kernreaktore en die
   vrystelling van Kr-85 tydens die herverwerking van brandstofstawe van
   kernreaktore.

   Daar bestaan 'n waarneembare verskil in konsentrasies van Kr-85 in die
   noordelike halfrond en in die suidelike halfrond. Die konsentrasie by
   die Noordpool is ongeveer 30% hoër as by die Suidpool vanweë die feit
   dat die meeste Kr-85 in die noordelike halfrond vervaardig word en die
   vermenging tussen die noordelike- en suidelike halfronde relatief
   stadig is.

[wysig] Kriptonfluoriedlaser

   Een groot gebruik van kripton is die kriptonfluoriedlaser. Sekere
   hoeveelhede energie word bygevoeg om kripton gas te forseer om met
   fluoorgas te reageer om kriptonfluoried te vorm (KrF[2]).

   Die verbinding ontbind sodra die verskaffing van energie gestaak word.
   Tydens die ontbindingsproses word die oortollige chemiese energie wat
   in die verbinding gestoor is, uitgestraal in die vorm van sterk
   laserenergie.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Krypton
     * WebElements.com – se artikel oor Kripton
     * Artikel oor Kriptonfluoriedlasers
     * 'n Wiki oor Berekeningschemie

[wysig] Verwysings

     * "Chemical Elements: From Carbon to Krypton" By: David Newton &
       Lawrence W. Baker
     * "Krypton 85: a Review of the Literature and an Analysis of
       Radiation Hazards" By: William P. Kirk

   Kategorie: Chemiese elemente

