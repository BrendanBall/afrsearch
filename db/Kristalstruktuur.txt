Kristalstruktuur


   Baie vaste stowwe het 'n kristallyne struktuur. Dit wil sê dat hulle
   bestaan uit 'n reëlmatige stapeling van 'n strukturele eenheid
   (molekules, ione, atome) wat as boustene daarvan beskou kan word. Die
   strukturele eenhede vorm 'n driedimensionele rooster. In
   kristallografie word die gestapelde strukturele eenhede eenheidselle
   genoem.

   Die reëlmatige stapeling word (Paralelle) verskuiwingsimmetrie genoem.
   Naas die verskuiwingsimmetrie bestaan daar ook die interne simmetrie
   binne dié eenhede. Die somtotaal van die soorte simmetrieë word die
   kristalstruktuursimmetrie genoem.

   'n Tegniek wat gebruik kan word om die kristalstruktuur te bepaal is
   X-straaldiffraksie. Dit is tot op hede (2003) nog die noukeurigste
   metode om die struktuur van molekules te ondersoek. Die
   kristalstrukture van meer as 250 000 organiese verbindings is reeds
   bepaal en opgeteken in die Cambridge Structural Database.

   Buiste kristallyne vaste stowwe bestaan daar ook glasstrukture en
   amorfe strukture.

   Inhoud

        * 1 Kristalsimmetrie
             + 1.1 Verskuiwingsimmetrie
             + 1.2 Interne simmetrie
        * 2 Klassifikasie van roosters

[wysig] Kristalsimmetrie

   Kristalstrukture word gekenmerk deur hul simmetrie. Daar kan tussen
   twee vorme van simmetrie onderskei word:
    1. verskuiwingsimmetrie tussen die eenheidselle
    2. interne simmetrie tussen verskillende dele van die eenheidsel

[wysig] Verskuiwingsimmetrie

   Verskuiwingsimmetrie beteken dat 'n mens die struktuureenheid telkens
   weer opnuut teëkom wanneer 'n mens 'n bietjie verder af (blik verskuif)
   in die kristal kyk. Hierdie verskuiwingsimmetrie kan op sy beste
   beskryf word deur 'n eenheidsvektor. Omdat 'n kristal driedimensioneel
   is word daar vir 'n volledige beskrywing, drie sulke vektore of selasse
   benodig wat nie in één vlak lê nie.

   Gesamentlik vorm hierdie vektore 'n parallellopipedum of blok wat die
   eenheidsel genoem word. Die drie eenheidsvektore (a,b,c) word die
   selasse of selkonstante genoem. Afhangende van die aan- of afwesigheid
   van rotasiesimmetrie kan die asse willekeurige hoeke (α,β,γ) met mekaar
   vorm of moet hulle haaks ten opsigte van mekaar staan. Daar word ook
   aan die relatiewe lengtes van hierdie asse, afhangende van die
   oorhoofse simmetrie, beperkinge opgelê. Die volgende is moontlike
   rooster:
     * triklinies (a, b, c, α, β, γ almal willekeurig)
     * monoklinies (a, b, c, β almal willekeurig, α = γ = 90°)
     * ortorombies (a, b, c willekeurig, α = β = γ = 90°)
     * tetragonaal (a = b, c willekeurig, α = β = γ = 90°)
     * rombohedries (a = b = c, α = β = γ)
     * heksagonaal (a = b, c willekeurig, α = β = 90° γ = 120°)
     * kubies (a = b = c, α = β = γ = 90°)

   'n Konvensie wat in kristallografie gevolg word is dat daar sover
   moontlike gepoog word om die hoogste moontlike simmetrie gebruik word
   om 'n kristalrooster te beskryf. Verder word daar ook waar moontlik die
   kortste asse a, b en c gebruik wat die rooster korrek kan beskryf.

   In sommige gevalle is dit moontlik om 'n rooster te beskryf met 'n hoër
   simmetrie deur die volume van die eenheidsel met 2, 3 of 4 te
   vermenigvuldig (sentrering). Dit lei dan tot 'n sogenaamde
   nie-primitiewe rooster. Daar is 14 kombinasies van roosters met
   sentrering, die sogenaamde Bravais-tralie.

[wysig] Interne simmetrie

   Die interne simmetrie tussen verskillende dele van die eenheidsel kan
   die vorm aanneem van 'n inversie (die omkeer van al drie die
   ruimtekoördinate), 'n spieëling (die loodregte omkeer van 'n
   ruimtekoördinaat ten opsigte van 'n denkbeeldige vlak) en 'n rotasie
   (die draai van die ruimte om 'n denkbeeldige lyn). Omdat 'n
   kristalstruktuur altyd ook 'n verskuiwingsimmetrie het, kom slegs 2-,
   3-, 4- en 6-voudige rotasiesimmetrie voor. Naas suiwer spieëling en
   rotasie is daar ook kombinasies van spieëling en rotasie moontlik met
   klein verskuiwings (kleiner as die verskuiwing tussen eenheidselle).

   Kristalstrukture in die verskillende roostersoorte kan verskillende
   simmetrie-elemente bevat:
     * 'n Trikliniese kristalstruktuur kan slegs inversiesimmetrie bevat
     * 'n Monokliniese kristalstruktuur het 'n dubbele rotasie of 'n
       dubbele rotasie en 'n spieëling of 'n kombinasie van die twee.
     * 'n Ortorombiese struktuur het drie dubbele rotosies of twee dubbele
       rotasies en 'n spieëling of drie spieëlings.
     * 'n Tetragonale struktuur het ten minste een viervoudige rotasie
     * 'n Rombohedriese of 'n heksagonale struktuur het ten minste een
       drievoudige rotasie.
     * 'n Kubiese struktuur het ten minste een drievoudige rotasie (langs
       die liggaamsdiagonaal van die kubus) en drie twee- of viervoudige
       rotasies langs die drie asse en/of drie spieëlvlakke loodreg ten
       opsigte van die asse.

   Alle moontlike kombinasies van roostersoorte met alle kombinasies van
   interne simmetrie wat daarin voor kan kom gee presies 230 ruimtegroepe.

[wysig] Klassifikasie van roosters

   Die roosters kas op verskeie maniere ingedel word. Daar is in totaal
   sewe kristallografiese stelsels, wat in 14 sogenaamde Bravaistralies
   verdeel kan word. Hierdie tralies en stelsels word in onderstaande
   tabel weergegee.

                                                     triklinies Triklinies
                                         monoklinies primitief gesentreerd
                           Monoklinies, primitief Monoklinies, gesentreerd
                                          ortorombies primitief grondvlak-
                                                    gesentreerd ruimtelik-
                                                         gesentreerd vlak-
                                                               gesentreerd
    Ortorombies, primitief Ortorombies, grondvlak gesentreerd Ortorombies,
                    ruimtelik gesentreerd Ortorombies, vlakken gesentreerd
                                                   heksagonaal Heksagonaal
                                                              Rombohedries
                                                  (trigonaal) Rombohedries
                                          tetragonaal primitief ruimtelik-
                                                               gesentreerd
                  Tetragonaal, primitief Tetragonaal, ruimtelikgesentreerd
                                                                    kubies
                            (isometries) Primitief kubies|primitief Kubies
                         ruimtelikgesentreerd|ruimtelikgesentreerd Kubisch
                                           vlakgesentreerd|vlakgesentreerd
    Kubies, primitief Kubies, ruimtelikgesentreerd Kubies, vlakgesentreerd

   Kategorie: Kristallografie

