Kroonprinses van Denemarke


   'n Antieke klokhorlosie vanaf die Kroonprinses van Denemarke
   'n Antieke klokhorlosie vanaf die Kroonprinses van Denemarke

   Die Kroonprinses van Denemarke was 'n Deense skip van die
   Deens-Asiatiese Kompanjie wat op 9 Junie 1752 by Mosselbaai gestrand
   het, Oos van die Hartenbeesriviermond.

   Die skip is gebou met die doel om handel te dryf met Indië deur te vaar
   tussen Kopenhagen, Denemarke en Tranquebar, Indië. Die skip het gesink
   op haar derde terugtog vanaf Indië.

   Inhoud

        * 1 Oudhede gered vanaf Die Kroonprinses van Denemarke
             + 1.1 Die klokhorlosie
             + 1.2 Die porselein kom
             + 1.3 'n Skeepsklok
        * 2 Reise van die Kroonprinses van Denemarke
             + 2.1 Eerste reis
             + 2.2 Tweede reis
             + 2.3 Derde reis
             + 2.4 In Mosselbaai
        * 3 Dokumente in bewaring
        * 4 Bemanning wat in Suid-Afrika agtergebly het
        * 5 Alternatiewe name
        * 6 Bronne:

[wysig] Oudhede gered vanaf Die Kroonprinses van Denemarke

   'n Antieke porselein kom, komende van die Kroonprinses van Denemarke
   'n Antieke porselein kom, komende van die Kroonprinses van Denemarke

   Daar bestaan vandag nog twee items wat volgens oorlewering aan boord
   van die Kroonprinses van Denemarke was toe die skip gestrand het in
   1752: 'n klokhorlosie en 'n porselein kom. Daar is 'n skeepsklok by die
   Nasionale museum in Kopenhagen wat afkomstig is van Kroonprinses van
   Denemarke.

[wysig] Die klokhorlosie

   'n Aantieke klokhorlosie was aanland gebring deur Bertel Pedersen
   Randers toe die skip in 1752 in Mosselbaai gestrand het. Die klok was
   eers in die besit van die genealoog Molly Hanley. Bartel Pietersen was
   die oer-oer-oupagrootjie van Mollie se moeder, Caroline Barry (née
   Becker). Na Molly se dood is die klok in besit van Molly Hanley se
   seun, Dr. MB Hanley, in Kaapstad gelaat. Een van die mees opmerkendste
   eienskappe van die klok is die veelkleurige perlemoer insetsels aan die
   basis van die klok.

[wysig] Die porselein kom

   'n Antieke porselein kom (huidiglik in die Diaz-museum in Mosselbaai)
   was ook van die skip verwyder. Die kom was alledaags in sy soort en is
   na sy herwinning geskenk aan Esias Meyer en was geslagte lank behou in
   die Meyer-familie. Die kom se tentoonstellingsplakaat by die museum
   beweer egter dat die porselein kom eintlik van 'n ander skip afkomstig
   is; die Huis te Marquette, wat in 1734 in dieselfde omgewing gestrand
   het. Esias Meyer het ook die bemanning van dié skip gehelp deur na
   Kaapstad te gaan om hulp te soek. Molley Hanley se navorsing en
   gesprekke met die Meyer-familie toon egter dat die kom aan Esias Meyer
   geskenk is deur Svend Finger, die kaptein van Die Kroonprinses van
   Denemarke. Daar is in Januarie 2007 'n ondersoek ingestel om die
   herkoms van die kom te bevestig; die uitslag is nog nie bekend nie.
   Die skeepsklok van Kroonprinses van Denemarke wat in die Nasionale
   museum in Kopenhagen te vinde is (Foto geneem deur Palle Kvist)
   Die skeepsklok van Kroonprinses van Denemarke wat in die Nasionale
   museum in Kopenhagen te vinde is (Foto geneem deur Palle Kvist)

[wysig] 'n Skeepsklok

   'n Skeepsklok van Kroonprinses van Denemarke kan gevind word in die
   Nasionale museum van Kopenhagen se klein Tranquebar uitstelling. Op die
   klok is gegraveer: "Cronprincessen of Dannemarch Anno 1745"

[wysig] Reise van die Kroonprinses van Denemarke

[wysig] Eerste reis

     * 1744: Die skip word ter water gelê
     * Somer 1745: Die eerste berekening van die aandeel uitgifte word
       bereken.
     * 15 Desember 1745: Vertrek vanaf Denemarke
     * 09 Julie 1746: Arriveer in Tranquebar
     * 03 Februarie 1747: Vertrek vanaf Tranquebar
     * 27 April 1747: 'n Suid-ooste wind verhoed die skip om die Kaapse
       hawe te bereik. Die Kaptein roep die skeepsraad bymekaar om te
       besluit of hulle moet wag vir die wind om te bedaar totdat hulle by
       die Kaapse hawe kan anker en of hulle moet voortvaar na St. Helena.
       Uit vrees dat hulle St. Helena mag mis in donker mis besluit hulle
       om te wag tot die storm bedaar. Die skip moes verskeie dae wag
       voordat dit die hawe kon binnegaan. Terwyl die skip in die hawe was
       het 'n Noorde wind die skip in gevaar geplaas. Inderhaas moes die
       bemanning nuwe ankertoue koop.
     * 20 Mei 1747: Die skip word beweeg na 'n veilige posisie tussen twee
       Hollandse skepe.
     * 23 Mei 1747: Die skip vuur nege geweerskote wat beantwoord met sewe
       deur die Kasteel van die Kaap. 'n buitengewone ekstra vyf skote is
       gevuur om dankbaarheid te betoon vir die hulp wat die skip ontvang
       het tydens hul verblyf in die hawe. Die skip vertrek uit die Kaapse
       hawe.
     * September 1747 die skip bereik Helsingør in Denemarke.

   Passasiers
     * Kaptein: E. Sporring
     * Eerste offisier: Nathanael Aars
     * Manskap: Jens Knie
     * Kommersiële assistent: M. Ziervogel
     * Chirurg: Christiaan Sievers
     * Die slaaf Alexander van Colombo
     __________________________________________________________________

[wysig] Tweede reis

   Hierdie is 'n foto van die oorspronklike protokol dokument van
   KroonPrinses se tweede rit. Die skrif lees: Kaptein: Emmanuel Sporring,
   Aankoper en skeepsassistent: Michael Reinhart, Hoof offisier: Casper
   Fenger en Kapelaan: Hance David Celius en Jens Knie as bemaningslede
   van Kroonprinsess (Geneem deur Palle Kvist; Argiewe van Kopenhagen)
   Hierdie is 'n foto van die oorspronklike protokol dokument van
   KroonPrinses se tweede rit. Die skrif lees: Kaptein: Emmanuel Sporring,
   Aankoper en skeepsassistent: Michael Reinhart, Hoof offisier: Casper
   Fenger en Kapelaan: Hance David Celius en Jens Knie as bemaningslede
   van Kroonprinsess (Geneem deur Palle Kvist; Argiewe van Kopenhagen)
     * 07 November 1748: Vertrek vanaf Denemarke
     * 18 Mei 1749: Arriveer in Tranquebar
     * 05 November 1749: Vertrek vanaf Tranquebar
     * Mei 1750: Anker in Kopenhagen

          Passasiers:

     * Kaptein: E. Sporring
     * Swend Finger: Eerste offisier
     * Aankoper en skeepsaggent: Michael Reinhart
     * Kapelaan: Hance David Celius
     * Jens Knie
     __________________________________________________________________

[wysig] Derde reis

     * 3 November 1750: Vertrek vanaf Denemarke
     * 29 Mei 1751: Arriveer in Tranquebar
     * 2 November 1751: Vertrek vanaf Tranquebar
     * 4 Februarie 1752: Uit vrees vir seerowers in die omgewing word
       reelings word getref sodat die skip saam met 'n Engelse vloot vaar.
     * 7 Mei 1752: Water sypel die romp van die skip binne na 'n storm.
     * 10 Mei 1752: Swaar golwe breek oor die agterstewe van die skip en
       beskadig die stuurboord.
     * 14 Mei 1752: Die pompe moet voortdurend werk om die water uit die
       skip te hou. Die see is so rof dat 'n kajuit ingee en die rys en
       Indiese koring daarin gestoor was wegvoer in die see in.
     * 15 Mei 1752: Die Kaptein roep die skeepsraad bymekaar om te
       beraadslaag oor hul plan van aksie. Hulle besluit om in 'n
       noordelike rigting na die naaste land te vaar.
     * 20 Mei 1752: Die bemanning gewaar die kuslyn.
     * 23 Mei 1752: Die swak weer klaar op en die Kaptein stuur 'n
       roeibootjie om die skip om die skade wat die skip opgedoen het van
       nader te beskou. Hulle vind dat die agterstewe van die skip besig
       is om uitmekaar te skeur. Die skeepsraad word weereens bymekaar
       geroep vir beraadslaging oor wat hul te doen staan.
     * 25 Mei 1752: Die skip anker vas in 'n klein hawetjie. Verkenning
       word gedoen met die hoop om mense aan land te vind.
     * 1 Junie 1752: Landdros Hoack en 'n aantal gewapende ridders kom te
       voorskyn om te hoor wat aan die gang is.
     * 6 Junie 1752: Die skip vaar voort na Mosselbaai.
     * 10 Junie 1752: Die skip bereik Mosselbaai en gooi anker.

          Passasiers:

     * Kaptein: Svend Finger
     * Hoofoffisier: Van Deurs
     * Eerste offisier: Libenberg (Sterf op die terugtog)
     * Vierde offisier: Rolf Mathiesen
     * Korporaal: Christian Matsen
     * Bootsman: Bartel Pietersen (Pedersen) van Randers
     * Jongste offisier: Michael Hansen Lindegaard
     * Assistent: Hans Holm (Sterf oppad na Tranquebar)]
     * Assistent: Sóren Sparre (Opvolger van Hans Holm)
     * Komersieële assistent: M. Ziervogel
     * Subassistent: Fuchs (Sterf op die terugtog)
     * Kok: Gerhard Wessel
     * Kapelaan: Hans David Hansen Celsius
     * Seeman: Hans Christian
     * Offisier: Munck
     * Offisier: Rotwitt
     * Offisier: Colendal
     * Konstabel: Tonners Tolsen
     * Jens Dolmer
     * Olle Mortensen
     * 2 vakleerlinge
     * 5 seuns
     * 4 Passasiers vanaf Tranquebar (een het as kok opgetree en een as 'n
       bakker aan boord van die skip)
     * 'n Slaafseun wat gekoop deur die kaptein in Tranquebar gekoop is.
     * 'n Portugese verstekeling wat tydens die terugtog ontdek is.
     * Marcus Jacob Croese (het in die Kaap agtergebly)
     * Johannes Thomas Roodewald van Kopenhagen (het in die Kaap
       agtergebly)
     * Jurgen Stamp van Flensburg (het in die Kaap agtergebly)
     * Sivert Jacobsen Wiid (het in die Kaap agtergebly)

          Vrag:

     * Sandelhout
     * Peper
     * Rys
     * Katoen
     __________________________________________________________________

[wysig] In Mosselbaai

     * 16 Junie 1752: Die skip is skoongemaak en die vrag word vir die
       eerste keer geïnspekteer. Alhoewel daar baie kokkerotte was, was
       die vrag droog. Die rys was egter in so 'n swak toestand dat dit
       oorboord gegooi is.
     * 24 Junie 1752: Die skip se waterlyn word ondersoek. Die meeste
       skade was bokant die waterlyn maar die planke aan die onderkant van
       die boeg was verrot.
     * 25 Junie 1752: Die ammunisie van die skip word na die land gebring.
       Verdere inspeksie toon dat die hout rondom die laste en boute
       geheel en al verrot is.
     * 26 Junie 1752: Die skeepsraad besin vir twee dae of die skip
       herstel kan word.
     * 27 Junie 1752: Die besluit word geneem om die skip naby genoeg aan
       die die strand te bring sodat die vrag afgelaai kan word. Ziervogel
       word na die Kaap gestuur om te reel vir 'n wettige ondersoek van
       die skip se toestand.
     * 28 Junie 1752: Die skip word nader gebring na die land. Die eerste
       vate word aan land gebring asook 30 lewende varke en materiale en
       seile wat gebruik kan word om aan wal 'n tent op te slaan. Die
       aflaai poging word egter vertraag deur ongure weer.
     * 1 Julie 1752 Jan Andries Hozak gee kennis in die Kaap dat die
       Kroonprinses gestrand het in Mosselbaai.
     * 6 Julie 1752: Die skeepsraad vergader weer en besluit om nie vir
       die inspekteurs van die Kaap te wag nie maar om die skip nog nader
       aan die strand te bring. Hulle besluit verder om met die hulp van
       die boere in die omgewing 'n stoor te bou vir die skeepsvrag. Die
       skrynwerker het dieselfde dag nog na die land gegaan om te
       onderhandel met die boere sodat die stoor sonder verdere
       vertragings gebou kan word.
     * 10 Julie 1752: Die eerste verpakking katoen word afgelaai van die
       skip af.
     * 16 Julie 1752: 431 houers katoen is herwin en geberg in 'n tydelike
       tent.
     * 18 Julie 1752: Peper word in vate gelaai en aan land gebring.
       Alhoewel die boukontrak vir 'n stoor nie ooreengekom is nie gee die
       landdros toestemming dat die bouery kan begin.
     * 23 Julie 1752: Twee inspekteurs arriveer vanaf die Kaap om die skip
       se toestand te ondersoek en die skade te sertifiseer. Hulle is goed
       betaal en vertrek met 'n slawe seun as geskenk vir die goeweneur
       aan die Kaap.
     * Augustus 1752: Die stoorhuis is voltooi en die peper geberg in die
       stoorhuis. Die peper is vervoer in sakke wat van die seile gemaak
       is.
     * 23 Augustus 1752: Aflaai werk word belemmer deur 'n sterk see en
       die skip se boot en roeibootjie word beskadig. Die bemanning eis om
       almal aan land te gaan.
     * 25 Augustus 1752: Die skeepsraad besluit om die skip teen die
       sandbank te laat loop sodat hulle die sandelhout kan aflaai asook
       van die skip se toerusting en wat all die voorrade wat nog aan
       boord van die skip was.

   Hulle ontvang 'n berig dat hulle pos sal kan stuur via 'n Holands skip
   en 'n verslag word opgetrek aan die Asiatiese Kompanjie om aansoek te
   doen dat 'n skip gestuur word na Mosselbaai om die herwonne vrag te kom
   haal.
     * September 1752: Die stoorhuis is te klein en die bemaning
       onderhandel met 'n boer, Hendrik Roy, vir materiaal om 'n bykomende
       strooistoor te bou.
     * 19 September 1752: Die offisiere trek uit hul tent in die eindpunt
       van die stoorhuis.
     * 26 September 1752: Tydens 'n skeepsraadsvergadering verklaar Munk
       en Rotwitt dat hulle binnekort wil vertrek, selfs al is dit sonder
       toestemming. Die kaptein sê egter dat hulle eers die sandalhout en
       die maste van die skip sal moet herwin voordat enige iemand kan
       vertrek.
     * 2 Oktober 1752: Die skeepsraad besluit dat die meeste van die
       bemanningslede die terrein kan verlaat en dat die wagte wat
       agterbly die oorblywende hout sal probeer herwin.
     * 3 Oktober 1752: Die eerste van die bemanning, Rotwitt en Kapelaan
       David Hansen Celsius, verlaat die terrein.
     * 19 Oktober 1752: Die versendingskis word na die firma de Wet
       gestuur vanwaar die na die Deense Asiatise kompanjie gestuur kon
       word.
     * 26-28 Oktober 1752: altesame 60 bemanningslede word terugeneem na
       die Kaap toe per wa terwyl 26 mans agter bly om die vrag te bewaak.
       Die wat agter gebly het, het 'n salarisverhoging gekry as
       bemoediging.
     * 11 Desember 1752: Die eerste Hollandse skip arriveer vanaf
       Batavieë, waarmee die bemanning kan terugkeer na Europa. Die plan
       was om die bemanning oor drie skepe te versprei.
     * 1 Januarie 1753: Offisier Munck verlaat die Kaap saam met 12 manne
       aan boord van die "Hercules" onder die stuur van Kaptein Berns. Die
       Deense skip "Prinsess Wilhelmine Caroline" het in tyd gearriveer om
       die res van die bemanning terug te neem na Denemarke.
     * 14 Januarie 1753: Die direkteure van die Deens Asiatiese Komanjie
       skryf 'n brief wat aandui dat twee skepe gestuur sal word om die
       herwonne vrag na Denemarke terug te bring.
     * 12 Maart 1753: Die kaptein begin sy terugtog na Mosselbaai per wa.
     * 5 Julie 1753: Die brief van die Deens Asiatiese Kompanjie word
       ontvang tot groot vreugde van die oorblywende bemanningslede. Hulle
       reel 'n groot party waarheen ook die plaaslike mense genooi word.
     * 13 Julie 1753: Die frigat "Prins Christian" arriveer in Valsbaai
       onder die stuur van kaptein Jorgen Martensen Gronborg.
     * 15 Julie 1753: 'n tweede Deense skip "Rigernes Onske" onder die
       leiding van Kaptein Johan Chr. arriveer by die Kaap.
     * 27 Julie 1753: 'n Koerier lig die manne in Mosselbaai in oor die
       aankoms van "Prins Christian" Kaptein Gronborg wou weet hoeveel
       mense nog leef en watter voorrade hy moet saambring. Hy versoek
       verder dat 'n offisier gestuur moet word wat hom kan help om by
       Mosselbaai in te vaar. Offisier Mathiesen is onmiddelik gestuur met
       al die inligting wat die kaptein aangevra het.
     * 8 Augustus 1753: Die bemanning van die Kroonprinses in Mosselbaai
       hoor van die aankoms van die "Rigernes Onske"
     * 7 September 1753: In Mosselbaai word skepe op die horison gewaar en
       groot vure aangesteek, maar tot hul teleurstelling was dit nie
       vewagte Deense skepe nie.
     * 19 September 1753: Die Deens skip "Rigernes Onske" arriveer in
       Mosselbaai.
     * 1 Oktober 1753: Hulle begin om die katoen houers op die Deense skip
       te laai.
     * 6 Oktober 1753: Die eerste peper word op die Deense skip gelaai.
       Die "Prins Cristian" arriveer in Mosselbaai.
     * 20 Oktober 1753: Die bemanning gaan aan boord van die twee skepe en
       die anker word gelig om na die Kaap te vaar. Bartel Pietersen en
       Olle Mortensen (Beide was soldate in Tranquebar) besluit om agter
       te bly.
     * 2 November 1753: Die "Rigernes Onske" arriveer in die Kaap
     * 5 November 1753: "Prins Cristian" arriveer in die Kaap.
     * 7 Desmeber 1753: Beide Deense skepe verlaat die Kaap na Kopenhagen
       en het in 1754 Kopenhagen veilig bereik.

[wysig] Dokumente in bewaring

   Die skeepsdokument van die reise van Kroonprinses van Denemarke is tans
   in die bewaring van die Nasionale Argiewe in Kopenhagen(Geneem deur
   Palle Kvist; Argiewe van Kopenhagen)
   Die skeepsdokument van die reise van Kroonprinses van Denemarke is tans
   in die bewaring van die Nasionale Argiewe in Kopenhagen(Geneem deur
   Palle Kvist; Argiewe van Kopenhagen)

   Volgens die Kaapse argief se Resolusies van die Beleidsraad van die
   Kaap van Goeie Hoop is op 5 Julie 1752 tweeduisend Rijksdaalders, uit
   die rekening van die Deens-Asiatiese kompanje, uitbetaal aan die
   kaptein Swend Finger.

   Swend Finger het volgens die dokument op 7 November 1752 in Kaapstad
   opgedaag. 'n Tweede resolusie, geneem op 8 November 1752, toon dat die
   geld aangewend is deur Swend Finger om 'n wa te huur sodat die bemaning
   van die skip na Kaapstad vervoer kan word en om plaaslike kostes in
   Mosselbaai te dek. Die raad het met die resolusie 'n tweede betaling
   van twee duisend Rijksdaalders aan die kaptein goedgekeur.

   Op 19 Desember 1752 is daar weer 'n verwysing in die argiewe dat die
   bemaning te voet, vanuit Mosselbaai, opgedaag het om aansoek te doen
   vir 'n bykomende tweeduisend Rijksdaalders.

   'n Hele aantal Kroonprinses van Denemarke se oorspronklike
   skeepsdokumente is in bewaring by die Nasionale argiewe van Kopenhagen.

[wysig] Bemanning wat in Suid-Afrika agtergebly het

   Volgens die dokumente in die Kaapse argiewe het 5 persone wat op die
   Kroonprinses van Denemarke was toestemming gekry om in Suid-Afrika te
   bly.
    1. Bartel Pietersen van Randers as Timmerman
    2. Marcus Jacob Croese
    3. Johannes Thomas Roodewald van Kopenhagen
    4. Jurgen Stamp van Flensburg, as slagter
    5. Sivert Jacobsen Wiid, as Kuiper

[wysig] Alternatiewe name

   Die Kroonprinses van Denemarke het verskeie alternatiewe name:
    1. Deens: CronPrincess aft Danmark, Cronprinsesse af Danmark en Cron
       Princess af Dannemars.
    2. Nederlands De kroon princesse van deenmarcken.
    3. Engels Crown Princess of Denmark.

[wysig] Bronne:

    1. Shipwrecks on the Southern Cape Coast
    2. Stamvader Bartel Pieterse - Navorsing deur Gerda Pieterse
    3. Resolutions of the Council of Policy of Cape of Good Hope, Cape
       Town Archives Repository, South Africa File C. 130, pp. 359-364.
    4. Resolutions of the Council of Policy of Cape of Good Hope, Cape
       Town Archives Repository, South Africa File Reference code: C. 130,
       pp. 340-342.
    5. List of ships - Danish and foreign - which in the years 1620-1845
       were commanded to or from Tranquebar
    6. Afhandling om Thee
    7. Bladsy van Palle Kvist
    8. Bladsy van Niels Marthinussen
    9. Storm round the Cape. Dangerous Danish voyages. 'n Dokument ontvang
       van die Diaz Museum in Mosselbaai. Die dokument is 'n engelse
       vertaling (wat gereel is deur M Hanley) van 'n Deense boek met
       dieselfde naam wat geskryf is deur die geskiedkundige G.
       Nørregaard.

   Kategorieë: Denemarke • Seevaart • Skeepswrakke

