Krugerhuis


   Die Krugerhuis is die historiese Pretoriase woning van die
   Afrikanerleier en president van die Zuid-Afrikaansche Republiek, Paul
   Kruger. Die huis is ontwerp in 1884 deur die argitek Tom Claridge en
   gebou deur Charles Clark. Melk, in plaas van water, is gebruik om die
   sement te meng aangesien die sement wat beskikbaar was toe die huis
   gebou is, van 'n lae gehalte was. Die huis was ook onder die eerste in
   Pretoria wat oor elektrisiteit beskik het. In die huis word
   oorspronklike meubels, items van dieselfde periode, verskeie geskenke
   wat aan Paul Kruger gegee is en ander memorabilia uitgestal. Op die
   huis se stoep is twee klipleeus wat op 10 Oktober 1896 aan president
   Kruger as verjaarsdaggeskenk gegee is deur die mynmagnaat, Barney
   Barnato.

   Die Krugerhuis is tans 'n huismuseum wat die tydperk waarin Paul Kruger
   geleef het, weerspieël.

[wysig] Eksterne skakels

     * Amptelike webwerf van die Krugerhuismuseum

   Kategorieë: Geboue in Suid-Afrika • Pretoria

