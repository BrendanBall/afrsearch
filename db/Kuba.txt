Kuba


   CAPTION: Republiek van Kuba
   República de Cuba


        Wapen van Kuba
   Vlag Wapen
   Nasionale leuse: Patria o Muerte  (Spaans)
   "Tuisland of die Dood" ^a
   Volkslied: La Bayamesa'  ("Die Bayamo Lied")
   Ligging van Kuba
   Hoofstad                 Havana
                            23°8′N 82°23′W
   Grootste stad            Havana
   Amptelike tale           Spaans
   Regering
   President van die
   Consejo de Estado de Cuba
                            Sosialistiese republiek^b
                            Raúl Castro Ruz
   Onafhanklikheid
   Onafhanklikheid
   Verklaar^c
   Republiek uitgeroep
   Kubaanse Revolusie
                            van Spanje
                            10 Oktober 1868
                            20 Mei 1902
                            1 Januarie 1959
   Oppervlakte
    - Totaal

    - Water (%)
                            1_E11 110 861 km^2  (105ste)
   Bevolking
    - 2006 skatting
    - Digtheid
                            11 382 820 (73ste)
                            102 / km^2 (97ste)
   BBP (KKP)
    - Totaal
    - Per capita            2005 skatting

                            39 17 biljoen (–)
                            $3,900(–)
   Geldeenheid              Peso CUP
                            Omskakelbare Peso ^d (CUC)
   Tydsone
    - Somertyd              EST (UTC-5)
                            (begin 11 Maart; eindig 4 November) (UTC-4)
   Internet-TLD             .cu
   Skakelkode               +53
   ^a Soos vertoon op die rugkant van die 1992 munt^[1] (let daarop dat
   die Spaanse woord "Patria" eerder na "Tuisland" as "Vader-" of
   "Moederland" vertaal behoort te word).
   ^b^[2] stel dat "Kuba is 'n onafhanklike en soewereine sosialistiese
   staat [Artikel 1]... die naam van die Kubaanse staat is Republiek van
   Kuba [Artikel 2]". Die gebruik van "sosialistiese republiek" om die
   regeringsvorm van Kuba aan te dui is byna eenvormig, maar
   regeringsvorms het nie 'n ooreengekome topologie nie. Byvoorbeeld,
   Atlapedia^[3] beskryf dit as "Unitary Socialist Republic"; Encyclopedia
   Britannica^[4] laat die woord "unitary", soos meeste ander bronne, weg.
   ^c Teen die begin van die Tienjarige Oorlog.
   ^d Van 1993 tot 2004, is die VSA dollar benewens die peso gebruik
   totdat die dollar vervang is met die omskakelbare peso.

   Kuba, amptelik die Republiek van Kuba (Spaans: Cuba of República de
   Cuba, IFA: [re'puβlika ðe ˈkuβa]), bestaan uit Kubaeiland, die grootste
   van die Groot Antille, die Isla de la Juventud en 'n aantal kleiner
   nabygeleë eilandjies. Kuba is in die noordelike deel van die Karibbiese
   Gebied geleë naby die samekoms van die Karibbiese See, die Golf van
   Meksiko en die Atlantiese Oseaan. Kuba is suid van die VSA en die
   Bahamas, wes van die Turks- en Caicos-Eilande en Haïti en oos van
   Meksiko waarvan dit deur die Straat van Yucatán geskei word. Die
   Kaaimanseilande en Jamaika is suid van Kuba geleë.

   Kuba is die land met die grootste bevolking in die Karibiese Eilande.
   Die land se kultuur en gebruike is afkomstig uit verskeie bronne
   insluitend die oorspronklike Taíno en Ciboney bewoners, die Spaanse
   koloniale tydperk, slawe uit Afrika en die nabygeleë VSA. Die eiland
   het 'n tropiese klimaat wat as gevolg van die omliggende see redelik
   matig is. Die warm water van die Karibiese See en die eiland se ligging
   voor die Golf van Meksiko maak Kuba kwesbaar tot gereelde orkane.

   Kuba is aan die einde van die 15de eeu deur Spanje ontdek en
   gekoloniseer. In teenstelling met die res van Spaans-Suid-Amerika, wou
   Spanje Kuba in die 19de eeu as 'n kolonie behou en bereik dit eers in
   1902 na ingryping van Amerika onafhanklikheid. Vandag is die land is
   amptelik 'n sosialistiese staat en word dit sedert 1959 deur Fidel
   Castro geregeer. Die hoofstad is Havana en die amptelike taal is
   Spaans.

   Inhoud

        * 1 Geskiedenis
             + 1.1 Koloniale Kuba
             + 1.2 Onafhanklikheid
             + 1.3 Van Batista na Castro
             + 1.4 Kuba na die revolusie
        * 2 Bronnelys

[wysig] Geskiedenis

   Standbeeld van Hatuey, 'n Taíno hoofman - Baracoa, Kuba
   Standbeeld van Hatuey, 'n Taíno hoofman - Baracoa, Kuba

   Kuba is op 27 Oktober 1492 deur Christopher Columbus ontdek tydens sy
   eerste ontdekkingstog.^[5]

   Die eiland was tydens Columbus se aankoms reeds deur Indiane, ook
   Amerindiane genoem, bewoon. Die aantekeninge van vroeë
   ontdekkingsreisigers en argeologiese fondse identifiseer drie groepe:
   die Gaunahatabyes, die Taíno en Ciboney. Die Gaunahatabyes is die
   oudste van die groepe en het moontlik uit Noord-Amerika in Kuba
   aangekom. Sommige argeoloë en antropoloë meen egter dat hulle, soos
   ander Amerindiane uit Suid-Amerika via die Karibiese Eilande in Kuba
   aangekom het. Teen die Spanjaarde in Kuba aangekom het het hulle in die
   Westelike deel van Kuba gewoon. Die Ciboney was deel van die groter
   Arawak groep uit Suid-Amerika. Die Ciboney was 'n steentydperk kultuur
   en meer gevorderd as die Gaunahatabyes. Die Ciboney was bekwame
   jagter-versamelaars en vissers en het, anders as die Gaunahatabyes, wat
   meestal in grotte gewoon het, ook primitiewe huise genaamd bajareques
   en barbacoas opgerig en 'n primitiewe vorm van landbou beoefen. Die
   Taíno's was 'n tweede, meer gevorderde, Arawak groep wat omtrent twee
   eeue voor die Spaanse verowering op die eiland aangekom het. Daar was
   moontlik beduidende koperhandel met Suid-Amerika en voorwerpe uit die
   vasteland is al in Taíno-omgewings ontdek.^[6].

   Die kus van Kuba is in 1511 volledig deur Sebastián de Ocampo gekarteer
   en in die jaar is die eerste Spaanse vesting deur Diego Velázquez de
   Cuéllar by Baracoa gestig. Ander dorpe, insluitend Havana (gestig in
   1515), het kort daarna gevolg. Die Spanjaarde het soos elders in die
   Amerika's die ongeveer 100 000 inheemse bewoners wat Christendom
   weerstaan het onderdruk en aan slawerny onderwerp. Binne 'n enkele eeu
   het die inheemse bevolking so te sê as 'n aparte nasie verdwyn as
   gevolg van 'n kombinasie van siektes wat uit Europa ingevoer is,
   dwangarbeid en volksmoord. Aspekte van die omgewing se outogtone
   erfenis het wel deels behoue gebly deur die opkoms van 'n beduidende
   Mestizo bevolking. ^[7]^[8] Met die vernietiging van die inheemse
   bevolking het die setlaars slawe uit Afrika, wat hoër weerstand teen
   siektes uit die Ou-Wêreld gehad het, begin invoer, en het die slawe
   spoedig 'n beduidende deel van die inwoners beslaan.

[wysig] Koloniale Kuba

   Kuba was vir 388 jaar lank 'n Spaanse besitting wat regeer is deur 'n
   goewerneur in Havana. Die kolonie se ekonomie was gebaseer op bosbou en
   die uitvoer van suiker, koffie en tabak na Europa en later ook
   Noord-Amerika. Die eiland is in 1762 deur Brittanje in besit geneem
   maar die jaar daarna weer aan Spanje teruggegee. Die Spaanse bevolking
   is aangevul deur setlaar uit Haïti toe die gebied deur Spanje aan
   Frankryk afgestaan is. Soos in ander dele van die Spaanse Ryk het 'n
   klein elite van grondbesitters uit Spaanse afkoms die maatskaplike en
   ekonomiese mag beheer met die res van die bevolking wat uit gemengde
   ras kleinboere en arbeiders, kreole, en slawe uit Afrika bestaan.

   Hoewel daar wel 'n mate van agitasie vir onafhanklikheid was, het Kuba
   in die 1820s lojaal gebly, toe ander dele van Spanje se ryk in Latyns
   Amerika gerebelleer het en onafhanklike state gevorm het. Dit is
   gedeeltelik te wyte dat die welstand van die Kubaanse setlaars
   afhanklik was van hulle uitvoer handel met Europa, en gedeeltelik uit
   vrese vir 'n slawe rebellie (soos wat in Haïti plaasgevind het), as die
   Spanjaarde sou onttrek. Verder het die Kubane die groeiende mag van die
   VSA meer gevrees as wat hulle ontevrede was met die Spaanse koloniale
   heerskappy.

   Kuba se ligging digby die VSA het 'n groot invloed op die land se
   geskiedenis gehad. In die 19de eeu het politici uit die suide van
   Amerika planne vir Kuba se anneksasie beraam om die pro-slawerny mag in
   die VSA te versterk. Meeste van die tyd was daar 'n party in Kuba wat
   so 'n beleid ondersteun het. In 1848 is 'n pro-anneksasie rebellie
   verslaan. Daar was ook verskeie pogings deur anneksasie magte om die
   eiland uit Florida in te val. Meer as een poging is aangewend om Kuba
   by Spanje te koop. In die somer van 1848 het President James Knox Polk
   sy ambassadeur aan Spanje, Romulus Mitchell Saunders, toestemming gegee
   om die aankoop van Kuba te onderhandel en Spanje tot $100 miljoen aan
   te bied – op daardie tydstip 'n aansienlike bedrag vir 'n enkele
   gebied. Spanje het egter geweier om een van die land se laaste
   besittings in die Amerika's af te staan.
   Castillo de los Tres Reyes del Morro (Morro Kasteel (fort) wat in 1589
   opgerig is om die oostelike ingang tot Havanabaai te beskerm).
   Castillo de los Tres Reyes del Morro (Morro Kasteel (fort) wat in 1589
   opgerig is om die oostelike ingang tot Havanabaai te beskerm).

   Die uitslag van die Amerikaanse Burgeroorlog het oënskynlik 'n einde
   gebring aan die pro-anneksasie bedreiging. Agitasie vir Kubaanse
   onafhanklikheid van Spanje het herleef wat in 1886 tot 'n rebellie
   gelei het. Dit het uitgeloop op 'n uitgerekte konflik, wat as die
   Tienjarige Oorlog bekend staan, tussen onafhanklikheidsgesinde magte en
   die Spanjaarde en hulle plaaslike bondgenote. Daar was heelwat simpatie
   vir die onafhanklikheidstrewe in die VSA en nie-amptelik hulpverlening
   is verskaf, maar die VSA het nie militêr ingegryp nie. In 1878 is die
   konflik met die Vrede van Zanjon beëindig met Spanje wat groter
   outonomie aan Kuba belowe het.

   Die eiland was uitgeput na die lang konflik en
   pro-onafhanklikheidsagitasie het tydelik gekwyn. Daar is ook gevrees
   dat as die Spanjaarde sou onttrek, of as daar verdere burgerlike stryd
   was, die VSA sou ingryp en die eiland sou annekseer. Deels as gevolg
   van druk uit die VSA, is slawerny in 1886 afgeskaf. Die afstammelinge
   van die slawe uit Afrika is egter steeds maatskaplik en ekonomies
   benadeel, ondanks burgerlike gelykstelling wat in 1893 toegestaan is.
   In die tydperk het landelike armoede in Spanje tot heelwat immigrasie
   na Kuba gelei — onder die aankomelinge was die ouers van Fidel Castro.

   Gedurende die 1890's het pro-onafhanklikheidsagitasie herleef,
   aangeblaas deur wrewel oor die beperkings wat Spanje op Kubaanse handel
   geplaas het en vyandigheid teenoor Spanje se al hoe meer onderdrukkende
   en onbekwame administrasie van Kuba. In April 1895 het 'n rebellie
   onder leiding van die digter José Martí en Tomás Estrada Palma, wat
   Kuba as 'n onafhanklike republiek uitgeroep het, uitgebreek — Martí is
   kort daarna dood en het Kuba se onbestrede nasionale held geword. Die
   spanjaarde het weerwraak geneem met 'n veldtog van onderdrukking
   waarvolgens die landelike bevolking, in wat deur internasionale
   waarnemers as vestingstede beskryf is, gedryf is. Daar word geskat dat
   tussen 200 000 en 400 000 Kubane in die tydperk aan vermaering en
   siekte gesterf het. Dit het gelei tot protes uit die VSA en Europa teen
   die Spaanse optrede in die eiland.^[9]

   In 1897 het Spanje uit vrees vir ingryping deur die VSA 'n meer
   versoenende beleid in plek gestel waarvolgens selfregering met 'n
   verkose wetgewer belowe is. Die rebelle het die aanbod geweier en die
   onafhanklikheidsoorlog het voortgeduur. Kort daarna, op 15 Februarie
   1898, is die Amerikaanse oorlogskip Maine op geheimsinnige wyse in die
   hawe van Havana opgeblaas met 266 sterftes tot gevolg. Magte in die VSA
   wat ten gunste van ingryping in Kuba was, het die geleentheid aangegryp
   om Spanje daarvan te beskuldig dat hulle verantwoordelik was vir die
   ontploffing. Meegesleep deur 'n golf van nasionalisme het die Kongres
   in die VSA 'n resolusie deurgevoer wat 'n beroep gedoen het vir
   ingryping. President William McKinley het spoedig hieraan voldoen.

   Dit het gelei tot die Spaans-Amerikaanse Oorlog waarin VSA magte in
   Junie 1998 in Kuba geland het en die Spaanse weerstand vinnig oorkom
   het. In Augustus is 'n vredesverdrag onderteken waarvolgens Spanje
   ingestem het om uit Kuba te onttrek. In die VSA was daar stemme ten
   gunste van Kubaanse onafhanklikheid terwyl ander anneksasie voorgestaan
   het. Om 'n kompromie te bereik het die McKinley administrasie Kuba
   onder 'n 20-jaar VSA verdrag geplaas. Die Kubaanse
   onafhanklikheidsbeweging was bitterlik gekant teen die reling, maar
   anders as in die Filippyne, waar soortgelyke gebeure afgespeel het, was
   daar nie 'n uitbraak van gewapende weerstand nie.

[wysig] Onafhanklikheid

   Theodore Roosevelt, wat in die Spaans-Amerikaanse Oorlog geveg het en
   simpatie gehad het met die onafhanklikheidsbeweging, het McKinley as
   President van die VSA opgevolg in 1901 en het die 20-jaar verdrag
   voorstel laat vaar. In stede daarvan het die Republiek van Kuba formeel
   onafhanklikheid ontvang op 20 Mei 1902, met die onafhanklikheidsleier
   Tomás Estrada Palma wat die land se eerste president geword het.
   Volgens die nuwe Kubaanse grondwet, het die VSA egter die reg behou om
   in Kubaanse aangeleenthede in te meng en om toesig te hou oor die land
   se finansies en buitelandse betrekkinge. Volgens die Platt Wysiging het
   Kuba ook ingestem om die vlootbasis by Guantánamo Baai aan die VSA te
   verhuur.

   Onafhanklike Kuba het spoedig probleme opgetel as gevolg van faksie
   verskille en korrupsie onder die klein opgevoede elite en die regering
   se onvermoë om 'n oplossing te vind vir die maatskaplike probleme wat
   die Spanjaarde agtergelaat het. In 1906, na 'n omstrede verkiesing om
   Estrada Palma se opvolger te kies, het 'n gewapende rebellie uitgebreek
   en het die VSA sy reg op intervensie uitgeoefen. Die land is deur die
   VSA beset en 'n VSA goewerneur het vir drie jaar die beheer oorgeneem.
   In 1908 is selfregering herstel toe José Miguel Gómez as President
   verkies is. Die VSA het egter toesig van Kubaanse aangeleenthede
   volhou. Ten spyte van gereelde uitbrake van onrus, is grondwetlike
   regering tot 1925 gehandhaaf toe Gerardo Machado y Morales, nadat hy as
   President verkies is, die grondwet opgeskort het.
   Groot Teater van Havana, Garcia Lorca
   Groot Teater van Havana, Garcia Lorca

   Machado was 'n Kubaanse nasionalis en sy regering het heelwat plaaslike
   ondersteuning gehad ten spyte van die geweldadige onderdrukking van
   critici van die regering. Tydens sy heerskappy het Kubane beheer verkry
   oor hulle ekonomie en is 'n paar belangrike ontwikkelingsprojekte
   onderneem. Sy magsgreep is deur die Groot Depressie, wat die pryse van
   Kuba se landbou-uitvoere afgedwing het en grootskaalse armoede
   veroorsaak het, verswak. In Augustus 1933 het elemente uit Kuba se leër
   'n staatsgreep uitgevoer waarvolgens Machado afgeset is en Carlos
   Manuel de Céspedes, wie se vader 'n sleutelrol gespeel het in die aan
   die gang sit van die Tienjarige Oorlog, as President aangestel. In
   September het 'n tweede staatsgreep, onder leiding van Sersant
   Fulgencio Batista, Céspedes afgeset wat gelei het tot die eerste Ramón
   Grau San Martín regering. Die regering het slegs 100 dae lank oorleef,
   maar dit het radikale liberale veranderings in die Kubaanse samelewing
   en die verwerping van die Platt wysinging ingelui.

   In 1934 het Batista en die leër, wat die werklik magspilpunt in Kuba
   was, Grau met Carlos Mendieta y Montefur vervang. In 1940 het Batista
   besluit om homself vir verkiesing as President beskikbaar te stel. Die
   leier van die grondwetlike liberale Ramón Grau San Martín het geweier
   om hom te ondersteun en Batsista het hom tot die Kommuniste Party van
   Kuba, wat sedert die 1930's in grootte en invloed gegeroei het, gewend.

   Met die ondersteuning van Kommunisties-beheerde vakunies, is Batista
   tot President verkies. Sy administrasie het uitvoerige maatskaplike
   hervormings in plek gestel en 'n nuwe progressiewe grondwet ingevoer.
   Verskeie lede van die Kommuniste Party het posisies in sy administrasie
   beklee. Batista se administrasie het Kuba formeel by die Tweede
   Wêreldoorlog as 'n bondgenoot van die VSA betrek deur op 9 Desember
   1941 oorlog teen Japan te veklaar en op 11 Desember 1941 teen Duitsland
   / Italië. Kuba het egter nie op betekenisvolle wyse militêr aan die
   Tweede Wêreldoorlog deelgeneem nie. Teen die einde van sy termyn in
   1944 het Batista volgens die bepalings van die grondwet teruggestaan en
   is Ramón Grau verkies as sy opvolger. Grau het staatsbesteding op
   gesondheid, opvoeding en behuising verhoog, maar Grau se liberale was
   geswore vyande van die Kommuniste en Batista het meeste van Grau se
   program teëgestaan.

   In 1948 is Grau opgevolg deur Carlos Prío Socarrás, wat Grau se
   minister van arbeid was en besonder ongewild was onder die Kommuniste.
   Prío was 'n minder beginselvaste liberaal as Grau en onder sy
   administrasie het korrupsievlakke gestyg. Dit was deels as gevolg van
   die naoorlogse herstel van Amerikaanse welvaart en die gevolglike
   instroming van dobbelgeld na Havana, wat die middelpunt van mafia
   bedrywighede geword het. Nietemin het Prío belangrike veranderinge
   deurgevoer soos die stigting van 'n Nasionale Bank en die stabilisering
   van die Kubaanse geldeenheid. Die invloei van Amerikaanse geld het 'n
   voorspoedgolf aangevuur wat gehelp het om lewenstandaarde op te hef.
   Die gaping tussen armes en rykes het egter groter en meer sigbaar
   geword.

[wysig] Van Batista na Castro

   Die koëlbestoke vragmotor wat gebruik is in die aanval op die
   Presidensiële Paleis in Havana deur die Directorio Revolucionario en
   die Organizacion Autentica in 1957
   Die koëlbestoke vragmotor wat gebruik is in die aanval op die
   Presidensiële Paleis in Havana deur die Directorio Revolucionario en
   die Organizacion Autentica in 1957

   Die 1952 verkiesing was 'n drieledig stryd. Roberto Agramonte van die
   Ortodoxos party het in meningspeilings die voortou geneem, gevolg deur
   Dr. Aurelio Hevia van die Auténtico party met Batista wat heelwat agter
   hulle in derde plek gelê het in sy poging om tot die amp terug te keer.
   Toe dit duidelik word dat Batista weinig kans gestaan het om te wen het
   hy 'n staatsgreep onderneem op 10 Maart 1952 en vir die volgende twee
   jaar die mag as “provisionele president” behou met die hulp van 'n
   nasionalistiese deel van die leër. In 1954 het Batista onder druk van
   die VSA ingestem tot 'n verkiesing. Die Partido Auténtico het
   voormalige-President Grau as hulle kandidaat voorgestel. Hy het egter
   onttrek te midde van bewerings dat Batista verkiesingsbedrog in die mou
   gevoer het. Batista kon toe beweer dat hy 'n verkose President was. Sy
   regime is gekenmerk deur hoë vlakke van korrupsie en armoede onder die
   Kubaanse bevolking. Batista se poliesiemag was bekend vir hulle wrede
   taktiek en geweld teen die bevolking. Fidel Castro het 'n mislukte
   weerstandspoging by die Moncada Barrakke, in Santiago de Cuba, en op
   die kleiner Carlos Manuel de Cespedes Barrakke en op die Fees van Sint
   Anna op 26 Julie 1953 gelei.^[10]

   Baie Florida-gebaseerde Amerikaanse mafiosi het hulleself tydens
   Batista se regering in Kuba gevestig, vernaamlik prominente mafiabaas
   Santo Trafficante, Jr. Hulle bedrywighede het wettige hotelle en
   casino's sowel as allerhande onwettige ondernemings ingesluit. Die
   Amerikaanse mafialede het invloedryke politieke ondersteuners van
   Batista, wat hulle aktiwiteite verdra het in ruil vir omkoopgeld en
   gunstegeword.

   In 1956 het 'n rebellegeselskap, wat Fidel Castro ingesluit het, in 'n
   boot uit Meksiko aanwal gestap en probeer om 'n gewapende
   weerstandsbeweging in die Sierra Maestra aan die gang te sit. Castro
   het na Meksiko gegaan nadat hy uit die tronk vrygelaat is na sy vonnis
   vir sy aandeel in die 1953 rebelleaanval op die Moncada Barakke in
   Santiago de Cuba. Batista se magte het meeste van die rebelle uitgewis,
   maar genoeg het oorleef om 'n lae intensiteit insurgensie in die berge
   aan die gang te hou. In reaksie hierop het Batista die fout gemaak om
   'n onderdrukkingsveldtog te loods teen die opposisie wat selegs tot
   groter ondersteuning vir die rebelle gelei het.

   Tussen 1957 en 1958 het opposisie teen Batista onder die middelklas en
   studente, die Katolieke Kerk en in die platteland gegroei. Die VSA het
   op 14 Maart 1958 'n wapenverbod op Kuba in plek gestel. Teen die einde
   van 1958 het die rebelle daarin geslaag om uit die Sierra Maestra te
   breek en 'n algemene insurreksie aan die gang te sit. Honderde studente
   en andere wat gevlug het van Batista se toeslag op teëstand in die
   stede het by die rebelle aangesluit. Toe die rebelle Santa Clara, oos
   van Havana ingeneem het, het Batista besluit dat die stryd te vergeefs
   was en het hy na gevlug en in Portugal en later in Spanje in asiel
   gegaan. Castro se rebelle magte het die hoofstad op 1 Januarie 1959
   binne geval.

[wysig] Kuba na die revolusie

   Fidel Castro het in Februarie 1959 Eerste Minister van Kuba geword en
   het die mag in die land behou totdat dit as gevolg van mediese redes in
   Julie 2006 aan sy broer, Raul Castro oorhandig is. In 1959 het Castro
   se regering maatstawwe soos grondhervorming, nasionalisering en die
   uitroei van wydverspreide korrupsie wat onder Batista ontwikkel het
   geïmplementeer. Hy het ook die dobbelbedryf toegemaak en die baie
   Florida-gebaseerde Amerikaanse bendeleiers uit die eiland gesit.

   Die VSA het Castro se regering binne ses dae na sy aankoms in Havana
   erken. Verhoudinge sou egter gou versleg en toe Castro die VSA in April
   1959 besoek het President Eisenhower verkies om hom nie te woord te
   staan nie.[2]. Vise-President Richard Nixon het egter wel 'n
   vergadering met Castro gehou waarna Nixon die gevolgtrekking gemaak het
   dat Castro was "of ongelooflik naïf oor kommunisme was of onder
   kommunistiese disipline-my raaiskoot is eergenoemde."^[11]

   Sowat 500 vermeende Batista kollaborateurs is deur die nuwe Kubaanse
   regering verhoor en tereggestel. Dit te same met die beslaglegging van
   Kubaanse-besitte ondernemings en die spoedige ondergang van die
   onafhanklike pers het vraagtekens geplaas oor die aard van die nuwe
   regering. Houdings oor die Kubaanse revolusie het in die VSA vinnig
   verander. Die nasionalisering van Amerikaanse maatskappye met 'n
   geraamde waarde van VSA $1 biljoenSjabloon:Fact) het onmiddelik
   vyandigheid binne die Eisenhower administrasie ontlok. Kubaanse
   ballinge het 'n ontluikende uitgewekene gemeenskap in Miami begin vorm.
   Baie was woedend oor die revolusionêre regering se inbeslagneming van
   hulle eiendom in Kuba en die dood van hulle vriende en familie; hulle
   het spoedig 'n kragtig politieke drukgroep die VSA gevorm. Die
   Amerikaanse regering het in 1959 al hoe meer vyandig teenoor Kuba
   geword. Dit het weer moontlik bygedra daartoe dat Castro wegbeweeg het
   van die liberale elemente van sy revolusionêre beweging en die mag van
   onversetlike Marxistiese figure in die regering, vernaamlik Che
   Guevara, versterk het.

   In Junie 1959 maak Che Guevara vir die eerste keer in Kairo kontak met
   die Sowjetunie.^[12]. Op 1 Oktober 1959 kom die Sowjet intelligensie
   agent Aleksandr Alekseev in Havana aan om die eerste direkte politieke
   skakel tussen Moskou en die Kubaanse leierskap te vestig.^[13] op 19
   Oktober bedank Huber Matos, 'n leiersfiguur in die revolusie, sy pos as
   militêre aanvoerder van die Camagüey provinsie, en 14 offisiere as
   gevolg van die "stygende invloed van kommunisme" in die revolusie. Hy
   word deur Camilo Cienfuegos vir verraad in hegtenis geneem en op 15
   Desember vir 20 jaar gevonnis vir sameswering en verraad.^[12]

   In Maart 1960 is die eerste hulpverleningsooreenkomste met die
   Sowjetunie onderteken. Teen die agtergrond van die Koue Oorlog het die
   VSA die vestiging van 'n Sowjet vastrap plek in die Amerika's as 'n
   bedreiging gesien en is planne beraam om Castro af te set. In laat 1960
   is 'n handelsboikot in plek gestel wat gelei het tot nog sterker bande
   met die Sowjetunie. Die administrasie het ter selfde tyd planne
   goedgekeur vir 'n inval in Kuba deur Kubaanse uitgewekenes in Florida.
   Die planne sou anti-Castro opstande benut. Dit loop uit op die
   rampspoedige Inval van Varkebaai waarin Kubaanse teenstanders van
   Castro, met behulp van die CIA, die regering probeer omverwerp het.
   President John Kennedy het Amerkiaanse lugsteun wat hy belowe het op
   die laaste oomblik onttrek en die populêre anti-Castro upstand het nie
   gerealiseer nie. Kennedy het geweier dat Amerika direk militêr betrokke
   raak en die invalsmag is oorweldigend verslaan. Vervolgens klop Kuba by
   die Sowjetunie vir hulp aan. Castro verklaar Kuba 'n sosialistiese
   republiek en homself 'n Marxistiese-Leninis in Mei 1961.

[wysig] Bronnelys

    1. ^ Sonic.net. "1992 coin." URL besoek op 2006-09-26.
    2. ^ Government of Cuba. "The Cuban constitution." URL besoek op
       2007-01-29.
    3. ^ Atlapedia. "Cuba."
    4. ^ Encyclopedia Britannica. "Cuba." URL besoek op 2007-01-29.
    5. ^ Gott, Richard : Cuba A New History. Yale University Press. p13
    6. ^ [1]
    7. ^ An Interview On the Taino DNA testing in Puerto Rico. Profiles,
       Vol. 1, no. 2, 15 August 2000
       ° Cuban Site Casts Light on an Extinct People Anthony DePalma, The
       New York Times, 5 July 1998
       ° Gott, Richard Cuba: A new history, Yale University Press: 2004,
       p.7 "A third element in Cuba's ethnic mix, the trace of indigenous
       blood that runs through most of its people except for the most
       recent immigrants, has usually been ignored or denied. It is
       vigorously downplayed by most historians in Havana today, although
       those in Santiago are more freethinking. The official line,
       doggedly maintained over the years, in spite of increasing evidence
       to the contrary, is that the Tainos were destroyed during the early
       years of conquest. This is clearly not so."
    8. ^ DNA Genealogy, E. Elizondo "The mt-DNA haplogroup results were a
       complete surprise. The test results indicated that I descended on
       my maternal line from Siberian Eskimos who migrated across the
       Aleutian chain and Alaska and down to North and South America*.
       This contrasted with my genealogy research which showed that my
       oldest known female ancestor, Maria Obregon Ceballos, was born in
       the city of Trinidad, one of the oldest towns in Cuba -founded in
       1514, presumably of Spanish ancestry."
       http://www.cubagenweb.org/dna.htm
    9. ^ The Spanish-American War. "Cuban Reconcentration Policy and its
       Effects." URL besoek op 2007-01-29.
   10. ^ de La Cova, Antonio Rafael 2007 The Moncada Attack: Birth of the
       Cuban Revolution. University of South Carolina Press ISBN-10
       1570036721 ISBN-13 978-1570036729
   11. ^ The History Channel, 1959 : Castro visits the United States,
       Besoek op 29 April 2007
   12. ^ ^12,0 ^12,1 History of Cuba.com, Timetable History of Cuba: 1959,
       Besoek op 29 April 2007
   13. ^ Workers' Library, The Cuban revolution revisited: Part V – the
       role of the USSR, Besoek op 29 April 2007

   Kategorieë: Kuba • Eilande van Amerika • Lande

