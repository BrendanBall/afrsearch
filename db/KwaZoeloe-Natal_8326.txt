KwaZoeloe-Natal


   Zoeloes van Tsjakaland in hulle tradisionele kleredrag
   Zoeloes van Tsjakaland in hulle tradisionele kleredrag

   KwaZoeloe-Natal is een van die nege provinsies van Suid-Afrika. Die
   hoofstad is Pietermaritzburg. Totstandkoming: KwaZoeloe-Natal het in
   1994 tot stand gekom met die samevoeging van Natal, een van die ou
   Suid-Afrika se vier provinsies, en die voormalige "Zoeloe-tuisland"
   KwaZoeloe.

   KwaZoeloe-Natal het twee hoofstede - Natal se ou hoofstad,
   Pietermaritzburg (die provinsie se naasgrootste stad) en Ulundi, die ou
   administratiewe hoofstad van KwaZoeloe. In 1995 het 'n kommissie van
   ondersoek aanbeveel dat die provinsiale regering voorlopig om die beurt
   in Pietermaritzburg en Ulundi vergader.

   Durban is KwaZoeloe-Natal se grootste stad. Ander belangrike plekke is
   onder meer Richardsbaai, Dundee, Ladysmith, Newcastle ('n staal- en
   steenkoolsentrum), Port Shepstone, Estcourt en Vryheid.

   Inhoud

        * 1 Demografie
        * 2 Geografie
             + 2.1 Ligging en topografie
        * 3 Ekonomie
        * 4 Bronne

[wysig] Demografie

   Bevolking (2001-sensus): 9 426 017. KwaZoeloe-Natal het meer mense as
   enige ander Suid-Afrikaanse provinsie. Die meeste inwoners is Zoeloes,
   maar die provinsie huisves ook die grootste deel van die land se
   Asiatiese bevolking.

   Tale: Zoeloe (80,9%), gevolg deur Engels (13,6%).

[wysig] Geografie

   Oppervlakte: Sowat 92 100 km^2.

[wysig] Ligging en topografie

   KwaZoeloe-Natal lê aan die oostekant van Suid-Afrika aan die Indiese
   Oseaan. Aan die suidekant lê die Oos-Kaap, wes lê Lesotho en die
   Vrystaat, terwyl die provinsie Mpumalanga en die lande Mosambiek en
   Swaziland aan die noordekant geleë is. KwaZoeloe-Natal word vanweë sy
   natuurskoon die "Tuinprovinsie" genoem. Daar is 'n subtropiese
   kusgebied ('n laaggeleë streek langs die Indiese Oseaan), met
   uitgestrekte vlaktes in die middel van die provinsie. Die majestueuse
   Drakensbergreeks troon in die weste en die Lebomboberge in die verre
   noorde.

[wysig] Ekonomie

   Durban is Suid-Afrika se besigste hawe; die hawe van Richardsbaai sorg
   weer veral vir die uitvoer van steenkool. Die vervaardigingsbedryf,
   asook toerisme is vername bronne van inkomste vir die provinsie. Daar
   is dosyne strande, manjifieke gholfbane, plekke om te stap en te klim,
   natuurtuine. Die vernaamste gewas is suikerriet wat, soos piesangs,
   koejawels, mango's en papawers, in die kusgebiede gekweek word. In die
   binneland word weer met groente en vee geboer. Bosbou word ook beoefen.
   In die noorde is daar steenkoolmyne in die omgewing van Vryheid,
   Dundee, Glencoe en Newcastle.

[wysig] Bronne

     * http://www.mieliestronk.com/provinsies.html by Die Mieliestronk -
       Met toestemming gebruik

   Vlag van Suid-Afrika

   Provinsie van KwaZulu-Natal
   KwaZulu-Natal Wapen
   Provinsiale Hoofstad:

   Pietermaritzburg
   Hoof Metro's:

   eThekwini (sluit Durban in)
   Distrik Munisipaliteite:

   Ugu | Umgungundlovu | Uthukela | Umzinyathi | Amajuba | Zululand |
   Umkhanyakude | uThungulu | iLembe | Sisonke
   Plaaslike Munisipaliteit:

   Amajuba | Zululand | Umkhanyakude | uThungulu | Umzinyathi | Uthukela |
   Umgungundlovu | iLembe | eThekwini | Ugu | Sisonke |
   Groot Dorpe:

   Empangeni | Kokstad | Ladysmith | Newcastle | Port Shepstone | Richards
   Bay | KwaDukuza | Tongaat | Vryheid

   Provinsies van Suid-Afrika           Flag of South Africa
   Gauteng | KwaZulu-Natal | Limpopo | Mpumalanga | Noord-Kaap | Noordwes
   | Oos-Kaap | Vrystaat | Wes-Kaap

   Kategorie: Kwazulu-Natal

