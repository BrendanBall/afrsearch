Kwaliteitsbestuurstelsel


   'n Kwaliteitsbestuurstelsel (KBS) kan gedefinieer word as 'n
   versameling beleidsverklarings, prosesse en prosedures wat vereis word
   in die beplanning en uitvoering van (Produksie/ Ontwikkeling / Diens)
   in die kernaktiwiteit van 'n organisasie. Kwaliteitsbestuurstelsels
   integreer die verskillende interne prosesse in 'n organisasie en poog
   om 'n prosesbenadering daar te stel vir projekuitvoering. 'n KBS stel
   organisasies daartoe in staat om die verskeie kernbesigheidsprosesse te
   identifiseer, te meet, te beheer en te verbeter en is daarop gemik om
   uiteindelik te lei tot verbeterde besigheidsprestasie.

   Inhoud

        * 1 Kwaliteitsbegrippe - 'n geskiedkundige agtergrond
        * 2 Kwaliteitsbestuurorganisasies en toekennings
        * 3 Verwysings
        * 4 Sien ook
        * 5 Eksterne skakels

[wysig] Kwaliteitsbegrippe - 'n geskiedkundige agtergrond

   Die begrip van kwaliteit soos ons deesdae daaraan dink het sy oorsprong
   in die Nywerheidsomwenteling van die 19^de eeu. Voorheen is goedere van
   begin tot einde deur dieselfde persoon of span mense vervaardig en is
   handvaardighede gebruik om 'n produk aan te pas om aan
   'kwaliteitskriteria' te voldoen. Massaproduksie het groot spanne mense
   saamgebring wat saamgewerk het aan spesifieke stadia van produksies en
   het dit al hoe minder gebeur dat een persoon 'n produk van begin to
   einde voltooi het. In die laat 1800's het pioniers op die gebied soos
   Frederick Winslow Taylor en Henry Ford die gebreke in massaproduksie
   soos dit op daardie tydstip uitgevoer is en die gevolglike variasies in
   produkkwaliteit wat dit meegebring het. Taylor het
   kwaliteitdepartemente gestig oorsig uit te oefen op die kwaliteit van
   produksie asook die regstel van foute en Ford het klem gelê op die
   standaardisasie van ontwerp en komponentstandaarde om te verseker dat
   'n standaardproduk gelewer word. Bestuur van kwaliteit was die
   verantwoordelikheid van die kwaliteitdepartement en is geïmplementeer
   deur gelewerde produk te inspekteer om foute te onderskep.

   Die toepas van statistiese beheer is later ingevoer as 'n gevolg van
   vervaardigingsmetodes tydens die Wêreldoorloë.
   Kwaliteitsbestuurstelsels is 'n gevolg van die werk wat gedoen is deur
   W. Edwards Deming, 'n statistikus waarna die Demingprys vir kwaliteit
   vernoem is.

   Kwaliteit as 'n beroep en die bestuursproses wat met die
   kwaliteitsfunksie gepaard gaan is tydens die tweede helfte van die
   20^ste eeu bekendgestel en het sedertien verder ontwikkel.

   Die kwaliteitsberoep het ontwikkel vanaf eenvoudige beheer tot
   ingenieurswese en vandaar tot stelselsingenieurswese.
   Kwaliteitsbeheeraktiwiteite het die botoon gevoer in die 1940's, 1950's
   en 1960's. In die 1970's het die era van kwaliteitsingenieurswese begin
   en tydens die 1990's is kwaliteitstelsels as 'n nuwe studieveld begin
   ontluik.

[wysig] Kwaliteitsbestuurorganisasies en toekennings

   Die Internasionale Organisasie vir Standaarde se ISO 9000:2000 reeks
   beskryf standaarde vir 'n KBS en spreek die beginsels en prosesse aan
   rakende die ontwerp, ontwikkeling en die lewering van 'n algemene
   produk of diens. Organisasie kan deelneem aan 'n deurlopende
   sertifiseringsproses tot ISO 9001:2000 om sodoende hulle voldoening aan
   die vereistes van die standaard te demonstreer, wat dan ook die
   vereiste insluit vir 'n deurlopende (d.w.s. beplande) verbetering van
   die KBS. (ISO 9000:2000 verskaf riglyne oor kwaliteitsbeginsels en die
   algemene taal wat deur kwaliteitskenners gebruik word. ISO 9004:2000
   verskaf riglyne oor verbeteringsmetodes. Dit is dus duidelik dat nie
   een van die twee standaarde gebruik kan word vir
   sertifiseringsdoeleindes nie, aangesien hulle riglyne verskaf en nie
   vereiste neerlê nie).

   Die Malcolm Baldridge National Quality Award is 'n kompetisie in die
   V.S.A wat daarop gemik is om maatskappye daar te identifiseer en
   erkenning te gee vir top kwaliteit. Hierdie model spreek 'n breë basis
   van kwaliteitskriteria aan, insluitende kommersiële sukses en
   korporatiewe leierskap aan.

   Die European Foundation for Quality Management se EFQM Excellence Model
   ondersteun 'n soortgelyke toekenning vir Europese maatskappye.

   In Kanada ken die National Quality Institute die 'Canada Awards for
   Excellence' op 'n jaarlikse grondslag toe aan organisasies wat
   uitstaande prestasies bereik het op die gebied van Kwaliteit en
   Werksplek Welsyn en ook voldoen het aan die Instituut se kriteria met
   goed gedokumenteerde prestasies en resultate.

[wysig] Verwysings

     * Pyzdek, T, "Quality Engineering Handbook", 2003, ISBN 0824746147
     * Godfrey, A. B., "Juran's Quality Handbook", 1999, ISBN 007034003

[wysig] Sien ook

     * Kwaliteitsversekering
     * Korrektiewe en Voorkomende Aksie
     * Totale Kwaliteitsbestuur
     * Kwaliteit

[wysig] Eksterne skakels

     * Baldrige National Quality Program webwerf
     * ICH se webwerf

   Kategorieë: Kwaliteit • Vervaardiging

