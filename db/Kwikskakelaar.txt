Kwikskakelaar


   'n Enkelpool, Enkelskakeling (EPES) kwikskakelaar
   'n Enkelpool, Enkelskakeling (EPES) kwikskakelaar

   'n Kwikskakelaar is 'n skakelaar wat bedoel is om 'n elektriese stroom
   in 'n elektriese stroombaan te laat vloei of dit te onderbreek op so 'n
   wyse dat dit afhanklik is van die skakelaar se fisiese oriëntasie ten
   opsigte van die rigting van die aarde se swaartekrag.

   Kwikskakelaars bestaan uit een of meer stelle kontakte in 'n verseëlde
   glashouer wat ook 'n druppel kwik bevat. Die houer kan verder ook lug,
   'n inerte gas of 'n vakuum bevat. Swaartekrag trek die druppel kwik
   voortdurend na die laagste punt in die houer.

   Wanneer die skakelaar gekantel word na 'n geskikte posisie, raak die
   kwik aan die stel kontakte en sluit daarmee die elektriese stroombaan.
   Deur die skakelaar in die teenoorgestelde rigting te kantel beweeg die
   kwik weg vanaf die kontakte en word die stroombaan gebreek. Die
   skakelaar kan veelvuldige kontakte bevat wat dit moontlik maak dat
   verskillende stelle kontakte by verskillende kantelhoeke geraak word.

   Inhoud

        * 1 Gebruike
             + 1.1 Rolsensors
             + 1.2 Termostate
             + 1.3 Muntoutomate
             + 1.4 Bomme
        * 2 Giftigheid

[wysig] Gebruike

[wysig] Rolsensors

   Kantelskakelaars kan gebruik word om te waarsku as
   konstruksietoerusting of vragvoertuie wat in ruwe terrein beweeg gevaar
   staan om om te slaan. Verskeie metodes bestaan wat nie kwik gebruik
   nie, maar hulle is baie keer vatbaar vir skok en vibrasie wat kan lei
   tot vals alarms of klinke.

[wysig] Termostate

   Kwikskakelaars was algemeen in gebruik in bimetaal termostate. Die
   gewig van die beweeglike kwikdruppel verskaf 'n mate van histerese deur
   die bimetaalveer effe verder van die punt af waar dit normaalweg tot
   rus sou kom, en sal daarom die termostaat effens langer neem om na die
   aan of af toestand te beweeg. Die kwik het dit ook moontlik gemaak om
   'n baie positiewe aan/af skakelaksie te bewerkstellig wat miljoene
   siklusse kon weerstaan sonder dat die kontakte agteruitgaan.

[wysig] Muntoutomate

   Kwikskakelaars word steeds dikwels gebruik in meganiese stelsels wat
   elektries beheer word waar die fisiese oriëntasie van die aandrywers of
   rotors 'n faktor is. Hulle word ook gebruik in muntoutomate vir
   kantelalarms. Wanneer die masjien gekantel word deur iemand wat toegang
   tot die produk in die masjien wil verkry, aktiveer die masjien 'n
   alarm.

[wysig] Bomme

   Die IRL het dikwels kwikskakelaars gebruik om motorbomme te ontsteek
   tydens die onluste in Noord-Ierland. Ander terroriste groepe het ook
   soortgelyke ontstekingsmeganismes gebruik.

[wysig] Giftigheid

   Aangesien kwik giftige eienskappe het, moet foutiewe toestelle wat
   kwikskakelaars bevat as chemiese afval behandel word. As gevolg hiervan
   is kwikskakelaars grootliks uitgefaseer in die meeste gevalle; moderne
   termostate gebruik deesdae eerder termistors of ander elektroniese
   toestelle om die temperatuur te meet en 'n relê verskaf dan die
   skakelaksie wat voorheen deur 'n kwikskakelaar voorsien is.
   Kategorie: Elektroniese komponente

