Kyūshū


                                      Kyūshū
                              Kyūshū-eiland, Japan
   Kyūshū-eiland, Japan
                                    Geografie
   Ligging          Oos-Asië
   Argipel          Japannese Argipel
   Oppervlak        35 640 km²
   Hoogste punt     Aso {{{elevation}}}
                                  Administrasie
                              Vlag van Japan  Japan
   Prefekture       Fukuoka, Kagoshima, Kumamoto, Miyazaki, Nagasaki, Ōita, Saga
   Grootste stad    Fukuoka (1 400 000)
                                    Demografie
   Bevolking        14 779 321
   Bevolkingsgroepe Japannese

   Kyūshū (九州, Nege Provinsies^?) is die derde-grootste eiland van Japan
   en die mees suidelike en westelike van die vier hoofeilande. Die eiland
   se alternatiewe antieke name sluit in Kyūkoku (九国 Nege State), Chinzei
   (鎮西 Wes van die Pacified gebied), en Tsukushi-no-shima (筑紫島 Eiland van
   Tsukushi). Die historiese streeksnaam Saikaidō (西海道 Wes-See Circuit]])
   verwys na Kyūshū en sy omliggende eilande. Die naam Kyūshū is afkomstig
   van die nege antieke provinsies van Saikaidō wat op die eiland geleë
   was: Chikuzen, Chikugo, Hizen, Higo, Buzen, Bungo, Hyūga, Osumi, en
   Satsuma. Die hedendaagse Kyūshūstreek (九州地方 kyūshū-chihō) is 'n
   polities gedefinieerde streek wat uit sewe prefekture op Kyūshū en
   Okinawa Prefektuur suid daarvan bestaan.

   Kyushu is die 37ste grootste eiland ter wêreld. Dit beslaan 'n oppevlak
   van 35 640 km² en is kleiner as Spitsbergen maar groter as New Britain
   en Taiwan. Kyūshū het 'n bevolking van 14 779 000 (2003) en dit is die
   eiland met die 13de messte inwoners ter wêreld, minder as Borneo of
   Sulawesi, maar meer as Salsette of Kuba. Die eiland is bergagtig en
   Japan se mees aktiewe vulkaan, die berg Aso teen 1 591 m, is op Kyūshū.
   Daar is baie ander tekens van tektoniese aktiwiteit, insluitend talle
   warmwaterbronne. Die beroemdste hiervan is in Beppu, aan die oostelike
   kus en om die berg Aso, in sentraal-Kyūshū.

   Volgens bevolking is die grootste stad op die eiland Fukuoka met 1,4
   miljoen inwoners; Fukuoka is 'n belangrike sakesentrum met 'n groot
   internasionale lughaween een van die vyf effektebeurse in Japan.
   Kitakyushu is 'n stad en belangrike sentrum vir swaarindustrieë, bevolk
   deur net minder as een miljoen mense. Kumamoto en Kagoshima is die
   derde en vierde grootste stede met meer as 'n halfmiljoen mense elk.
   Nagasaki het een van Japan se oudste internasionale hawens, wat die
   enigste poort na die buite wêreld was tydens die Edo tydperk, van die
   middel van die 16de tot die 18de eeue. Nagasaki is bekend vir een van
   die atoombomaanval wat die VSA aan die einde van die Tweede
   Wêreldoorlog op Japan uitgevoer het.
   Kaart van Kyūshū met prefekture: Fukuoka Prefektuur, Kagoshima
   Prefektuur, Kumamoto Prefektuur, Miyazaki Prefektuur, Nagasaki
   Prefektuur, Ōita Prefektuur, Saga Prefektuur
   Kaart van Kyūshū met prefekture: Fukuoka Prefektuur, Kagoshima
   Prefektuur, Kumamoto Prefektuur, Miyazaki Prefektuur, Nagasaki
   Prefektuur, Ōita Prefektuur, Saga Prefektuur

   Dele van Kyūshū het 'n subtropiese klimaat, veral die Miyazaki en
   Kagoshima prefekture. Die belangrikse landbou produkte is rys, tee,
   tabak, patats, en soja; sy word ook geproduseer. Die eiland staan
   bekend vir verskeie soorte porselein, insluitend Arita, Imari, Satsuma,
   en Karatsu. Swaarnywerhede is gekonsentreerd in die noorde en om
   Kitakyushu, Nagasaki, en Oita en sluit chemies en metaal verwerking in.
   Die eiland beskik ook oor 27 universiteite.
   Kategorieë: Kyūshū streek • Eilande van Japan

