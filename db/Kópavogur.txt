Kópavogur


                                           Stad Kópavogur
                                                          Kópavogsbær
                                                 Kaart               Wapen

                                                                      Land

                                                  Land              Ysland
                                                 Gewes   Höfuðborgarsvæðið
                                            Koördinate  64°06' N, 21°54' W
                                              Stigting                  --
                                            Oppervlak:
                                              - Totaal         83,72 vk km
                                     Hoogte bo seevlak                 0 m
                                            Bevolking:
                             - Totaal (1 Oktober 2007)              28 291
                                  - Bevolkingsdigtheid           354/vk km
                                               Tydsone              UTC +0
                                          Burgemeester Gunnar I. Birgisson
                                     Amptelike Webwerf    www.kopavogur.is

   Kópavogur (letterlik "Die klein baai van die seehondjie", amptelik:
   Kópavogsbær) is met 28 291 inwoners (1 Oktober 2007) die tweede
   grootste stad van Ysland. Kópavogur lê in die metropolitaanse gebied
   van die hoofstad Reykjavík in die suidweste van die land. Kópavogur het
   'n gemengde stadskarakter wat sowel deur die tipiese woonstelblokke en
   ander residensiële geboue van 'n voorstad asook sakegebiede gekenmerk
   word.

   Inhoud

        * 1 Geskiedenis
        * 2 Argitektuur
             + 2.1 Sekulêre boukuns
             + 2.2 Sakrale boukuns

[wysig] Geskiedenis

   Kópavogur het gedurende die Deense handelsmonopolie in Ysland in die
   tydperk tussen 1602 en 1787 'n belangrike historiese rol gespeel - hier
   is in 1622 die dokument onderteken waarmee die Yslanders die oppergesag
   van Denemarke oor hul land moes erken.

   Nogtans was die gebied van Kópavogur tot by die dertigerjare van die
   20ste eeu yl bevolk en het eers met die toenemende verstedeliking van
   die Yslandse bevolking 'n vinnige bevolkingsgroei getoon.

[wysig] Argitektuur

[wysig] Sekulêre boukuns

   Tans beskik Kópavogur oor die grootste winkelsentrum van Ysland,
   Smáralind. Hierdie sentrum pronk met die tweede hoogste gebou van die
   land, terwyl die hoogste, die Smáratorg-toring met 'n beplande hoogte
   van 77,6 meter, tans opgerig word.

[wysig] Sakrale boukuns

   Kópavogskirkja
   Kópavogskirkja

   Die Kópavogskirkja op die Kópavogur-heuwel is deur die argitekte Hörður
   Bjarnason en Ragnar Emilsson ontwerp en op 12 Desember 1962 ingewy. Die
   buitengewone dakkonstruksie lyk op die Deense argitek Jørn Utzon se
   ontwerp vir die beroemde Operahuis van Sydney (Australië).

   Die kerkgebou se binneruimte is volgens die bouplan van 'n saalkerk
   ontwerp en baseer op die Griekse kruis. Die altaar lê in die ooste,
   terwyl die kerkorrel hom op 'n galery in die weste bevind. Twee
   bykomende galerye in die noorde en suide van die kerk bied sitplekke
   vir besoekers.

   Die kerkvenster is deur Gerður Helgadóttir ontwerp en skep met hulle
   merendeels blou en rooi kleure 'n besondere atmosfeer.
   Kategorie: Ysland

