L'Anse aux Meadows


   Wiking koloniseringsterrein by L'Anse-aux-Meadows
   Wiking koloniseringsterrein by L'Anse-aux-Meadows

   L'Anse aux Meadows (uit Frans L'Anse-aux-Méduses of "Jellievis Inham")
   is 'n terrein in die mees noordelike punt van die Newfoundland eiland,
   in Newfoundland en Labrador, Kanada, waar die oorblyfsels van 'n
   Wikingnedersetting in 1960 deur die Noorweegse verkenner Helge Ingstad
   en sy argeoloog vrou, Anne Stine Ingstad, ontdek is.

   Dit is die enigste bevestigde Wikingnedersetting in Noord-Amerika buite
   Groenland. Dit was die terrein van 'n Veeljarige argeologiese
   uitgrawing het wonings, gereedskap en implemente ontdek wat die
   tydraamwerk van die nedersetting bevestig het. Die nedersetting wat
   dateer uit 500 jaar voor Christopher Columbus, bevat vroegste Europese
   strukture in Noord-Amerika. Dit is deur UNESCO as 'n Wêreld Erfenis
   terrein benoem. Daar word algemeen geglo dat dit die semi-legendariese
   'Vinland' vestiging van die ontdekker Leif Ericson was.

   Die klimaat in Newfoundland was toe heelwat warmer as wat dit vandag
   is. Soos in die sagas vertel word, het Leifur van Groenland af vertrek
   om te soek na die land wat Bjarni Herjólfsson hom van vertel het. Hy
   vind 'n gebied ryk aan druiwe, salm, en 'n ysvrye winter, en keer terug
   om hout af te kap om na die boom-arm Groenland terug te neem. L'Anse
   aux Meadows is moontlik : (a) die eerste kamp wat opgerig is, (b) die
   kamp wat opgerig is nadat daar van die vyandige Skrælinge gevlug is, of
   (c) 'n kamp wat nie in die saga genoem word nie.
   Wiking kolonisering terrein by L'Anse-aux-Meadows
   Wiking kolonisering terrein by L'Anse-aux-Meadows

   Die nedersetting by L'Anse aux Meadows het uit ten minste 8 geboue
   bestaan insluitend 'n smedery en smelter, en 'n houtwerf wat 'n
   skeepswerf ondersteun het. Die grootste huis was 'n ruim 28,8 by 15,6 m
   groot en het uit verskeie kamers bestaan^[1].

   Die saga beskryf 'n koloniseringspoging gelei deur Thorfinn Karlsefni,
   met soveel as 135 mans en 15 vroue, wat Leifur se kamp, moontlik L'Anse
   aux Meadows, as basis gebruik het. Onder hulle was Freydís
   Eiríksdóttir, halfsuster van Leif. Alhoewel dit nie moontlik is om te
   bevestig dat L'Anse aux Meadows inderdaad die Vinland van die saga is
   nie, is dit seker dat 'n groep Noorse koloniste circa 1000 n.C. daar
   geleef het.^[1]

   Die terrein is slegs vir 2 of 3 jaar gebruik. Daar word bespeigel dat,
   gegrond op beide literêre en argeologiese getuienis, swak verhoudings
   met inboorlinge die vestiging tot mislukking gedoem het. Inter-groep
   konflik oor vrouens en onverwagte slegte weer is ook al voorgestel as
   moontlik oorsake van die verlaat van die vestiging.
   Kaart van Wiking uitbreiding
   Kaart van Wiking uitbreiding

   L'Anse aux Meadows kan ook verband hou met die Algonquin legende van 'n
   Koninkryk van Saguenay wat deur 'n ras van blonde mans ryk aan pelse en
   matele, maar dit kan ook blote bespiegeling wees.

   Inhoud

        * 1 Kyk ook
        * 2 Eksterne skakels
        * 3 Verwysings en notas
        * 4 Beelde

[wysig] Kyk ook

     * Lys van gemeenskappe in Newfoundland en Labrador
     * Noorse kolonisering van Amerika
     * Vinland kaart

[wysig] Eksterne skakels

     * UNESCO
     * Parks Canada

[wysig] Verwysings en notas

    1. ^ ^1,0 ^1,1 From the Canadian Encylopedia article on L'Anse aux
       Meadows. Naaldwerk en breigereedskap wat by die terrein gevind is
       dui aan dat vroue by L'Anse aux Meadows teenwoordig was.

[wysig] Beelde

   L'Anse-aux-Meadows, Nfld

                           Landing by L'Anse aux Meadows heruitbeelding 2000
     __________________________________________________________________

   Sjabloon:CoorHeader
   Kategorieë: Geografie van Kanada • Wiking verkenning van Noord-Amerika
   • Wêrelderfenisterreine in Kanada

