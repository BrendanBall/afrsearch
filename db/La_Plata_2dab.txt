La Plata


   Die katedraal van La Plata
   Die katedraal van La Plata

   La Plata is die hoofstad van die provinsie Buenos Aires (Argentinië),
   sowat 35 myl (56 km) Suid van Buenos Aires, met 'n oppervlakte van
   940,38 km² en 564 000 inwoners (2001). Die stad lê in die pampa húmeda
   ("vogtige pampa") met sy milde klimaat. Die gemiddelde jaarlikse
   temperatuur is 16,3°C en die jaarlikse reënval sowat 1 000 mm.

[wysig] Geskiedenis

   Jacarandabome langs La Plata se Diagonal 73
   Jacarandabome langs La Plata se Diagonal 73

   Die stad is op 19 November 1882 deur Dr. Dardo Rocha gestig en volgens
   'n roosterpatroon aangelê. Die stadsontwerp van Pedro Benoit het die
   vorm van 'n reghoek, met genommerde horisontale en vertikale strate en
   diagonale lane. Aangesien Rocha en Benoit lede van die
   Vrymesselaars-beweging is, maak hulle by die beplanning van die stad
   sterk gebruik van vrymesselaarsimboliek. La Plata is in 1884 die eerste
   stad in Latyns-Amerika wat elektriese straatverligting kry. Die stad
   het in 1885 reeds 21 792 inwoners (waarvan 8 918 Argentiniërs en 12 874
   Italianers), wat destyds nog oorwegend in houtgeboue gewoon het. In
   dieselfde jaar begin die bou van 'n dubbelkanaal, wat La Plata met die
   hawe Ensenada, vyf kilometer noord-oos van die stad, sou verbind.

   Tussen 1952 en 1955 dra die stad die naam Eva Perón.

   La Plata is vandag 'n sentrum van die yster- en staalbedryf en beskik
   oor 'n olieraffinadery. Parke in die stadsentrum soos die Paseo del
   Bosque verleen La Plata die tipiese voorkoms van baie provinsiale stede
   in Argentinië.

[wysig] Besienswaardighede

   Pasaje Dardo Rocha
   Pasaje Dardo Rocha

   Die Plaza Moreno vorm die sentrum van La Plata. Hier lê die hoeksteen
   van die stad en sy belangrikste besienswaardigheid, die gotiese
   katedraal van La Plata, wat vanaf 1885 as een van die grootste kerke in
   Suid-Amerika ontstaan het.

   Die Plaza San Martín spog met 'n aantal statige geboue soos die setel
   van die provinsiale parlement, die Paleis van die Provinisiale Regering
   en die Pasaje Dardo Rocha. Ander bekende geboue in die stadsentrum is
   die Stadspaleis (Palacio Municipal) en die Teatro Argentino.

   Die park Paseo del Bosque met sy pragtige mere huisves die dieretuin
   van La Plata, 'n sterrewag, die Natuurwetenskaplike Museum met sy
   uitstekende geologiese, soölogiese en argeologiese versamelings, wat
   oorwegend deur die Argentynse navorsers Perito Francisco Moreno en
   Florentino Ameghino saamgestel is, en die Teatro Martín Fierro. Die
   Museo Provincial de Bellas Artes, naby die uitgestrekte kampus van die
   Universidad Nacional de La Plata, behandel die Argentynse skilder- en
   beeldhoukuns.

[wysig] Eksterne skakels

     * Die amptelike webwerf van La Plata

   Kategorie: Stede in Argentinië

