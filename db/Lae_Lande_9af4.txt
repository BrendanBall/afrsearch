Lae Lande


                                        Geskiedenis van die Nederlande
                     Bourgondiese Nederlande Prinsbisdom
                                                                            Luik
                                                                        Prinsdom
                                                                       Stavelot-
                                                                         Malmedy
                                                                       Hertogdom
                                                                        Bouillon
                                                                   e.a.
                        Sewentien Provinsies
                          Spaanse Nederlande
                  1581
                  1795
  Verenigde Provinsies   Suidelike Nederlande
                       Oostenrykse Nederlande
                          (Nederlandse State)
    Bataafse Republiek                                       1795 1804
                                               Eerste Franse Republiek
     Koninkryk Holland
                                                             1804 1815
                                               Eerste Franse Keiserryk
                                   1815 1830
      Verenigde Koninkryk van die Nederlande Groot- Hertogdom Luxemburg
             Nederland
                                       België
                                                              Luxemburg

   Die Lae Lande, die historiese gebied de Nederlanden, is die lande geleë
   om die laagliggende grondgebied om die delta van die Ryn-, Schelde-, en
   Maasriviere (Frans: Meuse). Die gebied wat deur die modern state
   Nederland, België en Luxemburg stem amper maar nie heeltemal met die
   gebied ooreen. Sedert die Tweede Wêreldoorlog word die nuwe naam die
   Beneluxlande vir die gebied gebruik.

   Voor moderne nasiebou begin het, het die Lae Lande verwys na 'n
   uitgebreide gebied van noordelike Europa wat rofweg van Duinkerke in
   die weste tot by Sleeswyk-Holstein in die noordooste gestrek het, en
   van die riviermond van die Schelde in die suide tot Friesland in die
   noorde. Die Lae Lande was die stelling van vroeë noordelike dorpe wat
   van nuuts af gebou is eerder as wat dit van antieke sentra ontwikkel is
   en daarmee die herontwaking van Europa in die 12de eeu aandui.

   Die lae lande wat eerder 'n versameling van verskeie gebiede was as een
   homogene gebied, het wel almal 'n groot aantal ooreenkomste vertoon:
     * Meeste was kusgebiede aan die Noordsee of die Engelse Kanaal. Die
       lande wat nie toegang tot die see gehad het nie, het hulleself
       polities en ekonomies aan die wat wel toegang gehad het verbind om
       een unie van hawe en hinterland te vorm. 'n Poëtiese beskrywing van
       die gebied is "die Lae Lande by die See"
     * Meeste het Middel-Nederlands gepraat waaruit Nederlands (en
       Afrikaans), later ontwikkel het. Sommige van die gebiede soos die
       Prinsbisdom Luik of die Waals Vlaandere in die omgewing van
       Cambrai, Lille, Mons en Namur, waar Frans die dominante taal was,
       word baie keer ook as deel van die Lae Lande gesien.
     * Meeste van hulle was slegs in naam van 'n graaf of hertog
       afhanklik, die stede is prakties deur gildes en rade regeer, en
       alhoewel in teorie deel van 'n koninkryk is hulle omgang met hulle
       heersers deur 'n stel streng vryhede gereguleer wat beskryf het wat
       laasgenoemde kon doen en wat van hulle verwag is.
     * Almal was afhanklik van handel en vervaardiging en het die vrye
       vloei van goedere en ambagsmanne aangemoedig.

   Die vervaardiging en handel in wolmateriaal was besonder belangrik vir
   die stede, Europa se eerste nywerheid. Stede wat deur die handel
   gegroei het sluit in Liège, Leuven, Mechelen, Antwerpen, Brussel,
   Ieper, Gent en Utrecht.

   In 1477 het die Boergondiese besittings in die gebied, die Boergondiese
   Nederlande, deur 'n erfgenaam Maria van Boergonje na die Habsburgers
   oorgegaan. In die eeu daarna het die "Lae Lande" rofweg ooreengekom met
   die Sewentien Provinsies wat onder die Pragmatieke Sanksie van 1549 van
   die Heilige Romeinse Keiser Karel V die provinsies vrygestel het van
   hulle argïese feodale verpligtinge. Na die Sewentien Provinsies hulle
   onafhanklikheid van Habsburgs Spanje verklaar het is die provinsies van
   die Suidelike Nederlande herower (1581) en word dit soms die Spaanse
   Nederlande genoem.

   In 1713, onder die Vrede van Utrecht na die Spaanse Opvolgingsoorlog,
   is die deel van die Spaanse Nederlande wat oorgebly het aan Oostenryk
   oorgedra en het dit dus die Oostenrykse Nederlande geword. Die
   Verenigde Koninkryk van die Nederlande (1815-1830) het die Lae Lande
   vir 'n kort rukkie weer verenig.
   Kategorie: Europa

