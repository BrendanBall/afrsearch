Land


   Die term land verwys in staatskundige aardrykskunde en internasionale
   politiek na 'n staatskundige verdeling van 'n aardrykskundige entiteit,
   'n soewereine grondgebied, wat die die algemeenste met die opvattings
   van staat of nasie en regering assosieer word.

   Die term word in die algemene gebruik informeel aangewend om beide die
   begrippe van nasie ('n kulturele entiteit) en die van staat ('n
   politieke entiteit) te omskryf. Definisies verskil, en in hierdie sin
   word dit soms gebruik om na beide state en party ander politieke
   entiteite te verwys^[1], terwyl in sommige gevalle dit slegs na staat
   verwys.^[2] Dit is nie ongewoon vir algemene inligting of statistiese
   publikasies om die wyer betekenis aan te neem vir doeleindes soos
   illustrasie en vergelyking nie.^[3]

   Daar is dosyne nie-soewereine landstreke (subnasionale entiteite, 'n
   ander vorm van staatskundige verdeling of administratiewe verdeling
   binne die ruimte van 'n groter moondheid) wat samehangende
   aardrykskundige entiteite verteenwoordig (waarvan party voormalige
   lande is), maar waarvan geen soewereine state is nie. Die meeste van
   hierdie state beskik deesdae oor 'n aansienlike mate van selfregering,
   maar kwalifiseer nie as nasies nie omdat hulle die eiendom is van ander
   moondhede. Verskeie state het oorsese afhanklikhede met landsgebiede en
   burgerskappe wat afgesonder is van hul eie.

   Inhoud

        * 1 Soorte
             + 1.1 Staat
             + 1.2 Nasie
        * 2 Nasie, land en staat: 'n vergelyking
        * 3 Sien ook
        * 4 Verwysings
        * 5 Bronne
        * 6 Eksterne skakels

[wysig] Soorte

[wysig] Staat

   'n Staat is 'n onafhanklike landsgebied met 'n regering, 'n bevolking
   en soewereiniteit hieroor. Die hele landmassa van die Aarde word beskou
   as onderverdeel in sulke lande. Daar is tans 193 state wat deur die
   Verenigde Nasies erken word — sy 192 lede en die Vatikaanstad. Die
   Republiek van Sjina (Taiwan) is die enigste soewereine staat wat nie
   meer deel is van die Verenigde Nasies nie.

   Benewens hierdie state is daar ook ander nie-soewereine landsgebiede
   wat, onder die filosofie van selfbeskikking, sou verkies om as lande in
   hierdie opsig beskou te word. Sommige van hierdie het de facto beheer
   oor hul bevolking en landsgebied, soos byvoorbeeld Abkhasië, maar word
   nie as state beskou nie, omdat daar nie erken word dat hulle oor
   soewereiniteit beskik nie. Daar is egter ook in sommige internasionaal
   erkende state geen funksionele sentrale regering nie, óf wat verskeie
   de facto state en regerings het. Hierdie word internasionaal nie beskou
   om aparte state te verteenwoordig nie — hulle word beskou as om op die
   grondgebied van die internasionaal erkende staat te bestaan.

[wysig] Nasie

   'n Nasie is 'n "stel mense met 'n gemene identiteit wat 'n nasiestaat
   gevorm het, of aspireer om een te vorm" (Viotti en Kauppi, 2001).
   Hierdie verwysing is, in die opsig van land, meer waarskynlik om na 'n
   groep wat kwansuis dieselfde etniese oorsprong, taal, geloof of
   geskiedenis deel, te verwys.

   Die term het sinoniem geword met "land" waar nasies sonder
   soewereiniteit (d.w.s nasies wat nie state is nie) poog om hulself op
   dieselfde terme as soewereine state te identifiseer. Andere, insluitend
   nasionaliste, mag dalk hul eie enkele nasie (of land) beskou as
   opgedeel tussen verskillende state.

[wysig] Nasie, land en staat: 'n vergelyking

   Die informele gebruik van land, staat en nasie lei tot baie verwarring.
   Wat hierdie verder vererger is die gereelde verwarrende amptelike
   gebruik: byboorbeeld, die Verenigde Nasies is einlik saamgestel uit 'n
   liggaam van "state"; en die lande waaruit die Verenigde Koninkryk
   bestaan, word soms "huisnasies" genoem.

   Die Verenigde Koninkryk is 'n internasionaal erkende soewereine staat,
   waarna ook verwys wat as 'n land wat se inwoners 'n Britse
   nasionaliteit het. Die terminologie kan nog verder verwar word deur die
   gebruik van die woord staat om te verwys na 'n nie-soewereine
   subentiteit van 'n soewereine staat, soos gedoen word deur die
   Verenigde State van Amerika en Australië.

   In werklikheid is daar gereeld 'n rowwe ooreenkoms tussen beide opsigte
   van land, soos opgevat in die konsep van nasiestaat. Dit is een wat
   verskeie regerings probeer aanmoedig het, ten einde geldigheid vir hul
   beheer oor 'n landsgebied te verskaf. Die bestaan van etnies homogene
   gebiede is egter, as gevolg van geskiedkundige en moderne migrasie,
   skaars of onbestaande. Om hierdie rede kan nasies ook liewer deur
   kultuur as etnisiteit bepaal word.

[wysig] Sien ook

     * Lys van aardrykskundige onderwerpe
     * Lys van lande

[wysig] Verwysings

    1. ^
       http://www.austlii.edu.au/au/legis/cth/consol_act/aia1901230/s22.ht
       ml,
       http://www.austlii.edu.au/cgi-bin/disp.pl/au/cases/cth/federal%5fct
       /1997/912.html,
       http://foia.state.gov/masterdocs/09fam/0941104X1.pdf,
       http://www.economist.com/theworldin/international/displayStory.cfm?
       story_id=3372495&d=2005,
       http://www.state.gov/documents/organization/84411.pdf
    2. ^ About.com:"Geography: Country, State, and Nation".
    3. ^ countryreports.org, cia.gov, guinnessworldrecords.com,
       guinnessworldrecords.com

[wysig] Bronne

     * Anderson, Benedict; 'Imagined Communities: Reflections On the
       origin and Spread of Nationalism'; Londen, Verso; 1991
     * Viotti, Paul R. en Kauppi, Mark V.; 'International Relations and
       World Politics - Security, Economy, Identity'; Tweede Uitgawe; New
       Jersey, Prentice Hall; 2001
     * Mires, Stuart and Addison-Scott, Alexandra

[wysig] Eksterne skakels

     * Geography Site landprofiele gebaseer op die CIA World Factbook
     * Hoeveel lande is daar?
     * Demonieme - Wat noem jy mense van ander lande?
     * Library of Congress - Landstudies
     * BBC-landprofiele
     * Die CIA World Factbook
     * The US Department of State - Background Notes Feite en inligting
       oor lande, afhanklikhede en areas van spesiale soewereiniteit
       regoor die wêreld.
     * Lande in 1900
     * United Verenigde Nasies Statistiekdivisie
     * Verenigde Nasies eDocs Webdiens XML-datalys van lande.

   Kategorie: Aardrykskunde

