Landgraaf


   Landgraaf (Duits Landgraf) was 'n titel wat meestal in die Heilige
   Romeinse Ryk en later deur die ryk se voormalige gebiede gebruik is.
   Dit was vergelykbaar aan 'n graaf wat feudale pligte direk aan die
   Heilige Romeinse Keiser gehad het. 'n Landgraaf se jurisduksie het soms
   oor 'n redelike groot gebied getrek wat nie onderdanig was aan 'n
   intermediêre mag soos 'n Hertog, 'n Biskop of 'n Paltsgraaf nie. Die
   vroegste geskrewe rekords is van 1086 af in Neder-Lotharingia af
   aangeteken. 'n Landgraaf het gewoonlik soeweriene regte uitgeoefen. Sy
   besluitnemingsmagte was soortgelyk aan die van 'n hertog.

   Landgraaf het in 'n paar gevalle in gebruik gebly as 'n ondergeskikte
   titel van adelikes soos die Groothertog van Sakse-Weimar, wat ook die
   Landgraaf van Thuringia was in die eerste dekade van die 20ste eeu. Die
   titel het egter na die Eerste Wêreldoorlog in onbruik verval. Die
   jurisduksie van 'n landgraaf was 'n landgraafskap en die vrou van 'n
   landgraaf was 'n landgrafin.

[wysig] Bekende landgraafskappe

     * In die hertogdom Lotaringe:
          + Brabant
          + Gelre
          + Hochstaden.
     * In die hertogdom Beiere: Steffling, Leuchtenberg.
     * In die hertogdom Swabe: In die hertogdom Swabe is drie
       landgraafskappe deur keiser Lotharius van Supplinburg (1125-1137)
       gevorm as teëwig teen die Staufen-dynastie in hulle wedywering om
       die Duitse koningskap (Sundgau, Benede-Elsas en Heiligenberg). Die
       Sundgau en Benede-Elsas is beide ten weste van die Ryn geleë wat
       tans in Frankryk is). Heiligenberg lê ten noorde van die Bodenmeer
       aan die grens met die huidige Switserland.
     * In die hertogdom Sakse: Thuringen. Tydens die Saksiese oorloë c.
       1130 was die skep van die landgraafskap Thüringen (ontstaan uit die
       mark Meissen) veral 'n maatreël teen die opstandige hertoë van
       Sakse. Die landgraafskap Thuringen is opgeneem in die landgraafskap
       Hessen. Daar is die titel gehandhaaf tot in die 19e eeu. Die
       landgraafskap Hessen-Kassel is in 1803 verhef tot keurvorstedom en
       Hessen-Darmstadt in 1806 tot groothertogdom. Daarna het nog slegs
       die landgraafskap Hessen-Homburg bestaan wat in 1866 in Pruise
       opgeneem is.

     * Nuwer skeppings was: Baar, Breisgau, Hegau, Stühlingen en
       Nellenburg.

[wysig] Literatuur

     * Mayer, Theodor, Über Entstehung und Bedeutung der älteren deutschen
       Landgrafschaften, in Mitteralterliche Studien – Gesammelte
       Aufsätze, ed. F. Knapp (Sigmaringen 1958) 187-201. Also published
       in Zeitschrift der Savigny-Stiftung für Rechtsgeschichte,
       Germanische Abteilung 58 (1938) 210-288.
     * Mayer, T., 'Herzogtum und Landeshoheit', Fürsten und Staat. Studien
       zur Verfassungsgeschichte des deutschen Mittelalters (Weimar 1950)
       276-301.
     * Eichenberger, T., Patria: Studien zur Bedeutung des Wortes im
       Mittelalter (6.-12. Jahrhundert), Nationes – Historische und
       philologische Untersuchungen zur Entstehung der europäischen
       Nationen im Mittelalter 9 (Sigmaringen 1991).
     * Van Droogenbroeck, F.J., De betekenis van paltsgraaf Herman II
       (1064-1085) voor het graafschap Brabant, in Eigen Schoon en De
       Brabander, 87 (Brussel 2004) 1-166.

   Kategorieë: Adellike titels • Geskiedenis van Duitsland • Heilige
   Romeinse Ryk

