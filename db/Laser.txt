Laser


   Eksperiment wat 'n (waarskynlik argon-) laser gebruik
   Eksperiment wat 'n (waarskynlik argon-) laser gebruik
   Lasers wissel in grootte van mikroskopies diodelasers (bo) met talle
   toepassings, tot rugbyveld groot neodymium glas lasers (onder) wat
   gebruik word vir inertial confinement fusion, kernwapennavorsing en
   ander hoë energiedigtheid fisika eksperimente.
   Lasers wissel in grootte van mikroskopies diodelasers (bo) met talle
   toepassings, tot rugbyveld groot neodymium glas lasers (onder) wat
   gebruik word vir inertial confinement fusion, kernwapennavorsing en
   ander hoë energiedigtheid fisika eksperimente.
   'n Dye laser wat by die Starfire Optical Range vir LIDAR en laser guide
   star eksperimente gebruik word is ingestem tot die Natrium D lyn en
   word gebruik om Natrium atome in die natriumlaag van die atmosfeer op
   te wek.
   'n Dye laser wat by die Starfire Optical Range vir LIDAR en laser guide
   star eksperimente gebruik word is ingestem tot die Natrium D lyn en
   word gebruik om Natrium atome in die natriumlaag van die atmosfeer op
   te wek.

   Laser is 'n afkorting in engels wat staan vir (light amplification by
   stimulated emission of radiation) wat in afrikaans vertaal
   "ligversterking deur die gestimuleerde emissie van straling" beteken.
   'n Laser is 'n toestel wat 'n kwantummeganiese effek naamlik
   gestimuleerde emissie, benut om 'n koherente straal lig te lewer.
   (D.w.s. golwe is in fase en geen interferensie vind plaas nie.) Lig van
   'n laser is dikwels parralel en monochromaties, maar dit is nie waar
   vir alle tipe lasers nie.

   Inhoud

        * 1 Oorsig
        * 2 Beginsel
        * 3 Geskiedenis
        * 4 Laserveiligheid
        * 5 Soorte Lasers
        * 6 Sien ook
        * 7 Eksterne Skakels

[wysig] Oorsig

   Algemene ligbronne soos die elektriese gloeilamp straal fotone in alle
   rigtings uit, gewoonlik oor 'n wye spektrum golflengtes. Die meeste
   ligbronne is ook nie koherent nie, d.w.s. die golwe is uit fase en dus
   vind daar interferensie tussen die golwe plaas.

   In kontras straal 'n laser, fotone in 'n noue, goed gedefinieerde band
   uit om 'n ligstraal te vorm. Die lig is dikwels baie na aan
   monochromaties, wat uit 'n enkele golflengte of kleur bestaan, en is
   hoogs koherent en dikwels gepolariseer.

   Sommige tipe lasers, soos die kleurstoflasers en vibroniese
   vastetoestandlasers kan lig produseer oor 'n wye reeks golflengtes; Die
   eienskap maak hulle geskik vir die opwekking van uiters kort ligpulse
   in die orde van 'n femtosekonde (10^-15 sekonde).

   Laserlig kan ook 'n hoë intensiteit bereik; sodanig so dat dit staal en
   ander metale kan sny. Die ligbundel wat deur 'n laser uitgestraal word
   toon dikwels 'n baie klein mate van afwyking (d.w.s. die golwe bly
   parallel selfs oor lang afstande). Golwe met perfekte paralelle bane
   kan nie geskep word nie a.g.v. diffraksie, maar 'n laserstraal sal baie
   minder versprei as lig vanaf enige ander ligbron. 'n Straal wat deur 'n
   klein laboratorium laser opgewek word soos bv. die [[Helium-Neon
   laser|helium-neon (HeNe) laser]] sal versprei tot 'n diameter van
   ongeveer 1.6 kilometer indien dit vanaf die aarde tot op die die
   oppervlak van die maan geskyn word. Sommige lasers, veral die
   halfgeleier lasers wek strale op wat 'n baie wyer verspreiding toon,
   hoofsaaklik a.g.v. hulle klein grootte. So 'n afwykende ligbundel kan
   egter omskep word in 'n paralelle bundel deur gebruik te maak van 'n
   optiese lens.

   Ligbundels van nie-laser bronne kan egter nie op dié manier in 'n
   paralelle bundel omskep word nie.

   'n Laser kan ook funksioneer as 'n optiese versterker wanneer dit met
   lig van 'n ander bron bestraal word. Die versterkte sein kan baie
   soortgelyk wees aan die invoersein in terme van golflengte, fase en
   polarisasie; die verskynsel het baie toepassings in optiese
   kommunikasie.

   Die uitset van 'n laser mag kontinu wees, 'n konstante amplitude hê, of
   kan polsend wees.

[wysig] Beginsel

   Die laser berus op die eienskap waar opgewekte elektrone van 'n atoom
   wat in 'n baan wentel met 'n hoër energie as normaal, terugval na 'n
   laer baan en dan 'n foton in die proses uitstraal. Indien die foton 'n
   ander atoom tref in dieselfde opgewekte toestand, sal die elektron in
   die atoom ook terugval na die laer energietoestand en ook 'n foton
   uitstraal wat in pas is (in fase is) met die eerste foton ensovoorts.
   Indien dit 'n atoom tref met die elektron reeds in die laer baan, kan
   die foton geabsorbeer word en die elektron opwek na die hoër baan en
   dus hoër energietoestand. 'n Mens kan dus 'n versameling atome hê
   waarin die meerderheid elektrone in die hoër energietoestand verkeer,
   wat dit dan moontlik maak om die elektrone gelyktydig te laat terugval
   na die grondtoestand met die gepaardgaande uitstraling van 'n sterk
   ligpuls. Die fotone wat so opgewek word, is dan in fase en die
   golflengte, wat ooreenstem met die energieverskil tussen die
   elektronbane, is dieselfde (d.w.s monochromaties).

   Die laserstraal word dus opgewek deur die lig heen en weer te laat
   weerkaats in die laser medium met behulp van parralelle spieëls. Die
   atome van die medium word dan almal na die hoër energietoestand opgewek
   deur die toevoeging van eksterne energie by wyse van bestraling met 'n
   ander kleur lig, elektriese stroom of deur middel van 'n chemiese
   reaksie. Die resultaat is 'n versterkte ligbundel wat uit die
   resonansie kamer onstsnap deurdat een van die spieëls deels
   deurlaatbaar gemaak word. Die teorie van kwantummeganika kan toegepas
   word op die laserverskynsel, alhoewel die meeste lasertipes eerder met
   'n tref-en-trapmetodiek ontwikkel is.

[wysig] Geskiedenis

   Die eerste werkende laser is deur Theodore H. Maiman in 1960 by die
   Hughes Research Laboratories in Malibu, Kalifornië gemaak.

   Maiman het 'n robynkristal met flitslamp as energiebron gebruik om 'n
   rooi laserlig teen 'n golflengte van 694 nanometer op te wek.

[wysig] Laserveiligheid

   Selfs lae sterkte lasers kan gevaarlik wees vir 'n mens se sig. Die
   paralelle karakter en lae ligverspreiding beten dat dit deur die oog
   tot 'n baie klein kolletjie op die retina gefokus kan word, wat lokale
   verbranding en permanente skade binne sekondes tot gevolg kan hê.

   Laserlig teen sekere golflengtes kan katarakte veroorsaak en selfs
   veroorsaak dat die vloeistof in die oogbal begin kook. Infrarooi- en
   ultravioletlasers is veral gevaarlik aangesien die liggaam se
   "kniprefleks", wat die oog kan beskerm teen ongewone helder lig slegs
   werk wanneer die lig sigbaar is. Klassifikasie vir
   veiligheidsdoeleindes van lasers geskied volgens die golflengte en die
   maksimum uitset-energie as volg:
     * Klas I: inherent veilig; geen moontlikheid vir oogskade nie. Dit
       kan wees a.g.v. 'n baie lae kraguitset (in welke geval oogskade
       selfs na ure se blootstelling nie moontlik is nie), of as gevolg
       van 'n omhulsel wat nie tydens normale bedryf oopgemaak kan word
       sonder dat die laser automaties afskakel nie (soos tipies die geval
       is met Kompak skywe/laserskywe).

     * Klas II: Die kniprefleks van die menslike oog behoort oogskade te
       verhoed. Die meeste laserbordwysers val in die kategorie, met
       uistetenergieë laer as 1 tot 5 milliwatt.

     * Klas IIIb: Kan oogskade veroorsaak as die bundel die oog direk
       binnegaan of as die bundel direk in die oog in gereflekteer word.
       Dit is algemeen van toepassing op lasers met uitsetenergieë van 5
       milliwatt tot etlike honderde milliwatt.

     * Klas IIIa: Soortgelyk ana klas IIIb, maar van toepassing op groot
       bundeldiameters, sodanig so dat die pupil slegs 'klas-II'
       hoeveelhede lig sal deurlaat. Lasers in dié klas is hoofsaaklik
       gevaarlik in kombinasie met optiese instrumente wat die
       bundeldiameter kan verander.

     * Klas IV: Hoogs gevaarlik; selfs nie-direkte verspreiding van die
       lig van die bundel kan lei tot oog- of velskade. Dit is hoofsaaklik
       van toepassing op lasers met energieuitset van meer as 'n paar
       milliwatt. Lasers in hierdie klas se energie uitset is gewoonlik in
       die orde van etlike honderde milliwatt of selfs meer.

   Die krag van die lasers hierbo genoem is slegs rowwe indikasies; die
   klassifikasie is ook afhanklik van die golflengte en of die laser 'n
   polsende of kontinue uitset het. Die gebruik van oogbeskerming wanneer
   lasers in klas IIIb en IV gebruik word, word sterk aanbeveel en word
   vereis deur die OSHA.

[wysig] Soorte Lasers

   'n Laserharp.
   'n Laserharp.
   Lasers word gebruik vir visuele effekte tydens 'n musiekopvoering. ('n
   Laserligvertoning.)
   Lasers word gebruik vir visuele effekte tydens 'n musiekopvoering. ('n
   Laserligvertoning.)
     * Gaslaser
          + HeNe (543 nm and 633 nm)
          + Argon(-Ioon) (458 nm, 488 nm or 514.5 nm)
          + Koolstofdioksiedlasers - word industrieël gebruik vir sny en
            sweis doeleindes, met energie uitset van tot 100 kW.
          + Koolstofmonoksiedlasers - moet verkoel word, en is
            buitengewoon kragtig, met uitsette van so hoog as 500 kW.
     * Excimer gaslasers, produseer ultraviolet lig, word gebruik in
       halfgeleiervervaardiging en vir LASIK oogsnykunde;
          + 157 nm (F_2)
          + 193 nm (ArF)
          + 222 nm (KrCl)
          + 248 nm (KrF)
          + 308 nm (XeCl)
          + 351 nm (XeF)
     * Algemeen gebruikte lasertipes vir dermatologiese toepassings
       insluitende verwydering van tattoeërmerke, geboorte merke, en vir
       hare:
          + Robyn (694 nm)
          + Alexandriet (755 nm)
          + Polsende diodematriks (810 nm)
          + Nd:YAG (1064 nm)
          + Ho:YAG (2090 nm)
          + Er:YAG (2940 nm)
     * Halfgeleier-laserdiodes,
          + klein: gebruik vir laserbordwysers, laserdrukkers, en
            CD/DVD-spelers;
          + groter: groter industriële diodelasers is beskikbaar vir
            industriële sny- en sweiswerk, met energie uitset tot so hoog
            as 10 kW.
     * Kleurstoflasers
     * Kwantum kaskade lasers
     * Neodium-gedoopte YAG lasers (Nd:YAG), 'n hoë sterkte infrarooilaser
       wat gebruik word vir sny, sweis en merk van metale en ander
       materiale.
     * Erbium-gedoopte YAG, 1645 nm
     * Thulium-gedoopte YAG, 2015 nm
     * Holmium-gedoopte YAG, 2090 nm, 'n hoë sterkte infrarooilaser, dit
       word plofbaar geabsorbeer deur waterbevattende weefsels in seksies
       minder as 'n millimeter dik. Dit word gewoonlik in polserende modus
       gebruik in optiese vesel snykundige apparate om gewrigte se
       oppervlaktes te herstel, om verrotting van tande te verwyder, om
       kankerweefsel te verdamp en om nier- en galstene te vernietig.
     * Titaan-gedoopte saffier (Ti:saffier) lasers, 'n hoogs verstelbare
       infrarooilaser wat in spektroskopie gebruik word;
     * Erbium-gedoopte vesellasers, 'n tipe laser wat gevorm word vanuit
       pasgemaakte optiese vesel, wat gebruik word as 'n versterker in
       optiese kommunikasietoerusting.

[wysig] Sien ook

     * Laseraanwendings, Laserkonstruksie, Laserwetenskap, Lys van lasers,
       aktiewe lasermedium, Ringlasergiroskoop

[wysig] Eksterne Skakels

     * Sam's Laser FAQ


   Hierdie artikel is gekies as 'n voorbladartikel. Klik gerus hier vir
   meer inligting.

   Kategorieë: Kwantummeganika • Lasers

