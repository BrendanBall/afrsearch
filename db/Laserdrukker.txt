Laserdrukker


   'n 1993 Apple LaserWriter Pro 630 laserdrukker
   'n 1993 Apple LaserWriter Pro 630 laserdrukker

   'n Laserdrukker is 'n algemene tipe rekenaardrukker wat vinnig
   hoë-kwaliteit teks- en grafiese drukwerk op gewone papier kan lewer.
   Laserdrukkers gebruik net soos fotostaatmasjiene 'n xerografiese
   drukproses maar verskil van analoë fotostaatmasjiene deurdat die beeld
   geskep word deur 'n laserstraal oor die drukker se fotoreseptor te
   skandeer.

[wysig] Oorsig

   Die gebruik van laserdrukkers het baie voordele bo ander soorte
   drukkers. Anders as impakdrukkers is 'n laserdrukker se spoed
   veranderlik en hang grootliks af van die hoeveelheid besonderhede wat
   in 'n grafiese beeld wat verwerk word, vervat is. Die vinnigste modelle
   kan soveel as 200 monochroom bladsye per minuut lewer (d.w.s. 12 000
   bladsye per uur). Die vinnigste kleurlaserdrukkers kan soveel as 100
   bladsye per minuut lewer (oftewel 6 000 bladsye per uur).
   Hoë-snelheidslaserdrukkers word gebruik vir massapos van
   verpersoonlikte dokumente soos kredietkaart- en munisipale rekeninge en
   kompeteer goed met litografie in sommige kommersiële toepassings. (Die
   Xerox 9700 laser drukker, druk sowat 120 bladsye per minuut [1].)
   Kategorie: Rekenaar

