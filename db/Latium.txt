Latium


   Latium (Italiaans: Lazio ) is 'n streek in die middel van Italië. Die
   grootste stad in Latium is die Italiaanse hoofstad Rome.

   Inhoud

        * 1 Geskiedenis
        * 2 Provinsies, stede en enkele besienswaardighede
             + 2.1 Rome-provinsie
             + 2.2 Ander provinsies
        * 3 Bron

[wysig] Geskiedenis

   In die Romeinse tydperk het Latium verwys na die min of meer reghoekige
   area tussen die Tiber-rivier, die Sabine-gebergte, en die Middelandse
   See. Die moderne geografie lys die naam nie meer nie, aangesien die
   konnotasie met antieke Rome verband hou. Voor die aankoms van die
   Romeine, het verskeie etniese groepe hier gewoon. Sommige van hulle het
   nie eers Indo-Europese tale gepraat nie. Die Etruskaners was die
   hoofgroep van hierdie mense, gedurende hierdie pre-Romeinse periode.
   Elke streekstad het sy eie staat gevorm. Indo-Europese stamme het die
   gebied begin binnedring, onder andere die groep wat vandag as die
   Latyners bekend staan. Hulle was onmiddelik deur die oorspronklike
   stamme in posisie van onderdrukking geplaas, wat hulle laat verenig het
   en teen 338 vC het hul stad Rome beheer oor die hele gebied gehad. Na
   die Maatskaplike Oorlog in 90 vC, het Rome burgerskap verleen aan al
   die bewoners van die stede in die gebied.

[wysig] Provinsies, stede en enkele besienswaardighede

   Provinsies van Latium
   Provinsies van Latium

   Die area bestaan uit die volgende provinsies: Frosinone, Latina, Rieti,
   Rome en Viterbo.

[wysig] Rome-provinsie

     * Rome (bevolking ongeveer 3 miljoen teen Desember 2006), hoofstad
       van die gebied.
     * Anzio, die landingsplek van die Geallieerde Magte tydens die Tweede
       Wêreldoorlog.
     * Gandolfo-kasteel, die Pous se somerwoning.
     * Fiumicino, waar die Leonardo da Vinci Internasionale Lughawe geleë
       is.
     * Frascati, 'n wynstad.
     * Ostia, die oorspronklike Romeinse hawe wat Rome bedien het.
     * Marino, 'n wynstad

[wysig] Ander provinsies

     * Frosinone, hoofstad van die provinsie (bevolking ongeveer 480 000
       teen Desember 2006)
     * Latina, hoofstad van die provinsie (bevolking ongeveer 490 000 teen
       Desember 2006)
     * Rieti, hoofstad van die provinsie (bevolking ongeveer 150 000 teen
       Desember 2006)
     * Viterbo, hoofstad van die provinsie (bevolking ongeveer 290 000
       teen Desember 2006)

[wysig] Bron

   [1]
   Kategorie: Italië

