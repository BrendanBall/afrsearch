Latyn


                                               Latin (Lingua Latina)
                                     Praattaal           Vatikaanstad
                                        Gebied Italiaanse skiereiland
                          Hoeveelheid sprekers             Uitgesterf
                               Streeksvariante                      -
                                     Genetiese
                                 klassifikasie Indo-Europees

                                                                   Italies
                                                                     Latyn
                                                    Amptelike status
                                Amptelike taal           Vatikaanstad
                              Gereguleerd deur                niemand
                                                           Taalkodes
                                     ISO 639-1                     la
                                     ISO 639-2                    lat
                                           SIL                    LTN

   Latyn was die taal wat oorspronklik in die gebied Latium in Rome se
   omgewing gepraat is. Dit het baie belangrik geword as die amptelike
   taal van die Romeinse Ryk.

   Al die Romaanse tale het hul oorsprong in Latyn, en talle woorde in
   moderne tale soos Afrikaans is gebaseer op Latyn. (Omtrent 80% van
   wetenskaplike woorde in Engels wortel in Latyn.) Latyn was die lingua
   franca, die taal wat geleerdes gebruik het vir wetenskaplike en
   politieke sake, vir meer as 'n duisend jaar, in die Westerse wêreld. In
   die agtiende eeu is dit begin vervang deur Frans en deur Engels laat in
   die negentiende eeu. Ekklesiastiese Latyn bly vandag nog die formele
   taal van die Rooms-Katolieke Kerk, en dit is die amptelike nasionale
   taal van die Vatikaanstad, alhoewel Italiaans die voertaal is. Dié kerk
   het Latyn aanhou gebruik as sy liturgiese taal tot die 1960s. Dit word
   steeds gebruik, saam met Grieks, om die name wat in die wetenskaplike
   klassifikasie van alle lewende dinge gebruik word, te verskaf. Vandag
   is die naaste verwante taal daaraan Italiaans.

   Inhoud

        * 1 Hoofeienskappe
        * 2 Latyn en die Romantiek
        * 3 Latyn en Engels
        * 4 Latyn en Afrikaans
        * 5 Kyk ook na
             + 5.1 Ander aspekte van Latyn
             + 5.2 Die Latynse literêre nalatenskap
             + 5.3 Ander verwante onderwerpe
        * 6 Eksterne skakels

[wysig] Hoofeienskappe

   Latyn is 'n sintetiese of inflektiewe taal: aanvoegsels word aangeheg
   aan 'n vaste stam om geslag, aantal en vorm aan te dui in byvoeglike
   naamwoorde, selfstandige naamwoorde en voornaamwoorde. Hierdie proses
   word vervoeging genoem; en persoon, aantal, tyd, vorm, en
   gemoedstemming in werkwoorde, wanneer dit verbuiging genoem word. Daar
   is vyf vervoegings van selfstandige naamwoorde, en vier verbuigings van
   werkwoorde.

   Die ses naamwoordvorme is:
     * nominatief (gebruik wanneer die onderwerp van die sin aangetoon
       word),
     * genitief (gebruik om 'n verhouding of besit aan te toon),
     * datief (gebruik om die indirekte voorwerp van die werkswoord,
       dikwels verteenwoordig deur "vir" of "aan" aan te toon)
     * akkusatief (gebruik om die direkte voorwerp van die werkwoord aan
       te toon),
     * vokatief (gebruik vir die persoon of voorwerp wat aangespreek
       word),
     * ablatief (gebruik om die oorsaak, oorsprong, instrument,
       verwydering van die werkwoord aan te toon, dikwels met voorsetsels
       soos "deur", "met" en "vanaf").

   Daarby het sommige naamwoorde 'n lokatiewe vorm om 'n plekverhouding
   uit te druk (wat gewoonlik deur die ablatiewe vorm, tesame met 'n
   voorsetsel soos "in", gedek wou wees), maar hierdie argaïese gebruik
   van die Indo-Europese dae word slegs in die name van mere, stede,
   dorpe, soortgelyke plekke, en in 'n paar nader woorde gevind.

[wysig] Latyn en die Romantiek

   Ná die val van die Romeinse Ryk, het Latyn in verskeie ander tale in
   ontwikkel. Vir baie eeue, was hierdie tale slegs gepraat, en Latyn is
   steeds gebruik vir skryf. ('n Voorbeeld hiervan: Latyn was die
   amptelike taal van Portugal tot 1296, toe dit eers vervang is deur
   Portugees.)

   Die Romaanse tale is inderdaad nie afgelei vanaf klassieke Latyn nie,
   maar eerder van die gesproke Volkslatyn. Latyn en die Romaanse tale
   verskil onder meer deurdat die Romaanse tale 'n kenmerkende
   beklemtoning ontwikkel het, teenoor Latyn se kenmerkende verskil in die
   lengte van die klinkers. Italiaans het vandag beide aspekte daarvan,
   terwyl Spaans nog net die beklemtoning oorhet, en Frans nie een van die
   twee nie.

   Nog 'n ander groot verskil tussen die Romaanse tale en Latyn is dat
   eersgenoemde, met die uitsondering van Romeens hulle vormeindes in
   meeste woorde verloor het, behalwe in die geval van sommige
   voornaamwoorde. Romeens het nog steeds vyf naamwoordvorme, maar gebruik
   nie meer die ablatiewe vorm nie.

[wysig] Latyn en Engels

   Engelse grammatika is nie 'n direkte nasaat van Latynse grammatika nie.
   Pogings om Engelse grammatika in dieselfde vormpie in te giet as wat
   Latynse grammatikareëls dikteer — soos die aansitterige verbod op die
   opgebreekte infinitief — het nie sy beslag gekry in die alledaagse
   gebruik nie. Aan die ander kant, daar is goed die helfte Engelse woorde
   wat vanaf Latyn ontspring, insluitend baie woorde wat van die argaïese
   Grieks af kom en toe deur die Romeine ingespan is, om nie eers te praat
   van die duisende Franse, Spaanse en Italiaanse woorde van Latynse
   herkoms wat Engels ook verryk het nie.

   Vanaf die sestiende tot in die agtiende eeu het Engelse skrywers enorme
   getalle nuwe woorde geskep van die Latynse en Griekse wortels. Hierdie
   woorde is "inkpotwoorde" gedoop (asof hulle gemors is uit 'n potjie
   ink) en was ryk in geur en betekenis. Die meeste van die woorde is
   eenmalig deur 'n skrywer gebruik en het toe vergete geraak, maar 'n
   paar het bly voortbestaan. Imbibe, extrapolate, en inebriation is almal
   inkpotwoorde uitgekerf vanaf Latynse en Griekse woorde.

[wysig] Latyn en Afrikaans

   Afrikaans het grootlike 'n herkoms uit Nederlands. Dié is weer
   grootliks beïnvloed deur die gesproke, eerder as die offisiële Latyn.
   Die Afrikaanse grammatika het feitlik geen meer van die verbuigings en
   vervoegings van Latyn nie. Daar is slegs nog die verskillende vorme van
   die voornaamwoorde, soos ek, my en myne. Vervoeging van byvoeglike
   naamwoorde vind slegs plaas om 'n poëtiese of 'n figuurlike betekenis
   te impliseer: soos in die verskil tussen die mooi meisie en die mooie
   meisie. Daar bestaan wel nog ingewikkelde vervoegings, soos in die
   uitdrukking om den brode, maar dit is meestal 'n erflating van die
   Nederlands, en selfs dit is stadig besig om uit te sterf. Afrikaanse
   woorde word egter wel vervoeg om 'n verkleiningsvorm aan te dui: -tjie
   vir die enkelvoudige, en -tjies vir die meervoudige vorm:

          meisie -- meisietjie
          ring -- ringetjie

   Vroeër jare is Latyn as vak aangebied in omtrent elke skool. Die
   juriste het Latyn uitgebreid gebruik. Omtrent twaalf jaar gelede, het
   die Suid-Afrikaanse prokureursorde egter verklaar dat dit nie meer
   nodig is om Latyn op sekondêre of universiteitsvlak te neem nie.
   Afrikaans gebruik Latyn nog grootliks in die vaktaal van die wetenskap.

[wysig] Kyk ook na

[wysig] Ander aspekte van Latyn

     * Latynse grammatika
     * Latynse foneme
     * Latynse verbuiging
     * Latynse vervoeging
     * Latynse woordelys
     * absolute ablatief
     * Woordrangorde in Latyn

[wysig] Die Latynse literêre nalatenskap

     * Latynse literatuur
     * Loeb Classical Library
     * Lys van Latynse uitdrukkings
     * Lys van Latynse spreukwoorde
     * Brocard
     * Lys van Latynse of Griekse woorde wat algemeen gebruik word in name
     * Carmen Possum

[wysig] Ander verwante onderwerpe

     * Romeinse Ryk

[wysig] Eksterne skakels

     * Die Latynse Wikipedia

     * Ethnologue-verslag vir Latyn
     * Corpus Scriptorum Latinorum, 'n allesomvattende webografie van
       Latynse tekse en die vertalings daarvan
     * Die Perseus-projek het talle nuttige bladsye waarmee klassieke tale
       en letterkundes bestudeer kan word, insluitende 'n interaktiewe
       Latynse woordeboek.
     * words deur William Whitaker (Windows .exe)- 'n aanlyn
       woordeboekprogram wat in staat is om verskeie woordvorme op te
       soek.
     * Retiarius.Org sluit 'n Latyntekssoekenjin in.
     * Latyn-Engelse woordeboek en Latynse grammatika van die Universiteit
       van Notre Dame
     * Latynse hulpbronne Latynse tekse en 'n versameling van woordeboeke.
     * Gratis aanlynkursusse in Latyn
          + http://sprachprofi.de.vu/latin
          + http://wikibooks.org/wiki/Latin
     * Die Latynbiblioteek bevat talle Latyntekste.
     * Textkit het Latynse handboeke en e-tekste.
     * Latin–English Dictionary: vanaf Webster se Rosetta Uitgawe.
     * Taalkruisverwysing 'n Vreemde-taalkruisverwysingswoordeboek,
       aangevuur deur sy eie soekenjin. Alle kruiskombinasie tussen Latyn
       en Frans, Duits, Italiaans en Spaans kom hierin voor.
     * Ephemeris, 'n Latynse koerant
     * Rhetor deur Gabriel Harvey - oorspronklik publiseer in 1577 en
       nooit weer herdruk nie.
     __________________________________________________________________

                                Italiese tale
            Italiese groep: Oskies | Umbries | Faliskies | Latyn
                                Romaanse tale
     Iberoromaans: Asturies | Galicies | Katalaans | Portugees | Spaans
   Galloromaans: Langues d'oil: Frans | Gallo | | Lorreins | | Normandies
       (Auregnais | Guernésiais | Jèrriais | Sercquiais) Pikardies |
                  Champenois | Wallonies | Anglo-Normandies
    Oksitaans: Aranees | Auvergnat | Gaskons | Languedokies | Limousin |
                                 Provensaals
                              Frankoprovensaals
                Retoromaans: Romansch | Ladinies | Friulaans
              Italoromaans: Dalmaties | Italiaans | Napolitaans
   Suid-Romaans: Korsikaans Sardies (Campidanies, Galluraans, Logudories,
                                 Sassaries)
   Balkanromaans: Aroemeens | Istro-Roemaans | Meglenoroemaans | Roemeens
                                  Romaanse
          Kunstale: Interlingua | Interlingue | Lingua Franca Nova

   Kategorie: Latyn

