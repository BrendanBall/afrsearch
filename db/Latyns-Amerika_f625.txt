Latyns-Amerika


   Latin America

        Area      21,069,501 km²
     Bevolking    561,200,000
       Lande      20
   Afhanklikhede  10
        BBP       $2.26 Trillion (exchange rate)
                  $4.5 Trillion (purchasing power parity)
        Tale      Spaans,
                  Portugees,
                  Frans,
                  Haïties,
                  Quechua,
                  Aymara,
                  Nahuatl,
                  Majaanse tale,
                  Guaraní,
                  Italiaans,
                  Engels,
                  Duits,
                  Wallies,
                  Nederlands,
                  Kantonees,
                  Japannees en vele ander
     Time Zones   UTC -2:00 (Brazil) to UTC -8:00 (Mexico)
   Grootste stede 1. Meksikostad
                  2. São Paulo
                  3. Buenos Aires
                  4. Rio de Janeiro
                  5. Lima
                  6. Bogotá
                  7. Santiago de Chile
                  8. Caracas
                  9. Guadalajara
                  10. Monterrey
                  11.Havana
                  12.Santo Domingo

   Latynsamerika (Portugees and Spaans: América Latina; Frans: Amérique
   Latine) is die streek van die Amerikas waar Romaanse tale, wat
   afkomstig is van Latyns (insonderheid Spaans en Portugees) hoofsaaklik
   gepraat word. Latynsamerika staan in teenstelling met die minder
   bekende term Angloamerika, wat daardie streek van die Amerikas is waar
   Engels allesbeheersend is.

[wysig] Definisie

   Daar is etlike definisies van Latynsamerika waarvan geen perfek of
   noodwendig logies samehangend is nie:
     * In die mees algemene alledaagse gebruik, verwys Latynsamerika net
       na die gebiede van die Amerikas waar Spaans of Portugees heers:
       Meksiko, die grootste deel van Sentraal- en Suidamerika, plus Kuba,
       die Dominiese Republiek en Puerto Rico in die Karribiese see.
     * Streng en tegnies gesproke, verwys Latynsamerika na al daardie
       lande en gebiede in die Amerikas waar Romaanse tale (d.w.s. tale
       wat afkomstig van Latyns is en van daar die naam Latynsamerika)
       gepraat word: Spaans, Portugees en hul kreole. Hierdie was
       inderdaad die oorspronklike bedoeling toe die term deur die Franse
       geskep is. Dit sou dan die voormalige Franse kolonies soos Quebec
       in Kanada, Haïti, Martinique en Guadeloupe in die Karribiese see en
       Franse Guiana in Suidamerika insluit.
     * Die voormalige Nederlandse kolonies Suriname, die Nederlandse
       Antilles en Aruba word nie gewoonlik as deel van Latynsamerika
       gesien nie, alhoewel in die geval van die twee laasgenoemdes, die
       hoofsaaklik Iberies-beinvloede taal Papiamento gepraat word deur
       die meerderheid van die bevolkings.
     * Somtyds, veral in die Verenigde State, verwys die term
       Latynsamerika na die res van die Amerikas suid van die V.S.,
       inkluis lande soos Belize, Jamaica, Barbados, Trinidad en Tobago,
       Guyana en Suriname waar nie-Romaanse tale heers.
     * In historiese terme, kan Latynsamerika inderdaad gedefinieer word
       as al daardie dele van die Amerikas wat eenmaal deel van die
       Spaanse of Portugese (en betwisbaar ook die Franse) Ryke was. Dus
       sal baie van die V.S. se suidweste asook Florida (en ook Franse
       Louisiana) deur hierdie definisie gedek word.
     * Finaal moet dit genoem word dat die skeiding tussen Latyns- en
       Angloamerika, en meer algemeen die stres op Europese herkoms, die
       feit dat daar baie areas in die Amerikas (b.v. die hoëlande van
       Peru of Guatamala) waar nie-Europese kulture en tale steeds
       belangrik is, sowel as die invloed van Afrika kulture in ander
       streke (b.v. die Karribiese see, inkluis dele van Kolombië en
       Venesuela en die kus van Brasilië) agterstel.

[wysig] Woordstam

   Sjabloon:Wiktionary
   'n Landskaart van Latynsamerika
   'n Landskaart van Latynsamerika

   Amérique latine was oorspronklik 'n politiese term wat deur die Franse
   keiser Napoleon III geskep is. Hy het Amérique latine en Indochine as
   doele vir die uitbreiding gedurende sy bewind genoem. Terwyl die term
   hom gehelp het om aanspraak te maak op hierdie gebiede, het dit
   eventueel daardie dele van die Amerikas omvat waar Romaanse tale
   gepraat is wat aanvanklik deur nedersetters van Spanje, Portugal en tot
   'n mindere mate Frankryk gedurende die vyftiende en sestiende eeue. Die
   alternatiewe woordstam wys Michel Chevalier uit, wie die term in
   1836^[1] genoem het.

   In die Verenigde State was die term nie gebruik voor die 1890s nie, en
   dit het eers 'n algemene beskrywing van die streek geword in die vroeë
   twintigste eeu. Voorheen was Spaansamerika die meer algemeen
   gebruik^[2].

   Deesdae is Latynsamerika 'n uitdrukking gelykstaande aan Latynseuropa
   en bedui 'n eergevoel van supernasionalisme wat groter is as daardie
   wat bedui word deur staatskap of nasieskap. Hieride supernasionale
   identiteit word uitgedruk deur gesamentlike initiatiewe en
   organisasies, soos die Unie van Suidamerikaanse Nasies. Dit is
   belangrik om te let dat terme soos Latynsamerika, Latynse mense (taal),
   Latino en Hispanies van mekaar verskil.

   Baie mense in Latynsamerika praat nie tale van Latynse herkoms nie,
   maar inboorlingtale of tale wat deur immigrasie meegebring is. Daar is
   ook 'n ineensmelting van kulture van Latynse herkoms met inboorling en
   Afrika kulture wat volg tot 'n onderskeid relatief tot die kulture van
   Europa wat van Lytynse herkoms.

   Quebec, ander Franssrepekende gebiede in Kanada en die Verenigde State
   soos Acadia, Louisiana, Saint-Pierre and Miquelon en ander areas noord
   van Meksiko word gebruiklik uitgesluit van hierdie sosiopolitiese
   definisie van Latynsamerika, ten spyte daarvan dat hulle
   noemenswaardige of allesoorheersende bevolkings het wat tale van
   Latynse herkom praat, deels te danke daaraan dat hierdie gebiede nie as
   soewereine state bestaan nie of dat hulle geografies geskei is van die
   res van Latynsamerika. Franse Guiana word wel somtyds ingesluit, in
   weerwil van sy status as 'n aanhang staat van Frankryk. Party lande in
   die streek waar daar nie tale van Latyns herkoms gepraat nie, word
   nietemin bedui as "Latynsamerikaans" lande, soos wat die geval is vir
   Surinam (waar Nederlands gepraat word) en Belize en Guyana, wat beide
   Engels as die offisiële taal het.

   Soos hierbo aangeraak, word die term Ibero-Amerika somtyds gebruik om
   te verwys na die nasies wat voormalige kolonies van Spanje en Portugal
   was, omdat hierdie twee lande in die Iberiese skiereiland geleë is. Die
   Organisasie van Ibero-Amerikaanse State (OEI) gaan een stappie verder
   met hierdie definisie deur Spanje en Portugal (wat dikwels die Moeder
   Lande van Latynsamerika genoem word) onder sy ledestate in te sluit.
   Kategorieë: Geografie van Suid-Amerika • Geografie van Noord-Amerika

