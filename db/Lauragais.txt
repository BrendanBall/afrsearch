Lauragais


   Die Lauragais of Lauraguais (in Oksitaans Lauragués) is 'n streek in
   die suidweste van Frankryk, geleë suidoos van Toulouse. Die Lauragais
   strek van die buitewyke van Toulouse tot by Fanjeaux en loop deur
   Castelnaudary om 'n sentrale as wat deur die Akwitaanse Weg of Weg van
   Agrippa (later die canal du Midi en die RN113) gevorm word oor vier
   departemente naamlik Ariège, Aude, Haute-Garonne en Tarn. Dit is 'n
   uitgestrekte vlakte tussen La Piège, die Montagne Noire en die
   Cabardès. Die vlakte vernou wes van die Aude tot 'n smal pas wat die
   waterskeiding tussen die Middellandse See en die Atlantiese Oseaan
   verteenwoordig. Die hoogste punt is seuil de Naurouze teen 194 m.
   Panorama oor die vlakte van Lauragais in die rigting van Villasavary
   met die Montagne Noire in die agtergrond
   Panorama oor die vlakte van Lauragais in die rigting van Villasavary
   met die Montagne Noire in die agtergrond

[wysig] Geskiedenis

   Die Lauragais kry sy naam van die kasteel Laurac geleë naby die dorpie
   met dieselfde naam suidoos van Castelnaudary. Daar word vir die eerste
   keer in 1070 daarna verwys. Dit is na die Albigensiese Kruistog teen
   die Katare deur die Hertog van Toulouse Raymond VII in besit geneem en
   dit het in 1271 deel geword van die koninklike domein. Die grondgebied
   daarvan is toe tot 'n groot mate bepaal. Nadat dit in 1477 deur Lodewyk
   XI ten gunste van die familie van die Tour d’Auvergne as hertogdom
   opgerig is, het dit weer in koninklike besit beland deur die huwelik
   tussen Catherine de Médicis, Hertogin van Lauragais, met die
   toekomstige Hendrik II in Oktober 1533. Die koningin het die skep van
   die koninklike sénéchaussée in 1553 bewerkstellig om dit van Toulouse
   los te maak waarmee Castelnaudary die presidiale setel geword het.

   Die geebied is akkuraat bepaal deur die afbakening van kiesafdelings
   deur die Franse State-Generaal van 1789. Die administratiewe en
   regshervormings van die Franse Rewolusie het dit in twee
   arrondissements verdeel, Castelnaudary en Villefranche-de-Lauragais.

   Die Lauragais en veral die gebied om Castelnaudary het lang periodes
   van welvaart beleef. Die hoof rede hiervoor was die verbou van Wede
   (Pastel des teinturiers), 'n plant waaruit die natuurlike blou
   kleurstof indigo vervaardig is. Die kleurstof is in die vorm wat
   cocagne genoem word die handelaars van Toulouse oral in Frankryk
   verkoop. Die Lauragais staan dan ook bekend as die Pays de Cocagne,
   letterlik Land van Cocagne wat Luilekkerland beteken. Hierdie bedryf
   wat van 1515 af ontwikkel het, het ná 1560 agteruit begin gaan as
   gevolg van die godsdienstige oorloë en die ontdekking van tropiese
   indigo wat uit die nuutverowerde Amerika ingevoer is.

   Die tweede bloeitydperk dateer uit die 18de eeu. Dië word geassosieer
   met mielieverbouing, 'n plant wat sy oorsprong ook in Amerika het. Dit
   is vir die eerste keer op die mark van Castelnaudary en in Frankryk
   gelys is op 5 Oktober 1637. Hierdie nuwe graangewas het goeie winste en
   voedsel aan die bevolking verskaf en het voorts gelei tot surplus
   koringvoorrade wat deurmiddel van die canal du Midi (1666-1681), na die
   Middellandse See gebiede wat aan te korte gelei het uitgevoer kon word.
   Hierdie uitvoere het die grondeienaars in die sénéchaussée asook die
   handelaars van die dorp Castelnaudary verryk. Die streek se welvaart
   het sy hoogtepunt bereik tydens die Tweede Franse Keiserryk. Die val in
   die prys van koring het die agteruitgang van wat as "la machine à blé"
   (die koring masjien) bekend gestaan het ingelui. Die dorp en die Weste
   kon nie weer groei in die landbou bewerkstellig na die Tweede
   Wêreldoorlog nie.

[wysig] Eksterne Skakels

     * Toerisme Portaal aangaande die Lauragais
     * Portaal van die Pays Lauragais

    Hierdie artikel omtrent die geografie van Languedoc-Roussillon is
   slegs 'n saadjie en bied tans nog nie ensiklopediese dekking van die
   betrokke onderwerp nie. Jy kan Wikipedia help deur dit uit te brei.
    Hierdie artikel omtrent die geografie van Midi-Pyrénées is slegs 'n
   saadjie en bied tans nog nie ensiklopediese dekking van die betrokke
   onderwerp nie. Jy kan Wikipedia help deur dit uit te brei.
   Kategorieë: Aude (departement) • Languedoc-Roussillon geografie
   saadjies • Midi-Pyrénées geografie saadjies

