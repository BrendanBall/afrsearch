Laurentides


   Die vakansieoord Mont-Tremblant
   Die vakansieoord Mont-Tremblant
   Die Laurentides, soos gesien vanaf die bergspits Acropole des Draveurs
   in die Parc des Hautes-Gorges (Charlevoix)
   Die Laurentides, soos gesien vanaf die bergspits Acropole des Draveurs
   in die Parc des Hautes-Gorges (Charlevoix)

   Die Laurentides (Engels: Laurentians) is 'n gebergte in die suide van
   die provinsie Quebec, Kanada, wat oor 'n gebied van sowat 80 000 km²
   strek. Die hoogste van die granietpieke verrys sowat 960 meter bo
   seevlak. Die bergreeks het duisende mere en is die brongebied van die
   Gatineau-, L'Assomption-, Lièvre-, Montmorency- en
   Saint-Mauriceriviere.

   Die vestiging van mense in hierdie gebied begin in die 19de eeu danksy
   die pogings van die destydse "Koning van die Noorde", Antoine Labelle,
   'n geestelike van Saint-Jérôme.

   Vandag is daar sowat 350 000 inwoners in die gebied. Ná die Tweede
   Wêreldoorlog het talle ruskampe en vakansieoorde in die gebied
   ontstaan. Tans is die Laurentides die gebied met die hoogste
   "vakansieoorddigtheid" in Noord-Amerika en dwarsdeur die jaar 'n
   gewilde toeristebestemming.

[wysig] Besienswaardighede

   Die belangrikste besienswaardighede is die abdy van Oka, die
   satelliet-stasie Teleglobe Canada, die Lac des Sables naby
   Sainte-Agathe-des-Monts met sy mooie strand en 'n miniatuur-weergawe
   van die beroemde train du nord. Vir die kleingoed is daar talle
   vermaaklikheidsparke en die Village du Père Noël (die dorpie van Vader
   Kersfees) in Val-David. Honderde kroeë, koffiekroeë, nagklubs,
   diskoteke, restourante en winkels is deel van die infrastruktuur.
   Kategorie: Quebec

