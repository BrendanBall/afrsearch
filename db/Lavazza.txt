Lavazza


   Lavazza is die grootste vervaardiger van koffie en espresso in Italië,
   wat in die jaar 2004 'n markaandeel van digby 45 persent bereik het.
   Die onderneming het filiaalmaatskappye in meer as 60 lande.

[wysig] Geskiedenis

   'n Advertensie vir Lavazza-koffie (omtrent 1900) wys die vervoer van
   koffie in Indosjina
   'n Advertensie vir Lavazza-koffie (omtrent 1900) wys die vervoer van
   koffie in Indosjina

   Die maatskappy Lavazza het sy oorsprong in die klein kruidenierswinkel
   van Luigi Lavazza (1859-1949) in Paissa Olivero, die ou sakedistrik van
   Turyn (Noord-Italië). Soos baie ander van sy soort is ook Lavazza se
   winkel 'n kleinhandelonderneming, wat sy eie handelsgoedere vervaardig.
   Luigi Lavazza het hom op die koffieproduksie toegespits, en hy rooster
   in sy winkel koffiebone en vermeng hulle volgens sy spesiale resepte.

   In 1910 brei Lavazza sy onderneming op groothandelvlak uit. Die
   toetrede van sy drie seuns Mario, Beppe en Pericle tot die onderneming
   in die tydperk van die Eerste Wêreldoorlog en die toespitsing op 'n
   kleiner reeks produkte lei tot die vinnige groei van die maatskappy.
   Dit speel gou 'n beduidende rol op die plaaslike mark van Turyn en sy
   omgewing. Die Volkebond se tydelike sanksies teen Italië, wat ook 'n
   verbod op die uitvoer van koffie na die land insluit, en die ekonomiese
   gevolge van die Tweede Wêreldoorlog is geen werklike teenslag vir
   Lavazza nie.

   In 1927 word die moderne Lavazza S.p.A. in sy huidige vorm gestig, en
   die onderneming begin hom op die koffievervaardiging toespits. Lavazza
   se produkte kry die eerste spesiaal ontwerpte etiket. Die jaarlikse
   produksie beloop aanvanklik 1 000 ton koffie.

   In 1936 tree Luigi Lavazza af en oorlaat die bestuur van die maatskappy
   aan sy seuns. Hy sterf in 1949. Lavazza het sy hoofkwartier nog steeds
   in Turyn en word tans deur die vierde generasie van Luigi Lavazza se
   nakomelinge bestuur.
   Kategorieë: Italië • Koffie

