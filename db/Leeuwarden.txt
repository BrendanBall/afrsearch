Leeuwarden


   Leeuwarden is die hoofdstad van Friesland in Nederland. Die stad het
   91 771 inwoners.

   In 1435 is drie dorpe aan die Middelsee - Oldehove (Fries: Aldehou),
   Nijehove (Nijehou) en Hoek tot Leeuwarden saamgevoeg, wat in dieselfde
   jaar ook stadstatus gekry het.

   Leeuwarden pronk met 'n pragtige binnestad en talle historiese geboue,
   wat tussen die Middeleeue en die 19de eeu ontstaan het.
   Besienswaardighede sluit die Grote Kerk (Jakobynekerk) uit die 15de
   eeu, die Oldehove-toring uit die 16de eeu, die Prinsessehof uit die
   17de eeu, die Raadsaal van 1715, die Provinsiehuis (18de eeu), die
   Sint-Bonifatius-kerk (19de eeu), die Paleis van Justisie (1846), die
   Beurs (1880) en die Friese Letterkundige Museum (1883) in.

   Die Prinsetuin is die park aan die noordkant van die binnestad van
   Leeuwarden.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorie: Saadjies

