Lei


   'n Hawaiïese hula-danseres met leis
   'n Hawaiïese hula-danseres met leis

   Die Hawaiïese term lei (meervoud: nā lei) verwys na die tipiese
   blommekrans van Hawaiï wat van bloeisels (byvoorbeeld dié van orgideë),
   sade, vere of ander materiale vervaardig en as 'n groot halssnoer gedra
   word.

   Belangrike persoonlikhede (ali'i) word net soos gaste volgens die
   Hawaiïese tradisie met 'n lei vereer. Die kranse word daarnaas ook
   tydens feestelikhede gedra. Met die opkoms van toerisme op die
   Hawaiï-eilandketting het leis in die 19de en 20ste eeu ook deel van die
   eksotiese begroeting by die aankoms van toeriste of by toeristefeeste
   geword. Die lei het sodoende 'n simbool vir Hawaiï en sy lewensstyl
   geword.
   Kategorie: Hawaiï

