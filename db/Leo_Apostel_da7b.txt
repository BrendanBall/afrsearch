Leo Apostel


   Die Belgiese filosoof Leo Apostel (Antwerp 1925 - Gent 1995) studeer
   onder Chaim Perelman, Rudolf Carnap en Jean Piaget. Hy verwerf sy graad
   aan die Université Libre de Belgique (ULB) in Brussel en doseer logika
   en kennisleer aan die Ryksuniversiteit van Gent en die Vrye
   Universiteit van Brussel. In sy sogenaamde "natuurfilosofie" verwerk hy
   sy oortuiginge as 'n Vrymesselaar.

   Leo Apostel publiseer 'n groot aantal boeke en word bekroon met die
   Solvayprys vir menslike wetenskappe in 1985 en die Arkprys van die Vrye
   Woord in 1986.

   Leo Apostel was een van die groot pleitbesorgers van interdissiplinêre
   ondersoek en het gepoog om die kloof tussen die eksakte en menslike
   wetenskappe te oorbrug. Die Leo Apostel Sentrum vir Interdissiplinêre
   Studies (CLEA) aan die Vrye Universiteit van Brussel word na hom
   vernoem. Sy opvattinge oor ateïstiese religieusiteit vind weerklank in
   filosofiese kringe. Oor die Vrymesselary publiseer hy onder meer die
   boeke Freemasonry: A Philosophical Essay in 1985, en Atheïstische
   spiritualiteit in 1997 (postuum).

[wysig] Eksterne Skakel

     * Amptelike webwerf vir Leo Apostel (in Nederlands)

   Kategorie: Vlaamse filosowe

