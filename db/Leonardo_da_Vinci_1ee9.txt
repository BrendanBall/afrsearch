Leonardo da Vinci


   Leonardo da Vinci.
   Leonardo da Vinci.
   Mona Lisa.
   Mona Lisa.

   Leonardo di ser Piero da Vinci (uitspraak (hulp·inligting)), 15 April
   1452 – 2 Mei 1519) was 'n Italiaanse wetenskaplike, ingenieur,
   uitvinder, ontleedkundige, skilder, beeldhouer, argitek, musikus en
   skrywer.

   Hy is gebore en groot gemaak naby Vinci in Italië as die buite-egtelike
   seun van 'n notaris, Messer Piero, en 'n landarbeider, Caterina. Hy het
   nie 'n van in die moderne sin van die woord gehad nie: "da Vinci"
   beteken bloot "van Vinci" in Italiaans. Sy volledige geboortenaam was
   "Leonardo di ser Piero da Vinci", wat beteken "Leonardo, seun van
   (Mes)ser Piero van Vinci."

   Leonardo is gereëld beskryf as die argetipiese "Renaissance man": 'n
   man wie se skynbare oneindige nuuskierigheid slegs deur sy
   uitvindingsvermoë geëwenaar is. Hy word deur baie beskou as die beste
   skilder van alle tye en moontlik selfs die mees divers-getalenteerde
   persoon wat ooit geleef het.^[1]

   Dit is hoofsaaklik sy bekwaamheid as skilder wat Leonardo, beide
   destyds en tans, bekendheid verwerf het. Twee van sy werke, die Mona
   Lisa en Die Laaste Avondmaal beklee beide unieke posisies as die
   bekendste, mees geïllustreerde en mees nage-aapte portret en religieuse
   skilderye van alle tye. Slegs Michelangelo se Skepping van Adam is
   naastenby so bekend. Leonardo se tekening van die "Vitruviaanse Man" is
   ook 'n ikoniese beeld.

   As 'n ingenieur, was baie van Leonardo se idees sy eie tyd vooruit: in
   konsep het Leonardo 'n helikopter, 'n tenk, die gebruik van
   gekonsentreerde sonenergie, 'n sakrekenaar, 'n kru teorie oor
   plaat-tektonika en baie ander konsepte uitgevind. Min van sy eie
   ontwerpe was egter gebou of enigsins uitvoerbaar tydens sy eie
   leeftyd.^[2]

   Hy het die kennis in velde soos ontleedkunde (bestudering van die
   anatomie), siviele ingenieurswese, optika en die studie van
   hidrodinamika merkwaardig uitgebrei. Van sy skilderye is daar moontlik
   slegs 15 wat steeds bestaan,^[3] asook sy notaboeke, wat onder meer
   tekeninge, wetenskaplike diagramme en notas bevat.

[wysig] Notas

          Hierdie artikel is 'n gedeeltelike vertaling van die Engelse
          Wikipedia artikel Leonardo da Vinci.

    1. ^ Vasari, Boltraffio, Castiglione, "Anonimo" Gaddiano, Berensen,
       Taine, Fuseli, Rio, Bortolon, ens.
    2. ^ Moderne wetenskaplike benaderings tot metallurgie en
       ingenieurswese was nog in wording tydens die Renaissance.
    3. ^ Daar is 15 kunswerke wat deur kunsgeskiedkundiges aan Leonardo
       toegewys word. Hierdie getal bestaan hoofsaaklik uit
       paneelskilderye, maar sluit ook in 'n muurskildery, 'n groot
       tekening op papier en twee ander werke wat nog in die vroeë fases
       van voorbereiding is. Afgesien van hierdie werke is daar ook 'n
       aantal ander werke wat verskeidelik aan hom toegeken word.

[wysig] Bronnelys

     * History of Aerodynamics, John David Anderson, bl 19. ISBN
       0-521-66955-3
     * Giorgio Vasari's Lives of the Artists
     * Birth of Modern Science, Paolo Rossi, bl 33. ISBN 0-631-22711-3
     * Emperor Charles V, Impresario of War, James D Tracy, bl 41. ISBN
       0-521-81431-6
     * Algebra in Ancient and Modern Times, V S Varadarajan, bl 58. ISBN
       0-8218-0989-X
     * ArtNews article about current studies into Leonardo's life and
       works U.S.A

[wysig] Eksterne skakels

     * Leonardo3
     * Mona Lisa
     * Leonardo da Vinci
     * Vasari:Life of Leonardo
     * http://www.aiwaz.net/Leonardo/
     * Italian National Museum of Science and Technology Leonardo da Vinci
     * http://www.asksam.com/ebooks/DaVinci/
     * BBC Leonardo homepage

   Commons
   Multimedia oor hierdie onderwerp is te vinde op Wikimedia Commons onder
   die titel:
   Leonardo da Vinci

   Kategorieë: Italiaanse argitekte • Italiaanse skilders • Renaissance

