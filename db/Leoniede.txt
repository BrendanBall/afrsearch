Leoniede


   Uitbeeldings van die Leoniede uit die 19de eeu
   Uitbeeldings van die Leoniede uit die 19de eeu

   Die Leoniede (Latyns: Leonides) vorm 'n meteorestroom of meteorereën,
   wat jaarliks tussen 14 en 21 November bekyk kan word. Die naam verwys
   na die skynbare oorsprong in die sterrebeeld Leo (die Leeu), tog gaan
   dit in werklikheid van die komeet Tempel-Tuttle uit, wat op sy
   wentelbaan rondom die son 'n groot aantal brokstukke (meteoroïede)
   agterlaat. Sodra die aarde die baan van die komeet kruis, kom dit ook
   in aanraking met meteoroïede-wolke. Hierby gloei 'n aantal brokstukke
   in die aarde se atmosfeer uit en word as meteore waargeneem. Die
   meteorereën bereik sy hoogtepunt op 17 November.

   Daar is 'n buitengewone spektakel, wat elke 33 jaar plaasvind. Wanneer
   die aarde die wentelbaan van die komeet Tempel-Tuttle kruis, kort nadat
   hy deur die binneste gedeelte van ons sonnestelsel getrek het, styg die
   aantal sigbare Leoniede-meteore duidelik. Hierdie groot meteorereën met
   duisende meteore per uur kon in 1966 en in die jare na 1998 bewonder
   word.

[wysig] Eksterne skakel

     * Die Leoniede-meteorestroom in Lochner se sterrekunde

   Kategorie: Sterrekunde

