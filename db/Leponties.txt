Leponties


   Leponties is 'n uitgestorwe Keltiese taal, die taal van die Lepontii,
   wat tussen 700 v.C. en 400 v.C. in dele van Gallia Cisalpina gepraat
   is. Dit word gesien as 'n dialek van die Galliese taal en dus 'n
   Vasteland-Keltiese taal^[1]. Die taal is slegs bekend deur 'n paar
   inskripsies wat in die alfabet van Lugano geskryf is, een van die vyf
   hoof variëteite van die Noordelike Italiese alfabette, afgelei van die
   Etruskiese alfabet. Hierdeie inskripsies is gevind in die omgewing om
   Lugano, insluitend by Lago di Como en Lago Maggiore. Soortgelyke
   inskripsies is gebruik om die Rhaetic en Venetic tale te skryf. Die
   Germaaanse runic alphabets is waarskynlik ook van 'n skrif wat tot die
   groep behoort het afgelei.

   Leponties is eers deur met die vestiging van Galliese stamme noord van
   die Po-rivier deur Gallies geassimileer en later deur Latyn nadat die
   Romeinse Republiek beheer oor Gallia Cisalpina verkry het tydens die
   laat tweede en eerste eeue voor Christus.

   Die groepering van al die inskripsies in 'n enkele Kelties taal word
   deur sommige vakkundiges in twyfel getrek wat meen dat sommige, veral
   van die ouer inskripsies in 'n nie-Keltiese taal verwant aan Ligurian
   is. ^[2] Volgens die standpunt is Leponties die naam vir die
   nie-Keltiese taal terwyl die Keltiese taal Cisalpina Gallies genoem
   behoort te word. Na Lejeune (1971), is die konsensus dat Leponties as
   'n Keltiese taal geklasifiseer behoort te word, albeit so divergent
   soos Keltiberies, en in elkgeval onderskeibaar van Cisalpina Gallies.
   Eers onlangs het 'n neiging ontstaan om Leponties en Cisalpina Gallies
   as een en dieslfde taal te identifiseer.

   Hoewel die taal vernoem is na die Lepontii-stam, wat dele van antieke
   Rhaetia beste het, specifiek 'n Alpynse gebied wat tussen moderne
   Switserland en Italië gestrek het en aan Gallia Cisalpina gegrens het,
   word die term tans deur baie Keltiese navorsers gebruik om na alle
   Keltiese dialekte van antieke Italië te verwys. Die gebruik word
   bevraagteken deur dié wat die Lepontii steeds as een van verskeie
   inheemse Voor-Romeinse stamme van die Alpe, duidelik onderskeibaar van
   die Galliërs, wat die vlaktes van Noordelike Italië in historiese tye
   ingeval het.

   Die ouer Lepontiese inskripsies dateer terug na voor die 5de eeu v.C.,
   die item uit Castelletto Ticino is tot 6de eeu v.C. gedateer en die van
   Sesto Calende moontlik uit die 7de eeu v.C.^[3] Die mense wat die
   inskripsies gemaak het word vandag met die Golasecca kultuur
   geassosieer wat as Kelties gesien word. ^[4] Die uitsterfdatum van
   Leponties word slegs afgelei deur die gebrek aan latere inskripsies.

[wysig] Verwysings

    1. ^ Eska, J. F. (1998), The linguistic position of Lepontic. In
       Proceedings of the twenty-fourth annual meeting of the Berkeley
       Linguistics Society vol. 2, Special session on Indo-European
       subgrouping and internal relations (14 Februarie 1998), red. B. K.
       Bergin, M. C. Plauché, en A. C. Bailey, 2–11. Berkeley: Berkeley
       Linguistics Society.
    2. ^ (Whatmough 1933, Pisani 1964*Whatmough, J. (1933). The
       Prae-Italic Dialects of Italy, vol. 2, The Raetic, Lepontic,
       Gallic, East-Italic, Messapic and Sicel Inscriptions. Cambridge,
       Massachusetts: Harvard University Press. )
    3. ^ AA.VV. and Prosdocimi, A.L. (1991). I Celti, pag.50-60, Lingua e
       scrittura dei primi Celti. Bompiani.
    4. ^ AA.VV. and De Marinis, R.C. (1991). I Celti, capìtol I Celti
       Golasecchiani. Bompiani.

[wysig] Bronne

     * Eska, J. F., and D. E. Evans. (1993). "Continental Celtic". In The
       Celtic Languages, ed. M. J. Ball, 26–63. London: Routledge. ISBN
       0-415-01035-7.
     * Gambari, F. M., and G. Colonna (1988). "Il bicchiere con iscrizione
       arcaica de Castelletto Ticino e l'adozione della scrittura
       nell'Italia nord-occidentale". Studi Etruschi 54: 119–64.
     * Lejeune, M. (1970–71). "Documents gaulois et para-gaulois de
       Cisalpine". Études Celtiques 12: 357–500.
     * Lejeune, M. (1971). Lepontica. Paris: Société d'Éditions 'Les
       Belles Lettres'.
     * Lejeune, M. (1978). "Vues présentes sur le celtique ancien".
       Académie Royale de Belgique, Bulletin de la Classe des Lettres et
       des Sciences morales et politiques 64: 108–21.
     * Lejeune, M. (1988). Recueil des inscriptions gauloises: II.1 Textes
       gallo-étrusques. Textes gallo-latins sur pierre. Paris: CNRS.
     * Pisani, V. (1964). Le lingue dell'Italia antica oltre il latino,
       2nd ed., Turin: Rosenberg & Sellier.
     * Tibiletti Bruno, M. G. (1978). "Ligure, leponzio e gallico". In
       Popoli e civiltà dell'Italia antica vi, Lingue e dialetti, ed. A.
       L. Prosdocimi, 129–208. Rome: Biblioteca di Storia Patria.
     * Tibiletti Bruno, M. G. (1981). "Le iscrizioni celtiche d'Italia".
       In I Celti d'Italia, ed. E. Campanile, 157–207. Pisa: Giardini.

               Indo-Europese tale: Kentum-tale: Keltiese tale
                            Eiland-Keltiese tale
       Goidelies: Iers-Gaelies | Skots-Gaelies (Skotland • Kanada) |
                    Manx-Gaelies | Galweegse-Gaelies †
    Britonies: Wallies | Kornies | Bretons | Cumbries † | Piekties †
                           Vasteland-Keltiese tale
    Vasteland-Keltiese tale: Gallies †: | Leponties † | Galaties †
                               Keltiberies †
                                Gemengde Tale
                     Gemengde Tale: Shelta | Bungee †
                              ^† Uitgestorwe

   Kategorieë: Keltiese taal • Uitgestorwe tale van Europa

