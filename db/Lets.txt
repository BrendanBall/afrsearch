Lets


   Lets of Letties is 'n Indo-Europese taal wat tot die Baltiese taalgroep
   behoort. Dit is die amptelike taal van Letland en sedert Letland se
   aansluiting op 1 Mei 2004 ook van die Europese Unie. Lets is nou
   verwant aan Litaus, maar het egter in verskillende opsigte verder
   geëvolueer. Onder die invloed van die naburige Fins-Oegriese tale soos
   Esties plaas Lets die klemtoon op die eerste lettergreep. Die dualis
   (tweevoud) sowel as die onsydige grammatikale geslag het in Lets
   verlore geraak (die taal maak wel onderskeid tussen manlike en vroulike
   woorde).

   Die onderskeid tussen bepaalde en onbepaalde vorme van die byvoeglik
   naamwoord het wel behoue gebly. Lets, wat geen lidwoorde het, maak
   derhalwe deur middel van verskillende vorme van die voorafgaande woord
   onderskeid tussen byvoorbeeld 'n groot stad en die groot stad.

   Die oudste Letse teks is 'n katolieke kategismus en dateer uit 1585. 'n
   Jaar later word dit deur 'n lutherse kategismus gevolg. Opvallende
   elemente in Letse skrif is die streepies bo klinkers wat die lengte
   aangee.

           Indo-Europese tale: Satem-tale: Baltiese tale
                        Oos-Baltiese tale:
           Lets | Litaus | Selonies † | Semigallies † | Samogities
                        Wes-Baltiese tale:
               Koers | Oudpruisies † | Galindies † | Sudowies

   Kategorieë: Natuurlike taal • Letland

