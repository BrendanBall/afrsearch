Levant


   Die Levant (Italiaans: "sonop") is 'n geografiese term wat soms gebruik
   word om na die lande van die oostelike Middellandse See te verwys, wat
   oorspronklik alle gebiede oos van Italië insluit, veral die kusgebied
   van Klein-Asië, Libanon, Sirië en Egipte. Die historiese gebruik van
   die woord beperk die geografiese gebied van die Levant tot die
   kusgebiede en die agterland, wat groot dele van die huidige Sirië,
   Jordanië, Libanon en Israel insluit.

   Die Levant word deur die uitgebreide seehandel van die Italiaanse
   stadstate in die tydperk van die kruistogte 'n belangrike handelsplek
   vir die middeleeuse Europa en hanteer veral handelsware uit Oosterse
   lande, wat oor die Indiese Oseaan en die karavaneroetes vervoer is, en
   die Europese uitvoerprodukte soos lakens. Die handel met die Levant
   maak van hawens soos Genua en Venesië welvarende stede. Die handel kom
   later deur die magsuitbreiding van die Osmaanse Ryk en sy ekonomiese
   blokkade, wat teen die middel van die 15de eeu begin, tot stilstand.
   Met die ontdekking van nuwe seeroetes tydens die 15de en 16de eeu word
   die Levant uiteindelik minder belangrik.
   Kategorie: Geografie

