Liberty Bell


   Diee Liberty Bell in Philadelphia (Pennsylvanië) is 'n Amerikaanse klok
   van geskiedkundige betekenis en moontlik een van die mees bekende
   simbole wat met die Amerikaanse Rewolusie en die Amerikaanse
   Rewolusionêre Oorlog geassosieer word. Die klok versinnebeeld die
   onafhanklikwording, die afskaffing van slawerny, die Amerikaanse nasie
   en die vryheid binne die grense van die Verenigde State.

   Die klok is op 8 Julie 1776 gelui om die burgers van Philadelphia na
   die eerste openbare lesing van die Amerikaanse
   Onafhanklikheidsverklaring te ontbied. Die klok is vooraf gelui om die
   opening van die Eerste Kontinentale Kongres in 1774 aan te kondig en 'n
   tweede keer ná die Slag van Lexington en Concord in 1775.

   Die Liberty Bell het tot by die jaar 1837 as die Independence Bell of
   die Old State House Bell bekend gestaan en is daarna deur die American
   Anti-Slavery Society as 'n simbool van die abolisie-beweging gebruik.

[wysig] Inskripsie

   Die Liberty Bell
   Die Liberty Bell

   Die inskripsie op die Liberty Bell lees:


   Liberty Bell

      PROCLAIM LIBERTY THROUGHOUT ALL THE LAND UNTO ALL THE INHABITANTS
                             THEREOF LEV. XXV X.

    BY ORDER OF THE ASSEMBLY OF THE PROVINCE OF PENSYLVANIA FOR THE STATE
                              HOUSE IN PHILADA
                                PASS AND STOW
                                   PHILADA
                                  MDCCLIII


   Liberty Bell

   Die bron van hierdie inskripsie is verse uit die Bybel (Levitikus
   hoofstuk 25, vers nommer 10, King James-bybel):

   "And ye shall hallow the fiftieth year, and proclaim liberty throughout
   all the land unto all the inhabitants thereof: it shall be a jubile
   unto you; and ye shall return every man unto his possession, and ye
   shall return every man unto his family."

   (En julle moet die vyftigste jaar heilig en 'n vrylating in die land
   uitroep aan al sy bewoners. Dit moet vir julle 'n joebeljaar wees; dan
   moet julle elkeen na sy besitting en elkeen na sy geslag
   teruggaan.)^[1]

   Die inskripsie is aangebring ter viering van die 50ste verjaarsdag van
   William Penn se Charter of Privileges, 'n raamwerk vir die regering van
   Pennsylvanië.

[wysig] Verwysings

    1. ^ Die Bybel in Afrikaans. Kaapstad: Bybelgenootskap van Suid-Afrika
       1957

   Kategorieë: Verenigde State van Amerika • Geskiedenis van die Verenigde
   State • Amerikaanse Rewolusie

