Libertynisme


   Die artikel bespreek die uitdrukking libertynisme (Engels:
   Libertarianism) soos algemeen verstaan in V.S.A. Die tradisionele
   Europese term word bespreek onder libertynse sosialisme. Libertynisme
   soos die term veral in die V.S.A verstaan word, word ook baie keer in
   Europa na verwys as libertynse kapitalisme.

   Vir gebruik van die uitdrukking in die vrye wil filosofie sien
   libertynisme (filosofie).

   Libertynisme is 'n politiese filosofie wat individuele regte en 'n
   beperkte regering voorstaan. Libertyne glo dat individue vry moet wees
   om enigiets te doen soos hulle goed dink, solank as dit wat hulle doen
   nie inbreuk maak op die gelyke regte van ander nie. In hierdie verband
   stem hulle saam met baie ander moderne politieke ideologieë. Die
   verskil kom voor in die definisie van "regte". Vir libertyne bestaan
   daar geen "positiewe regte" nie (soos die reg tot voedsel, beskutting
   en gesondheidsorg), slegs "negatiewe regte" (soos om nie aangerand,
   mishandel of beroof te word nie). Libertyne glo verder dat die enigste
   geregverdige gebruik van dwang (of geweld), hetsy deur privaat
   individue of deur die staat, die beskerming van die regte is.

   Inhoud

        * 1 Terminologie
        * 2 Libertynisme en klassieke liberalisme
        * 3 Libertynisme in die politieke spektrum
        * 4 Indiwidualisme, vryheid, verantwoordelikheid en eiendom
        * 5 Anti-staatsleer
        * 6 Anargiste en minargiste
        * 7 Nuttigheidsleer, natuurlike reg, en rede
        * 8 Omstrede kwessies tussen libertyne
        * 9 Moderne libertyne
             + 9.1 Belangrike teoretikuste en skrywers
             + 9.2 Politikuste en persoonlikhede
             + 9.3 Bekendes
        * 10 Libertynse tydskrifte
        * 11 Sien ook
        * 12 Eksterne skakels
             + 12.1 Libertynse skakels
             + 12.2 Nie-libertynse skakels

[wysig] Terminologie

   Die uitdrukking "libertynisme" in die sin word wyd gebruik sedert die
   1950s. Libertyn is voorheen geruik deur anargiste om hulself te beskryf
   om die neerhalende konnotasie van "anargie" te vermy. Die nasleep van
   die vernietiging van die Parys kommune in 1871 was dat anargisme en
   anargiste in baie lande vir dekades lank amptelik verbode organisasies
   geword het, met die gevolg dat anargiste hulself onder ander name moes
   identifiseer — dus die aanneming van die Franse woord libertaire as 'n
   alternatief. In die verband is die term libertynisme, soos in die vroeë
   dele van die 20ste eeu in Europa en die V.S.A in gebruik, 'n variant
   van sosialisme.

   Daar is 'n skerp onderskeid met die moderne gebruik van die woord
   (veral soos in die V.S.A), waar Libertyne glad nie sosialiste is nie,
   en die meeste mense wat hulself so beskryf is ook nie anargiste nie,
   maar eerder minargiste (d.w.s. voorstanders van beperkte regering). Die
   term het gewild geword in die V.S.A by denkers wat geglo het hulle sit
   die klassieke liberale tradisie van verligtheid voort. Teen is die
   woord liberalisme geassosieer met die voorstanders van groter
   regeringsbeheer van die ekonomie en herverdeling van rykdom deur die
   regering. Hierdie klassieke liberale denkers het daarom begin om
   hulself libertyne te noem.

[wysig] Libertynisme en klassieke liberalisme

   Soos vroeër genoem sien libertyne die oorsprong van hulle politieke
   oortuiging in die 17de en 20ste eeuse tradisie van klassieke
   liberalisme, en gebruik die term dikwels as sinoniem vir libertynisme,
   veral in gebruik buite die V.S.A. Daar is egter verskille in sienswyses
   tussen moderne libertyne en die klassieke liberale denkers.

   Baie moderne libertyne huldig die sienswyse dat die baie rykes hul plek
   in die samelewing verdien terwyl die klassieke liberale denkers dikwels
   ryk mense, besigheidsmense en korporasies met skeptisisme bejeën het en
   hulle as aristrokate beskou wat begeer om mense te onderdruk. Die
   bekendste van die denkers onder die klassieke liberaliste was Thomas
   Jefferson wat baie krities was oor die groei van korporasies. Jefferson
   saam met ander 19de en 20ste eeuse libertyne (insluitend sommige
   moderne Libertyne sien geolibertyne, het geargumenteer vir 'n relatiewe
   losser konsep van die reg to eiendom, terwyl latere denkers soos Jean
   Jacques Rosseau wat ook somtyds eerder as 'n liberaal gesien word,
   selfs die konsep van private reg op eiendom aangeval het.

   Desnieteenstaande het moderne libertynisme heelwat ooreenkomste met
   klassieke liberalisme en baie libertyne sien hulself as erfgename van
   die tradisie. Voorstanders van vrye handel, beperkte regering, 'n
   buitelandse beleid van nie-inmenging en afsondering en individuele
   vryheid is algemene temas van beide klassieke liberalisme en
   libertynisme.

   Hayek en ander lybertynse leermeesters stel dit egter duidelik dat
   libertynisme baie min met moderne neo-liberalisme of sosialisme in
   gemeen het.

[wysig] Libertynisme in die politieke spektrum

   Terwyl die tradisionele politiese spektrum as 'n reguit lyn gesien
   word, maak die Nolan kaart voorsiening vir libertyne en ander deur dit
   as 'n vlak uit te druk.
   Terwyl die tradisionele politiese spektrum as 'n reguit lyn gesien
   word, maak die Nolan kaart voorsiening vir libertyne en ander deur dit
   as 'n vlak uit te druk.

   Daar was tye gewees toe libertyne beskou was as linksgesindes op die
   politieke spektrum. Libertyne identifiseer hulself egter nie as
   "Regsgesindes" of "linksgesindes" nie. Baie verwerp die een
   dimensionele linkse teenoor regse politiek en stel eerder 'n twee
   dimensionele spektrum voor om die politieke spektrum te beskryf met 'n
   "persoonlike vryheid" en "ekonomiese vryheid" op die ander Cartesiese
   as. Die spasie word geskets deur die Nolan kaart soos voorgestel deur
   David Nolan, die stigter van die Libertynse Party in die V.S.A.[1]
   Hoewel baie libertyne glo dat die skeiding van persoonlike en
   ekonomiese vryheid 'n valse verdeling is, word die Nolan kaart dikwels
   gebruik om hul ideologie van ander te skei (bv. konserwatisme en
   moderne liberalisme) wat oor die algemeen groter beperkings op vryhede
   voorstaan in ooreenstemming met hulle onderskeie begrip van regte.

   Die Libertynse begrip van regte staan maksimum individuele vryheid en
   selfstandigheid voor, met die gevolg dat Libertyne die minste moontlike
   beperkings van enigeen van die twee vryhede voorstaan.

[wysig] Indiwidualisme, vryheid, verantwoordelikheid en eiendom

   Die fundamentele beginsels wat libertyne voorstaan is die reg tot
   indiwiduele vryheid, indiwiduele verantwoordelikheid en indiwiduele
   eiendom. Libertyne het 'n uitgebreide teorie oor hierdie waardes wat
   hulle verdedig, wat nie noodwendig strook met heersende sienings oor
   vryheid nie en is sterk teenstanders van kollektivistiese sienings in
   die verband.

   Baie libertyne huldig byvoorbeeld die sienswyse dat persoonlike vryhede
   (soos privaatheid en vryheid van spraak) onafskeidbaar is van
   ekonomiese vryhede (soos die vryheid om handel te dryf, te werk of te
   belê). Hulle beklemtoon die punt om hulself te onderskei van
   kollektivistiese sosialiste wat glo dat beheer van die ekonomie nodig
   is om persoonlike vryheid en persoonlike welstand te verseker, asook
   van konserwatiewes wat vrye handel verbind met beperkende maatreëls
   rondom persoonlike sake soos seksualiteit, dwelmgebruik en spraak.

   Baie kritiek op libertynisme wentel rondom die begrip van "vryheid"
   self. Sosialiste argumenteer dat die ekonomiese vryheid wat deur
   libertyne verdedig word lei tot voorregte vir die ryk elite en tot
   skendings van werkers se regte.

   Ander kritiek wentel weer rondom die wenslikheid en praktiese nut van
   sekere vryhede. Konserwatiewes in besonder argumenteer dat uitermatige
   persoonlike vryheid gevaarlike en onverantwoordelike gedrag bevorder of
   dat dit te tegemoetkomend is jeens misdaad.

   Een van die hoofargumente van baie libertyne is dat regte oorspronklik
   in indiwidue gesetel is en nooit in groepe soos nasies, rasse, gelowe,
   klasse of kulture nie. Volgens die begrip is dit sinneloos om te sê dat
   'n onreg aan 'n klas of ras gedoen word sonder die pleeg van spesifieke
   indiwiduele onreg aan indiwiduele lede van 'n groep. Dit weerspreek ook
   stellings soos, "Die regering het die reg om ...", aangesien onder die
   formulering "die regering" geen oorspronklike regte het nie maar slegs
   verpligtinge waarmee dit wetlik toevertrou deur die regte van die
   burgers.

   Die klassieke probleem in politieke filosofie van die wettigheid van
   eiendom is onontbeerlik vir libertyne. Libertyne regverdig indiwiduele
   eiendomsreg op die basis van self-eienaarskap: 'n mens se reg om jou
   eie liggaam te besit; die vrugte van 'n mens se eie werk; wat 'n mens
   verkry deur vrywillige oordrag van 'n vorige eienaar deur handel, 'n
   present of erfenis, ens. Eienaarskap van betwisde natuurlike hulpbronne
   is meer problematies en oplossings hiervoor is al ondersoek deur
   denkers soos John Locke en Murray Rothbard.

[wysig] Anti-staatsleer

   Libertyne reken dat daar 'n gedefinieerde domein, gedefinieer deur die
   indiwidu en sy eiendom, bestaan en dat niemand, hetsy 'n private burger
   of die regering onder enige omstandighede die grens mag skend nie.
   Libertyne erken inderdaad geen organisasie, insluitende die regering,
   se regte buiten die wat vrywillig deur sy lede aan hom toegeken word --
   wat impliseer dat hierdie lede die reg van die begin af moes gehad het
   om te delegeer.

   Dus volgens libertyne is belasting en regulasies op sy beste
   noodsaaklike euwels, en waar onnodig eenvoudig 'n boosheid is.
   Spandering en regulering moet dus verminder word in soverre dit vervang
   kan word deur vrywillige privaatbesteding en private morele waardes
   moet eerder openbare dwang vervang. Libertyne reken dat regerings nie
   skole moet stig, hospitale moet bestuur, en ook nie beheer oor die
   nywerheid, handel en landbou moet uitoefen of sosiale welsynsprogramme
   moet bestuur nie. Verder moet regerings ook nie beperkings uitoefen op
   seksuele gebruike, dobbel, dwelmverbruik of enige ander 'slagoffervrye'
   misdade nie. Libertyne glo ook in 'n uiters breë vertolking van vrye
   spraak wat nie deur die staat beperk behoort te word nie. Libertyne
   sien dit as 'n noodsaaklikheid dat regerings 'n Laissez-faire
   betrokkenheid moet hê, behalwe om indiwidue se regte soos deur
   libertynisme erken te beskerm.

   Libertyne glo in die minimisering van die burger se verantwoordelikheid
   teenoor die regering, wat ook direk tot gevolg het dat die regering se
   verantwoordelikheid teenoor sy burgers geminimaliseer word.

   Sien Albert Jay Nock se Wikipedia:en:Our Enemy the State (Ons vyand die
   staat) vir vroeë moderne anti-staat gedagtes en Lysander Spooner se The
   Constitution of No Authority vir kritiek op die sosiale kontrak teorie.

[wysig] Anargiste en minargiste

   Alle libertyne stem saam dat die regering beperk moet word tot die
   noodsaaklikste en niks meer of minder nie. Daar is egter nie
   ooreenstemming tussen hulle oor hoeveel regering nodig is nie.

   Dus word libertyne verdeel tussen die minargiste en die
   anargo-kapitaliste asook die anargo-sosialiste en die libertynse
   sosialiste (wat gewoonlik nie as libertyne beskou word nie, hoewel
   groepe van die oortuiging dieselfde voel oor die voorafgaande groepe).
   Laasgenoemde twee groepe beweer dat kapitalisme onversoenbaar is met
   vryheid en dat libertynse/anargo-kapitaliste nie as ware libertyne
   beskou kan word nie (die probleem lê waarskynlik in die persepsies en
   gevoelswaarde wat mense aan woorde toeken vanweë hul agtergrond)

   Die minargiste glo dat 'n "minimale" of 'n "brandwagstaat" nodig is om
   eiendomsreg en burgerregte te verseker en slegs vir die doeleinde
   aangewend behoort te word. Volgens hulle sluit die regte funksies van
   die regering die onderhoud van die howe, die polisie, die weermag en
   miskien 'n paar ander noodsaaklike funksies (soos paaie). Tegnies
   beteken dit dat hulle prostaats is aangesien hulle die bestaan van 'n
   regering ondersteun, hoewel die meeste libertyne 'n sterk afkeur aan so
   'n beskrywing vir hulle het.

   Die anargo-kapitaliste glo dat selfs in regsake en beskerming en veral
   in sulke gevalle, handelinge deur kompeterende en verantwoordelike
   privaat indiwidue (vrylik georganiseerde ondernemings, koöperasie of
   organisasies van hulle keuse) beter sal presteer as regerings. Alhoewel
   hulle hulself as anargiste beskou, verwerp hulle alle konnotasies wat
   die term met die sosialistiese ideaal het.

   Minargiste beskou hulself as realiste en reken anargo-kapitaliste het
   'n utopiese sienswyse om te glo dat daar geheel en al met regerings
   weggedoen kan word, terwyl anargo-kapitaliste die sienswyse huldig dat
   Minargiste naïef is om te glo dat die staat se monopolie op geweld tot
   'n redelike mate beperk kan word. Mense wat beide hierdie sienswyses
   kritiseer dui op die geskiedenis van demokratiese regerings as bewys
   dat demokrasie nie net daarin geslaag het om die regering se misbruik
   van mag en skending van vryhede te beperk nie, maar ook daarin geslaag
   het om die staat van 'n geweldadige gesagvoerder van mense na 'n lojale
   en vreedsame dienaar te omskep.

   Die meeste libertyne steur hulself egter nie te veel aan die
   verskillende ideologiese skeidslyne nie en glo eerder dat hulle
   inspanning eerder moet fokus op die beperking van regeringsmag en
   invloed.

   Sommige libertynse filosowe argumenteer dat as 'n mens dit reg verstaan
   dat minargisme en anargo-kapitalisme nie in teenstelling met mekaar
   staan nie. Sien Revisiting Anarchism and Government deur Tibor Machan.

[wysig] Nuttigheidsleer, natuurlike reg, en rede

   Libertyne neig om of die natuurlike reg grondstelling, of 'n
   nuttigheidsleer as sienswyse te kies ter verdediging van hulle
   oortuigings.

   Sommiges (soos Frederic Bastiat), beweer dat 'n natuurlike harmonie
   tussen die twee sienswyses bestaan.

   'n Uiteensetting van die libertynse nutsgedagte verskyn in David
   Friedman se boek The Machinery of Freedom, wat 'n hoofstuk instluit met
   'n beskrywing van 'n beweerde hoogs libertynse kultuur wat in Ysland
   bestaan het rondom 800 Na Christus.

   Vir natuurlike reg libertynisme, sien byvoorbeeld Robert Nozick, Murray
   Rothbard en Hans-Hermann Hoppe.

   Objektivisme (Gestig deur Ayn Rand) is 'n alternatiewe filosofie
   breedweg geskoei op libertynse idees en behels die gebruik van rede en
   die eerbiediging van 'n sekere gedragskode.

   Die meeste libertyne probeer egter nie hulle oortuigings met
   filosofiese redenasies te regverdig nie maar ondersteun libertynisme
   omdat hulle die maksimum hoeveelheid vryheid moontlik vir hulself
   verlang en libertynisme as die politiese filosofie sien wat die naaste
   daaraan kom.

[wysig] Omstrede kwessies tussen libertyne

   Libertyne stem nie noodwendig saam oor elke onderwerp nie en bestaan
   daar ook nie 'n enkele gesaghebbende denker wie se opinies blindelings
   aanvaar word nie. Die libertynse filosowe se werk word eerder beskou as
   'n verwysingsraamwerk waarmee elkeen sy eie opinies en argumente mee
   kan vergelyk.

   Die omstrede kwessies is as volg:
     * Intellektuele eiendom
     * Immigrasie
     * Aborsie
     * Doodstraf
     * Natuurlike hulpbronne
     * Staatsingryping

[wysig] Moderne libertyne

[wysig] Belangrike teoretikuste en skrywers

     * Randy Barnett
     * Clint Bolick
     * James Bovard
     * Nathaniel Branden
     * Gene Callahan
     * David Friedman
     * Milton Friedman
     * Andrew Galambos
     * Friedrich Hayek
     * Robert A. Heinlein
     * Hans-Hermann Hoppe
     * Rose Wilder Lane
     * Robert LeFevre
     * Ludwig von Mises
     * Robert Nozick
     * Virginia Postrel
     * Ayn Rand
     * George Reisman
     * Lew Rockwell
     * Murray Rothbard
     * Thomas Sowell

[wysig] Politikuste en persoonlikhede

     * Michael Badnarik
     * Art Bell
     * Neal Boortz
     * Harry Browne
     * Larry Elder
     * John Hospers
     * Russell Means
     * Theodora B. Nathan
     * David Nolan
     * Gary Nolan
     * P. J. O'Rourke
     * Ron Paul
     * Justin Raimondo
     * John Stossel
     * Jesse Ventura
     * Walter Williams

[wysig] Bekendes

     * Dave Barry
     * Richard Branson
     * Drew Carey
     * Clint Eastwood
     * Bernhard Goetz
     * Penn Jillette
     * Denis Leary
     * Melanie
     * Trey Parker
     * Eric S. Raymond
     * Kurt Russell
     * Tom Selleck
     * Wil Wheaton

[wysig] Libertynse tydskrifte

     * The Freeman
     * Liberty
     * Reason

[wysig] Sien ook

     * Sien ook: liberalisme; minargisme; anargo-kapitalisme; kapitalisme;
       Objektivisme; indiwidualistiese anargisme; Die Vrystaat projek;
       Libertynse teorieë oor reg; deregulering
     * Staan teen: konserwatisme; kollektivisme; sosialisme; fabianisme;
       kommunisme; nazisme; fascisme; Welsynstaat; beplande ekonomie;
       staatsingryping; regulering.
     * Verwante onderwerpe: Burgerlike samelewing <!-civil society? ->;
       oop samelewing; politiese modelle; ideologie

[wysig] Eksterne skakels

[wysig] Libertynse skakels

     * Idees vir vryheid - wiki
     * The Libertarian Learning Centre
     * Australian Libertarian Party (The LDP)
     * Australian Libertarian Web Site
     * USA Libertarian Party
     * Adam Smith Institute
     * Cato Institute
     * Libertarian.org
     * Free-Market.Net
     * Reason Foundation uitgewers van die Reason Tydskrif
     * Voorstanders van Selfregering
     * the International Society for Individual Liberty - sien ook hulle
       Introduction to the Philosophy of Liberty
     * American Liberty Foundation
     * Foundation for Economic Education
     * Institute for Humane Studies
     * Libertarian International
     * Libertarian Alliance (UK)
     * Laissez Faire Boeke
     * Bureaucrash Activist Network
     * Libertarianpunk.com
     * Future of Freedom Foundation
     * Mises Institute
     * LewRockwell.com
     * LibertyForums
     * Open Directory skakels
     * Liberté, j’écris ton nom
     * Beloved Freedom
     * Verstaan van die Libertynse Filosofie
     * Die Libertynse gemeenskap van Ysland

[wysig] Nie-libertynse skakels

     * Kritiek op Libertynisme (Sluit onderafdelings in wat
       anti-libertynse argumente aanbied vanuit verskillende politiese
       standpunte, asook meer algemene argumente. ** 'n Nie-Libertynse
       Vraag-en-Antwoord bladsy

   Kategorieë: Ideologie • Politiek

