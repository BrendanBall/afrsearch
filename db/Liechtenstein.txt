Liechtenstein


                                        CAPTION: Fürstentum Liechtenstein


                                                  Vlag van Landswapen van
                                                   (Vlag)   (Landswapen)

                               Nasionale leuse: none
                                   Ligging van
                                     Amptelike taal                  Duits
                                           Hoofstad                  Vaduz
                                                          47°08′ N 9°30′ O
                                      Grootste stad                 Schaan
                                            Regering

              Prins
             Regent
          Regeringshoof

                                                     Grondwetlike monargie
                                                              Hans-Adam II
                                                                     Alois
                                                              Otmar Hasler
                                    Onafhanklikheid
                                                                      1806
                                        Oppervlakte
                                         - Totaal
                                        - Water (%)
                                                        160 km² (189^ste)
                                                               weglaatbaar
                           Bevolking
                            - Soos op 2005 skatting
                            - Soos op 2000 sensus
                                         - Digtheid
                                                           33 717 (215^de)
                                                                    33 307
                                                          210/km² (37^ste)
                              BBP (PPP)
                               - Soos op 1999 total
                                       - Per capita
                                                    $825 miljoen (179^ste)
                                                          $25 000 (26^ste)
                                        Geldeenheid  Switserse Frank (CHF)
                                            Tydsone
                                         - Somertyd            CET (UTC+1)
                                                                   (UTC+2)
                                          Volkslied   Oben am jungen Rhein
                                       Internet TLD                    .li
                                         Skakelkode                +423^1
                 1. Het Switserland se skakelkode, 41 75 tot 1999 gebruik

   Die Prinsdom van Liechtenstein (Duits: Fürstentum Liechtenstein) is 'n
   piepklein enklawe in Wes-Europa, begrens deur Switserland in die weste
   en Oostenryk in die ooste. Liechtenstein is 'n bergagtige gebied teen
   die Ryn en aan die voet van die oostelike Alpe. Die land staan bekend
   vir sy posseëls, wat nog steeds 'n belangrike bron van inkomste is, as
   'n toerisme- en hier veral wintersportbestemming, maar is waarskynlik
   nog meer bekend as belastingtoevlugsoord.

   Liechtenstein trek voordeel uit sy ligging by die kruispunt van
   belangrike handelsroetes, wat Switserland met Oostenryk en Duitsland
   met die Switserse Alpegebied en Noord-Italië verbind.

   Die land vorm sedert 1923 'n monetêre en doeane-unie met Switserland,
   wat ook sy buitelandse belange waarneem. Na die Tweede Wêreldoorlog
   beleef Liechtenstein 'n vinnige ekonomiese groei danksy die suksesvolle
   kombinasie van tegniese kundigheid uit Switserland en Oostenryk met
   buitelandse beleggings. Die land beskik oor 'n hoogs gespesialiseerde
   nywerheids- en dienstesektor, terwyl die tradisionele landbou steeds
   minder belangrik word.

   Inhoud

        * 1 Politiek
        * 2 Demografie
             + 2.1 Bevolking
             + 2.2 Taal
             + 2.3 Godsdiens
        * 3 Ekonomie
        * 4 Eksterne skakels

[wysig] Politiek

   Volgens die grondwet van die jaar 1921, wat in 2003 gewysig is, is
   Liechtenstein 'n parlementêre monargie. Die prins van Liechtenstein
   fungeer as die staatshoof. Die huidige staatshoof, prins Hans-Adam II
   von und zu Liechtenstein, wat sedert 1989 geregeer het, het op 15
   Augustus 2004 sy funksies as staatshoof aan sy eersgebore seun erfprins
   Alois oorgedra, alhoewel hy nog steeds die titel "prins" dra en formeel
   die staatshoof gebly het.

   Die Liechtensteinse parlement (Duits: Landtag) word vir 'n termyn van
   vier jaar verkies. In die laaste verkiesing op 13 Maart 2005 het die
   Fortschrittliche Bürgerpartei (FBP) die grootste party in die parlement
   gebly, maar nogtans sy absolute meerderheid in die parlement
   kwytgeraak. Die nuwe regering, wat op 21 April 2005 verkies is, word
   deur 'n koalisie van die FBP en die Vaterländische Union ("Vaderlandse
   Unie") gevorm. Die enigste opposisieparty in die Landtag is die Freie
   Liste, 'n groen-alternatiewe party.

   Die land vorm sedert 1923 'n monetêre en doeane-unie met Switserland.

[wysig] Demografie

[wysig] Bevolking

   Sowat twee derdes van die bevolking is gebore Liechtensteiners (65,8
   persent); die buitelandse bevolking is hoofsaaklik afkomstig uit die
   Duitse taalgebied (20,1 persent, waarvan 10,8 persent Switsers, 5,9
   persent Oostenrykers en 3,4 persent Duitsers is). Ander belangrike
   groepe buitelanders is Italianers (3,3 persent), burgers van die
   voormalige Joegoslawië (eweneens 3,3 persent), Turke (2,6 persent) en
   burgers van ander lande (4,8 persent).

   Die grootste stede is Schaan (5 639 inwoners in 2003 en tans die
   grootste dorp in Liechtenstein), die hoofstad Vaduz (5 005 inwoners),
   Triesen (4 633), Balzers (4 353), Eschen (3 993), Mauren (3 625) en
   Triesenberg (2 591).

[wysig] Taal

   Die kasteel van Vaduz
   Die kasteel van Vaduz

   Liechtenstein maak histories deel uit van die Retoromaanse taalgebied,
   tog neem die inwoners reeds gedurende die middeleeue die Alemanniese
   dialek as omgangstaal aan.

   Die huidige Liechtensteinse bevolking praat 'n Alemanniese dialek van
   die Hoogduitse taal, wat ook oorkant die grens in die Switserse
   Rynvallei van Sankt Gallen en die Oostenrykse Rynvallei van Vorarlberg
   as omgangstaal gebesig word. Daar bestaan nie so iets soos 'n
   standaardtaal nie, en gewoonlik beskik die meeste dorpe oor hulle eie
   plaaslike dialek, wat oms sterk van dié in ander dorpe verskil. Die
   Hoogduitse standaardtaal dien as skryftaal.

   Die Walserse dialek in die omgewing van Triesenberg toon die grootste
   afwykings; sy huidige sprekers is nasate van die Walserse immigrante
   wat omtrent 1300 na Liechtenstein gekom het.

   Liechtenstein is die enigste staat wat slegs Duits as sy amptelike taal
   erken, terwyl die ander lande van die Duitse taalgebied ook die tale
   van etniese minderhede as streektale erken. Daarnaas is Liechtenstein
   ook die enigste oorwegend Duitstalige land wat nie aan Duitsland grens
   nie.

[wysig] Godsdiens

   Liechtenstein is 'n land met 'n sterk Christelike karakter. Volgens 'n
   opname in Junie 2003 is 75,7 persent van die in- en uitheemse bevolking
   Rooms-Katoliek, 7 persent is Protestante, 4,2 persent Moslems en 10,9
   persent het geen besonderhede verstrek nie.

   Die aartsbisdom Vaduz is op 2 Desember 1997 deur pous Johannes Paulus
   II opgerig. Aangesien die Liechtensteinse regering oor hierdie saak nie
   vooraf is geraadpleeg nie, het die pouslike beslissing ook kritiek
   uitgelok. Teen die begin van die jaar 1998 stig aktiewe Rooms-Katolieke
   gelowiges die Verein für eine offene Kirche ("Vereniging vir 'n oop
   kerk").

[wysig] Ekonomie

   Die binnestad van Vaduz
   Die binnestad van Vaduz
   Mals-Balzers
   Mals-Balzers

   Die plaaslike nywerheidsektor, wat hom op die vervaardiging van
   spesiale produkte van hoë gehalte toespits, lewer die grootste bydrae
   tot Liechtenstein se bruto binnelandse produk. Die belangrikste
   handelsvennote van Liechtenstein is die Verenigde State, die Europese
   Unie en Switserland.

   Die bekendste ondernemings van die nywerheidsektor is Hilti AG
   (booruitrusting en boumasjiene), Ivoclar Vivadent AG (tandheelkundige
   tegnologie), ThyssenKrupp Presta AG (motoronderdele), Hoval AG
   (verwarmings- en lugreëlingstegnologie), Neztrik AG (elektrotegniese
   produkte), Unaxis (elektroniese produkte) en die Hilcona AG en
   Ospelt-groep, wat hulle albei op die vervaardiging van hoogwaardige
   voedselprodukte toespits.

   Die tweede belangrikste sektor van die Liechtensteinse ekonomie is
   finansiële dienste. Die plaaslike bankbedryf het saam met die vinnige
   industrialisering van die land ontwikkel, maar word deur die buurlande
   verdag gemaak om by geldwassery betrokke te raak.

   Die grootse bankondernemings is die Liechtensteinische Landesbank, die
   Verwaltungs- en Privatbank en die LGT Bank. Naas hierdie drie groot
   inheemse banke het sedert die jaar 1992 ook ander banke lisensies
   gekry, waaronder 'n aantal buitelandse ondernemings. Die vyf grootste
   banke van Liechtenstein het tans 1 400 werknemers in diens en beskik
   oor bates ter waarde van meer as 30 miljard frank. Net soos in
   Switserland word daar groot waarde aan die bankgeheim geheg.

   Die Switserse frank is die wettige betaalmiddel in Liechtenstein,
   alhoewel die land vir spesiale geleenthede ook sy eie munte uitreik.
   Die bruto binnelandse produk (BBP) beloop in 2001 4,2 miljard frank,
   wat gelykstaan aan 'n per capita-BBP van sowat 120 000 frank (580 000
   ZAR). Die sektore se aandeel in 2001 was landbou 6 persent, nywerhede
   39 persent en dienste 55 persent.

   In 2003 is goedere ter waarde van 3,193 miljard Switserse frank
   uitgevoer, waarvan 31 persent masjiene en elektroniese uitrusting, 31
   persent metaalware, halfvervaardigde en vervaardigde produkte, 10
   persent ru- en mineraalolie, metale, boumateriale en chemiese produkte,
   10 persent motors en ander vervoermiddels, 10 persent glasware,
   keramiek en tekstiele en 8 persent landbouprodukte en verwerkte
   voedsel. Die belangrikste bestemmings vir Liechtensteinse uitvoere was
   Duitsland (24 persent), die Verenigde State (17 persent), Frankryk (11
   persent), Oostenryk (9 persent) en Italië (7 persent).
   Kaart van Liechtenstein met Switserland in die weste en Oostenryk in
   die ooste
   Kaart van Liechtenstein met Switserland in die weste en Oostenryk in
   die ooste

[wysig] Eksterne skakels

     * Amptelike Portaal van die Prinsdom van Liechtenstein
     * Engelse weergawe van Amptelike Portaal
     * Amptelike Portaal van Liechtenstein Tourisme
     * Die Vorstehuis
     * Photos Liechtenstein
     * Portal der Liechtensteinischen Landesverwaltung
     * Liechtensteinische Gesetze
     * Länder- und Reiseinformationen des Auswärtigen Amtes
     * Kunstmuseum Liechtenstein
     * Mission von Liechtenstein bei der UNO
     * Liechtenstein Reiseführer
     * Kleintheater Schlösslekeller.

                                Lande in Europa
          Albanië | Andorra | Armenië^2 | Azerbeidjan^1 | België |
      Bosnië-Herzegowina | Bulgarye | Kroasië | Ciprus^2 | Denemarke |
     Estland | Finland | Frankryk | Duitsland | Georgië^1 | Griekeland |
      Hongarye | Ysland^3 | Ierland | Italië | Letland | Liechtenstein |
   Litaue | Luxemburg | Macedonië | Malta | Moldawië | Monaco | Montenegro
      | Nederland | Noorweë | Oostenryk | Pole | Portugal | Roemenië |
    Rusland^1 | San Marino | Serwië | Slowakye | Slowenië | Spanje | Swede
    | Switserland | Tsjeggië | Turkye^1 | Oekraïne | Verenigde Koninkryk |
                          Vatikaanstad | Wit Rusland
     Afhanklikhede: Akrotiri and Dhekelia^2 | Faroëreilande | Gibraltar |
             Guernsey | Jan Mayen | Jersey | Eiland Man | Svalbard
    1. Land deels in Asië. 2. Geografies in Asië , maar gereeld beskou as
     deel van Europa agv kulturele en historiese oorwegings. 3. Land deels
                               in Noord-Amerika

               Europese Vryhandelsvereniging (EVHV)
               Ysland | Liechtenstein | Noorweë | Switserland

   Kategorie: Liechtenstein

