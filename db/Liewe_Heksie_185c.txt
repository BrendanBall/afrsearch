Liewe Heksie


   Liewe Heksie is 'n fiktiewe karakter wat deur die Afrikaanse
   kinderboekskryfster Verna Vels geskep is. Haar regte naam is Lavinia.
   Die karakter is 'n onbeholpe heksie wat saam met haar vriende in
   Blommeland woon. Die storielyn draai om Heksie se onvermoë om haar
   magte te beheer en haar naïwiteit wat ander mense dikwels as domheid
   bestempel.

   Ander karakters is:
     * Blommie, heksie se beste vriend
     * Matewis, haar kat
     * Griet, haar perd (wat ook magiese kragte het wat deur die
       sleutelwoorde O Griet! opgeroep word)
     * Karel Kat, heksie se slim vriend uit die groot stad
     * Koning Rosekrans, die koning van Blommeland
     * Kwaaitjie, die koning se boodskapper
     * Die Geel Heks, die slegte heks wat Blommeland wil oorwin
     * Die Gifappeltjies, die Geel heks se trawante

   'n Kennelike storielyn van die reeks begin met Liewe Heksie wat iets
   wil regkry met haar magte, waarna die Geel Heks 'n nuwe plan beraam om
   Blommeland in te val en daar 'n reeks voordelige ongelukke ingespan
   word om haar te fnuik. Soms word Griet se magiese kragte ingespan
   wanneer Heksie 'n fout maak en per ongeluk sy sleutelwoorde sê (die
   woorde O Griet word baie sterk met Liewe Heksie assosiëer). Dikwels
   berus die redding van Blommeland op die Silwer Roos, 'n magiese roos
   wat die paleis bewaak.

   Die reeks het begin as 'n stel boeke vir kinders, maar is later op
   radio uitgesaai en met marionette verfilm vir 'n baie populêre
   SAUK-televisie reeks.

[wysig] Verwysings

   Hierdie is 'n losse vertaling van die Engelse weergawe van hierdie
   artikel.
   Kategorie: Televisiekarakters

