Lille


                                                                      Lille


                       Image:Paris_plan_pointer_b_jms.gif
                       Die ligging van

                 Land:                                             Frankryk
               Région:                                   Nord-Pas-de-Calais
          Département:                                                 Nord
           Koördinate:                                     50°37'N, 03°03'O
          Oppervlakte:                                            34,83 km²
            Bevolking:                                 226 800 (Julie 2004)
   Bevolkingsdigtheid:                                        6 511,6 / km²
               Hoogte:                                 18-43 m bo seespieël
       Burgemeesteres:                                   Martine Aubry (PS)

   Lille of Rysel (egte Nederlandse naam, in historiese kontekste soms
   Rijsel of Rijssel) is die hoofstad van die département Nord, die région
   Nord-Pas-de-Calais (Frankryk) en Frans-Vlaandere, naby die Belgiese
   grens, met sowat 220 000 inwoners (2004).
   'n Panoramiese uitsig oor die Grand' Place van Lille
   'n Panoramiese uitsig oor die Grand' Place van Lille

   Saam met die 27 stede in die omgewing, onder meer Roubaix, Tourcoing en
   Villeneuve-d'Ascq, vorm Lille 'n metropolitaanse gebied met 1,2 miljoen
   inwoners, die tweede grootste in die land na Parys. Saam met 'n aantal
   Belgiese stede oorkant die grens, waaronder Kortrijk (Frans: Courtrai),
   Mouscron (Nederlands: Moeskroen) en Menen (Frans: Menin), het die
   Frans-Belgiese metropolitaanse gebied 1,7 miljoen inwoners. Lille is
   een van die jongste stede in Frankryk wat die ouderdomsstruktuur betref
   - sowat 40 persent van die bevolking is tussen 0 en 25 jaar oud, en
   daar is sowat 40 000 studente.

   Inhoud

        * 1 Geskiedenis
        * 2 Kuns en kultuur
        * 3 Moderne besienswaardighede
        * 4 Plaaslike kookkuns

[wysig] Geskiedenis

   Die handelskamer van Lille ("Chambre de commerce")
   Die handelskamer van Lille ("Chambre de commerce")
   Die Porte de Paris, opgerig ter ere van koning Lodewyk XIV
   Die Porte de Paris, opgerig ter ere van koning Lodewyk XIV

   Die stad is aanvanklik 'n klein Vlaamse dorpie. Graaf Boudewyn IV van
   Vlaandere versterk die dorp in 1030 as administratiewe hoofstad van die
   suidelike deel van sy graafskap. Tussen die 11de en 13de eeu is Lille
   een van die Vlaamse sentra van die tekstielnywerheid. Tydens die
   Honderdjarige Oorlog tussen Frankryk en Engeland word die stad deur
   Franse, Engelse en Vlaamse troepe verower en sy handel ernstig
   verstoor. Die 16de eeu is 'n tydperk van pes-epidemieë en religieuse
   onluste. Na sy inlywing by Frankryk in 1668 beleef die stad 'n nuwe
   bloeitydperk.

   Tydens die Eerste Wêreldoorlog is Lille van Oktober 1914 tot Oktober
   1918 deur Duitse troepe beset. Weens sy ligging naby die frontlinies is
   groot dele van die stad verwoes. Britse troepe onder die bevel van
   generaal Birdwood bevry die stad. Ook tydens die Tweede Wêreldoorlog
   moet Lille vanaf Mei 1940 die besetting deur Duitse troepe verduur. In
   ooreenstemming met die fascistiese beleid van Nazi-Duitsland word Lille
   saam met die département Nord by die militêre administrasie van België
   ingelyf. Ná die landing van geallieerde troepe in Normandië word Lille
   op 3 September 1944 bevry.

   In die sestiger- en sewentigerjare van die 20ste eeu beleef die
   tradisionele tekstiel- en metallurgiese nywerhede saam met die
   steenkoolmynbou 'n ernstige krisis.

[wysig] Kuns en kultuur

   Die Ou Beurs (La Vieille Bourse)
   Die Ou Beurs (La Vieille Bourse)
   Die binnehof van die Ou Beurs
   Die binnehof van die Ou Beurs

   Saam met die Italiaanse Genua dra Lille die trotse titel "Kulturele
   hoofstad van Europa 2004".

   Die stad verskil sterk van die res van Frankryk, en sy leefstyl en
   argitektuur toon baie ooreenkomste met dié van sy Belgiese bure Gent,
   Brugge of Antwerpen.

   Die Palais des Beaux-Arts is die tweede grootste kunsmuseum in Frankryk
   na die Paryse Louvre. Ander besienswaardighede sluit die Ou Beurs uit
   die 17de eeu, die Opera en die ou burgerhuise in die boustyl van die
   Vlaamse renaissance in. Die Place du Général de Gaulle is vernoem na
   die Franse staatshoof wat in Lille gebore is. Onder die bewind van
   hertog Filips I word Lille na sy heropbou deel van die Boergondiese
   staat en die sentrum van sy finansiële administrasie. Die museum
   Hospice Comtesse, wat in die binnestad van Lille lê, is 'n voormalige
   hospitaal. Grawin Johanna van Vlaandere het die instelling in 1237
   gestig. Die museum vertoon versamelings van Vlaamse en Nederlandse
   skilderye, kunsobjekte, musiekinstrumente en Vlaamse meubels. Die
   geskiedenis van die gebied word aan die hand van beelde gedokumenteer.

[wysig] Moderne besienswaardighede

     * Die bekende Nederlandse argitek Rem Koolhaas het die futuristiese
       inkoopsentrum Euralille ontwerp.
     * Die nuwe Métro VAL is in 1983 ingewy en die eerste wêreldwyd wat
       ten volle geoutomatiseer is en sonder bestuurders klaarkom.
     * Die Maisons folies ("gekke huise") is twaalf ou nywerhede,
       hospitale en woonhuise wat in teaters, kroeë,
       tentoonstellingsruimtes en diskoteke omgeskep is.
     * Die multikulturele stadswyk Wazemmes is die ontmoetplek vir
       studente en kunstenaars. Naby die besige markplein van die buurt is
       een van die Maisons folies, 'n glansende metaalgebou wat nou 'n
       reusagtige konsertsaal huisves en met die fabriekvloere van die ou
       tekstielnywerheid Leclerc vebind is. Naas talle kunstenaarsateljees
       spog die kultuursentrum met 'n hammam, 'n Marokkanse stoombad.
     * 9, rue Princesse in die historiese binnestad van Lille is die
       geboortehuis van generaal Charles de Gaulle. Die gebou dien tans as
       'n museum en kulturele sentrum.
     * Braderie is die naam van die bekende vlooimark, wat tydens die
       eerste naweek in September plaasvind.

[wysig] Plaaslike kookkuns

   Een van die ooreenkomste met hulle Belgiese bure is die voorkeur wat
   die inwoners van Lille (die Lillois) aan bier (pleks van wyn) gee. Ook
   die kookkuns toon die Vlaamse invloed - Carbonade Flamande (in biersous
   gekookte beesvleis, wat in Vlaandere as Stoofvlees bekend staan) en
   Moulesfrites (Mossels met pommes frites) is die bekendste plaaslike
   geregte.
   Kategorieë: Stede in Frankryk • Nord-Pas-de-Calais

