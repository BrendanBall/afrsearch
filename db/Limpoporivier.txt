Limpoporivier


   Die Limpoporivier in Mosambiek
   Die Limpoporivier in Mosambiek
   Die Limpopo se waterskeiding en rivierloop
   Die Limpopo se waterskeiding en rivierloop

   Die Limpoporivier ontspring noord van die Witwatersrand en is ongeveer
   1,600 km lank. Dit mond uit in die Indiese Oseaan naby Xai-Xai in
   Mosambiek, en is die tweede grootste rivier in die streek. Dit loop in
   'n boogvorm - eers noordoostelik, dan noord, draai oos en dan in 'n
   suidoostelike rigting voor uitmonding.

   Dit dien as 'n grens vir sowat 640 km, tussen die suidooste van
   Botswana en die noordweste van Suid-Afrika en verder tussen suidelike
   Zimbabwe en die noorde van Suid-Afrika.

   Sowat 14 miljoen mense woon in die Limpoporivier-bekken, 'n area van
   ongeveer 413 000 vierkante kilometer. Daar heers groot armoede in
   hierdie streek, en die rivier kan nie in die waterbehoeftes van al die
   inwoners voorsien nie.
   Kategorie: Riviere van Suid-Afrika

