Linkin Park


   Linkin Park
   Linkin Park by Summer Sonic 2006.
   Oorsprong Kalifornië, VSA
   Genre(s) Harderock
   Nu-metal
   Aktiewe jare 1996 - 1998 as Xero
   1998 - 1999 as Hybrid Theory
   1999 - hede as Linkin Park
   Last.fm Linkin Park
   Lirieke Linkin Park
   Huidige lede Mike Shinoda
   Brad Delson
   Rob Bourdon
   Joe Hahn
   Dave Farrel, Chester Bennington
   Gewese lede Mark Wakefield
   Assosiasies Fort Minor
   Dead by Sunrise

   Linkin Park is 'n beroemde musiekgroep wat in 1996 deur drie
   hoërskoolvriende van Kalifornië, Mike Shinoda, Brad Delson en Rob
   Bourdon gestig is. Later is Joe Hahn, Dave Farrel en Mark Wakefield
   nadergehark. Hulle het aanvanklik liedjies in Mike Shinoda se
   slaapkamer opgeneem, maar Mark Wakefield het die groep verlaat toe
   hulle nie 'n platekontrak kon kry nie. In 1999 het Chester Bennington
   Wakefield se plek ingeneem en die groep het aan die werk gespring.
   Hulle het eers as Xero bekendgestaan voor hulle hul naam na Hybrid
   Theory en later na Linkin Park verander het.

[wysig] Hybrid Theory

   Hul debuutalbum, Hybrid Theory, was 'n wegholsukses met meer as 5
   miljoen CDs wat in 2000 verkoop is. Dit was 'n versameling van vyf jaar
   se werk met treffers soos Crawling en One Step Closer. In 2001 het
   hulle 'n Grammy vir die beste harderock-uitvoering vir Crawling
   ontvang.

[wysig] Meteora

   Hul tweede album, Meteora, is na geskiedkundige kloosters in Griekeland
   genoem. Altesaam 800 000 van die CDs is binne 'n week ná die uitreiking
   in 2003 verkoop. Daarop is treffers soos Somewhere I Belong, Breaking
   the Habit en Numb. 'n Jaar later het hulle saam met die rapper Jay-Z
   aan die album Collision Course gewerk wat hulle in 2005 hul tweede
   Grammy vir die beste rap-sang-kombinasie vir Numb/Encore besorg het.
   Shinoda het ook tussendeur 'n hip-hop-groep, Fort Minor, begin.

[wysig] Minutes to Midnight

   Minutes to Midnight is Linkin Park se derde album. Die groep het die
   grootste deel van 2006 daaraan gewerk. Die eerste single, What I've
   Done, het sy debuut in die sewende plek op die Billboard Hot 100
   gemaak.
   Hierdie artikel oor 'n musiek-verwante onderwerp is 'n saadjie. U kan
   help deur dit uit te brei.
   Kategorieë: Saadjies • Amerikaanse musiekgroepe

