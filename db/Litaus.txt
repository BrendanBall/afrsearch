Litaus


   Litaus word gesien as een van die mees argaïse van die lewende
   Indo-Europese tale. Saam met Lets behoort dit tot die Baltiese
   taalfamilie. Dit is die amptelike taal van Litaue en ook van die
   Europese Unie sedert Litaue se aansluiting op 1 Mei 2004. Litaus word
   deur ongeveer 3,5 miljoen mense gepraat.

   Daar is letterkundige oorblyfsels uit die 16e eeu. Die eerste teks is
   'n vertaling van die kategismus van Luther. Later het 'n ryk
   letterkunde ontstaan. Litaus word ook in groote dele van Oos-Pruise
   gepraat, waar die taal in die 19de eeu, danksy 'n verdraagsame houding
   ten opsigte van minderhede, kon oorleef toe die taal in die deur
   Rusland beheerste Litaue self verbode was. Boeke in die Litause taal
   word vanuit Pruise na Litaue gesmokkel. 'n Belangrike Pruisies-Litause
   skrywer was dominee Kristijonas Donelaitis (1714-1780).

   Litaus is van groot belang vir die taalkunde vanwee sy konserwatiewe
   karakter.
   Vir woordeboekinligting, sien die bladsy Litaus op WikiWoordeboek

           Indo-Europese tale: Satem-tale: Baltiese tale
                        Oos-Baltiese tale:
           Lets | Litaus | Selonies † | Semigallies † | Samogities
                        Wes-Baltiese tale:
               Koers | Oudpruisies † | Galindies † | Sudowies

   Kategorieë: Natuurlike taal • Litaue

