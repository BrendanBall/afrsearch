Litium



                                      litium – berillium
                                       H
                                      Li
                                      Na


                                        Volledige tabel

                                   General
                Naam, Simbool,

                         Getal
                                                              Litium, Li, 3
                         Reeks                               Alkalie metale
               Groep, Periode,

                          Blok
                                                               1(IA), 2 , s
            Digtheid, Hardheid                              535 kg/m^3, 0.6
                      Voorkoms              silwerig wit/grys
                               Atoom eienskappe
                    Atoommassa                                    6.941 ame
        Atoom radius (bereken)                                 145 (167) pm
              Kovalente radius                                       134 pm
          van der Waals radius                                       182 pm
         Elektron konfigurasie                                     [He]2s^1
       e^- 'e per energie vlak                                         2, 1
   Oksidasietoestande (Oksied)                              1 (sterk basis)
              Kristalstruktuur                           Kubies gesentreerd
                              Fisiese eienskappe
          Toestand van materie                     vastestof (nie-magnetic)
                     Smeltpunt                          453.69 K (180.5 °C)
                      Kookpunt                          1615 K (1341.85 °C)
                 Molêre volume                         13.02 ×10^-6 m^3/mol
             Verdampingswarmte                                145.92 kJ/mol
               Smeltingswarmte                                     3 kJ/mol
                      Dampdruk                         1.63 E-8 Pa (453.7K)
               Spoed van klank                           6000 m/s (293.15K)
                                Miscellaneous
           Elektronegatiwiteit                         0.98 (Pauling skaal)
   Spesifieke warmtekapasiteit                                3582 J/(kg*K)
   Elektriese geleidingsvermoë                            10.8 10^6/(m·ohm)
     Termiese geleidingsvermoë                                 84.7 W/(m*K)
    1^ste ionisasie potentiaal                                 520.2 kJ/mol
     2^de ionisasie potentiaal                                7298.1 kJ/mol
     3^de ionisasie potentiaal                               11815.0 kJ/mol
                            Mees stabiele isotoop


   iso    NA   halfleeftyd VM  VE MeV  VP
   ^6Li 7.5%   Li is stabiel met 3 neutrone
   ^7Li 92.5%  Li is stabiel met 4 neutrone
   ^8Li {syn.} 838 ms      β^- 16.004 ^8Be  β^- + 2 α   none

             SI eenhede & STD word gebruik tensy anders vermeld.

   Litium is die chemiese element met die simbool Li en atoomgetal van 3.
   In die periodieke tabel kom dit voor in groep 1, tussen die alkalie
   metale.

   Litium in sy suiwer vorm is 'n silwerwit metaal, wat vinnig sy glans
   verloor en oksideer in lug en water. Dit is die ligste vastestof
   element by STD en word primêr gebruik vir hitte-oordrag allooie, in
   batterye en dien as 'n bestandeel in sommige dwelms wat bekend staan as
   gemoedstabiliseerders.

   Inhoud

        * 1 Kenmerkende Eienskappe
        * 2 Aanwendings
        * 3 Geskiedenis
        * 4 Verspreiding
        * 5 Isotope
        * 6 Voorkomende maatreëls
        * 7 Verwysings
        * 8 Eksterne skakels

[wysig] Kenmerkende Eienskappe

   Litium is die ligste metaal met 'n digtheid van slegs die helfte van
   water. Soos alle alkalie metale, reageer litium maklik met water en kom
   dus nie vrylik in die natuur voor nie as gevolg van sy hoë
   reaktiwiteit. Litium is nieteenstaande minder reaktief as die chemies
   soortgelyk element natrium. Wanneer die metaal oor 'n vlam gehou word
   gee dit aanvanklik 'n opvallende karmosynrooi kleur vlam en namate dit
   helderder brand kry die vlam 'n helderwit kleur. Dit is ook 'n
   univalente element.

[wysig] Aanwendings

   As gevolg van sy hoë spesifieke warmtekapasiteit (die hoogste van enige
   vastestof, word litium dikwels aangewend in hitte-oordrag toepassings.
   Dit is ook 'n belangrike anode materiaal vir batterye as gevalg van sy
   hoë elektrochemiese potentiaal. Ander gebruike sluit in:
     * Litium soute soos litium karbonaat (Li[2]CO[3]), litium sitraat en
       litium orotaat is gemoedstabiliseerders wat gebruik word in die
       behandeling van bipolêre stoornisse. Litium kan ook
       anti-depressante uitwerking hê.
     * Litium chloried en litium bromied is buitengewoon higroskopies en
       word dikwels as droogmiddel gebruik.
     * Litium stearaat is 'n algemene veeldoel hoë-temperatuur
       smeermiddel.
     * Litium is 'n allooimiddel wat gebruik word in die sintese van
       organiese stowwe en vind ook toepassings in die kern energie
       bedryf.
     * Litium word soms gebruik in glase en keramieke. Litium is
       byvoorbeeld gebruik in die glas vir die 200-duim teleskoop by Mt.
       Palomar.
     * Litium hidroksied word ingespan om koolstofdioksied van lug te skei
       in ruimtevaartuie en duikbote.
     * Allooie van die metaal met aluminium, kadmium, koper en mangaan
       word gebruik om hoë werkverrigting vliegtuig onderdele te
       vervaardig.
     * Litium niobaat word baie gebruik in die telekommunikasie markte vir
       draagbare telefone en optiese moduleerders.

[wysig] Geskiedenis

   Litium (Grieks lithos, wat klip beteken) is in 1817 ontdek deur Johann
   Arfvedson. Arfvedson het die nuwe element in die minerale spodumeen en
   lepidoliet in 'n petaliet erts ontdek LiAl(Si[2]O[5])[2], wat hy
   geanaliseer het vanaf die eiland Utö in Swede. In 1818 was Christian
   Gmelin die eerste om op te merk dat litium soute 'n vlam helder rooi
   kleur. Beide mans het probeer om die element vanuit sy soute te isoleer
   maar het egter misluk.

   Die element is eers later geïsoleer nadat W.T. Brande en Sir Humphrey
   Davy dit deur middel van elektroliese van litiumoksied reggekry het.
   Kommersiële produksie van litium metaal is in 1923 deur die Duitse
   maatskappy Metallgesellschaft AG moontlik gemaak deur gebruik te maak
   van die elektroliese van 'n mengsel van gesmelte litiumchloried en
   kaliumchloried.

   Die naam "litium" kry skynbaar sy oorsprong uit die feit dat dit in 'n
   mineraal ontdek is terwyl ander algemene alkalie metale in plant reste
   ontdek is.

[wysig] Verspreiding

   Litiumkorrels
   Litiumkorrels

   Litium kom wyd verspreid voor maar kom nie in sy suiwer vorm in die
   natuur voor nie. Vanweë sy hoë reaktiwiteit, word dit altyd gevind in
   verbinding met een of meer elemente of stowwe. Dit maak 'n klein deel
   uit van byna alle stollingsgesteentes en kan ook in baie natuurlike
   mineraalbronne gevind word.

   Na die beïndiging van die Tweede Wêreldoorlog het die produksie van
   litium baie toegeneem. Die metaal kan geskei word vanuit ander elemente
   in stollingsgesteentes en word ook onttrek van die water van
   mineraalbronne. Lepidoliet, spodumeen, petaliet en ambligoniet is die
   belangriker minerale wat litium bevat.

   In die Verenigde State word litium herwin vanuit die mineraalbronne in
   die droë Searles meer, in Kalifornië, asook by plekke in Nevada en
   elders. Die metaal, wat 'n silwerige voorkoms het soos natrium, kalium
   en ander lede van die alkalie metaal reeks, word elektrolities
   geproduseer vanuit 'n mengsel van gesmelte litium- en kaliumchloried.
   Die metaal het ongeveer VSA$ 300 per pond gekos in 1997.

[wysig] Isotope

   Litium wat natuurlik voorkom bestaan uit twee stabiele isotope Li-6 en
   Li-7 met Li-7 wat die meeste voorkom (92.5%). Ses radio-isotope is
   geïdentifiseer met Li-8 die mees stabiele isotoop met 'n halfleeftyd
   van 838 ms en Li-9 met 'n minder as 8.5 ms halfleeftyd.

   Die isotope van litium wissel in atoom massa van 4.027 emu (Li-4) tot
   11.0438 emu (Li-11). Die primêre verval modus voor die mees stabiele
   isotoop (Li-7), bereik word, is proton emissie (met een geval van alpha
   verval) en die primêre modus daarna is beta emissie (met 'n klein
   bietjie neutron emissie). Die primêre verval produkte voor Li-7 is
   element 2 (helium) isotope en die primêre produkte daarna is element 4
   (berillium) isotope.

   Litium-7 is een van die oerelemente (geproduseer deur die groot knal
   nukleosintese). Litium isotope skei van mekaar tydens 'n wye
   verskeidenheid natuurlike prosesse, insluitend mineraalvorming
   (chemiese presipitasie), metabolisme, ioon uitruiling (Li ruil met
   magnesium en yster in oktahedrale liggings in klei minerale, waar Li-6
   voorkeur geniet bo Li-7), hiperfiltrasie en rotsverandering.

[wysig] Voorkomende maatreëls

   Litium in suiwer vorm is, soos ander alkalie-metale, hoogs vlambaar en
   effe plofbaar wanneer aan lug blootgestel word en in besonder aan
   water. Litium metaal is ook baie korrosief en vereis spesiale hantering
   om velkontak te vermei. Litium moet gestoor word in 'n nie-reaktiewe
   stof soos nafta of 'n koolwaterstof. Litium speel geen belangrike rol
   in biologiese prosesse nie en word as effe giftig beskou. Wanneer as 'n
   medisyne gebruik word moet die konsentrasie in die bloed versigtig
   gemoniteer word.

[wysig] Verwysings

     * Los Alamos National Laboratory – Lithium

[wysig] Eksterne skakels

     * USGS: Lithium Statistics and Information
     * WebElements.com – Lithium
     * EnvironmentalChemistry.com – Lithium
     * It's Elemental – Lithium

   Kategorie: Chemiese elemente

