Little Norway


   'n Museumgids in Little Norway
   'n Museumgids in Little Norway

   Little Norway is 'n opelugmuseum en gewilde toeristebestemming in Blue
   Mounds, 'n dorp in die Amerikaanse deelstaat Wisconsin. Die museum
   pronk met 'n outentieke Noorse dorp en word in die Amerikaanse National
   Register of Historic Places gelys.

[wysig] Geskiedenis

   Aangesien die landskap in die suidweste van Wisconsin baie op dié van
   Noorweë lyk het die Noorse immigrant Osten Olson Haugen uit Telemark
   hom met sy gesin teen die middel van die 19de eeu in die beskermde
   vallei aan die voet van 'n heuwel gevestig.

   Die huidige museumdorp is in 1927 deur die Noors-Amerikaner Isak Dahle
   gestig wat die vallei Nissedahle ("Kaboutervallei") genoem het.

[wysig] Besienswaardighede

   Een van die bekendste besienswaardighede in Little Norway is Norway
   Building, 'n gebou wat in 1893 in Noorweë vir die Columbian Exposition
   in Chicago opgerig is. Dit is later na die opelugmuseum Little Norway
   verskuif en is tans een van die voorbeelde van outentieke Noorse
   staafkerk-boukuns buite dié Skandinawiese land.

[wysig] Eksterne skakel

     * Die webwerf van die museum

   Kategorie: Wisconsin

