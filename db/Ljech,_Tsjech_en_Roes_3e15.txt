Ljech, Tsjech en Roes


   Ljech, deur Walery Eljasz-Radzikowski (1841-1905)
   Ljech, deur Walery Eljasz-Radzikowski (1841-1905)
   Ljech, Tsjech en Roes-eiekebome in Rogalin, Pole
   Ljech, Tsjech en Roes-eiekebome in Rogalin, Pole

   Volgens ’n ou legende was Ljech, Tsjech en Roes broers wat die drie
   Slawiese nasies gestig het:
     * Pole (poëties ook bekend as Ljechië),
     * Bohemië (Tsjechoe – nou die grootste deel van Tsjeggië), en
     * Roetenië (Roes, nou Rusland, Wit-Rusland en die Oekraïne).

   In een van die weergawes van die legende het die drie broers saamgejag,
   maar elk het ’n ander prooi gevolg en op die ou end het al drie in
   verskillende rigtings gereis. Roes het oos gegaan, Tsjech wes om hom te
   vestig op die Berg Říp wat uit die Bohemiese landskap verrys het,
   terwyl Ljech na die noorde gereis het tot hy ’n fantastiese witarend
   gesien het wat oor haar nes waak. Hy was so beïndruk deur die toneel
   dat hy besluit het om hom daar te vestig. Hy het sy nuwe blyplek (gród)
   Gniezno (Poolse byvoeglike naamwoord van gniazdo, of "nes") genoem en
   die witarend aanvaar as wapen. Dit is tot vandag ’n simbool van Pole.

   Twee soortgelyke legendes met effens ander name kom ook voor in die
   volksverhale van Kroasië: in die Kajkawiese dialek van Krapina in
   Zagorje (Noord-Kroasië) en in die Chakawiese dialek van Poljica aan die
   Adriatiese Sea (Sentraal-Dalmasië). Die Kroatiese weergawe is in 1940
   beskryf en in besonderhede ontleed deur S. Sakač.^[1]

   Inhoud

        * 1 Legende versus werklikheid
        * 2 Eikebome van Rogalin
        * 3 Verwysings
        * 4 Eksterne skakels

[wysig] Legende versus werklikheid

   Die eerste Poolse verwysing na Ljech, Tsjech en Roes word gevind in die
   Kroniek van Groter Pole wat in 1295 in Gniezno of Poznań geskryf is. In
   Bohemiese kronieke verskyn Tsjech alleen of net saam met Ljech; hy word
   aanvanklik Bohemus genoem in die Cosmas-kroniek (1125).

   Die legende suggereer die gemeenskaplike herkoms van die Pole,
   Tsjeggiërs en Roeteniërs (of hedendaagse Russe, Oekraïners en
   Wit-Russe) en illustreer die feit dat minstens drie verskillende
   Slawiese volke reeds in die 13de eeu daarvan bewus was dat hulle
   volkekundig en taalkundig verwant was.

   Die legende probeer ook om die etimologie van hierdie volke se name te
   verduidelik: Ljechië (’n ander naam vir Pole), die Tsjech- of
   Tsjeggiese lande (insluitend Bohemië, Morawië en Silesië), en Roes
   (Roetenië).

[wysig] Eikebome van Rogalin

   Ljech, Tsjech en Roes is ook die name van drie groot eikebome in die
   tuin langs die paleis in Rogalin, Groter Pole. Hulle is almal ouer as
   700 jaar.

[wysig] Verwysings

          Hierdie artikel is merendeels vertaal vanaf die Engelse
          Wikipedia-artikel [1]

    1. ^ Krapina-Kijev-Ararat, Priča o troje braće i jednoj sestri. Život
       21/3: 129–149, Zagreb

[wysig] Eksterne skakels

     * ’n Weergawe van die legende (PDF)
     * ’n Ander weergawe

   Slawiese mitologie en folklore

   Hoofgode Dazjbog • Jarilo • Marzjana • Peroen • Šiwa • Swjatowid •
   Swarog • Triglaf • Weles • Zarja • Die Zori
   Ander gode Belobog • Berstoek • Tsjernobog • Dziewona • Chors • Lada •
   Mat Zemlja • Mokosj • Oźwiena • Perperuna • Porenoet • Porewit •
   Porvata • Radogost • Rod • Roejewit • Stribog • Złota Baba
   Legendariese helde Aljosja Popowitsj • Basj-Tsjelik • Dobrinja
   Nikititsj • Ilja Moeromets • Iwan Tsarewitsj • Ljech, Tsjech en Roes •
   Libuše
   Magiese figure en plante Alkonost • Zjar-ptitsa (Vuurvoël) • Varingblom
   • Gamajoen • Raskownik • Simargl • Sirin • Zmei (Slawiese draak)
   Geeste en demone Ala • Baba Jaga • Bagiennik • Bannik • Bjes • Boginki
   • Boekawats • Domowoi • Drekawatz • Karzełek • Kikimora • Kosjtsjei •
   Poloednitsa • Lesji • Licho • Polewoi • Roesalka • Stoechatsj • Sudice
   • Wili (Slawiese feetjies) • Wodjanoi • Zdoechatsj
   Kategorie: Slawiese mitologie

