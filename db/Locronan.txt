Locronan


   Die sentrale plein van Locronan
   Die sentrale plein van Locronan

   Locronan (Bretons: Lokorn) is 'n dorp in die Bretonse département
   Finistère (Wes-Frankryk) met sowat 800 inwoners en 'n oppervlakte van
   8,08 vierkante kilometer. Die dorp is deur die vereniging Les Plus
   Beaux Villages de France as een van die mooiste dorpe in Frankryk
   gelys.

   Inhoud

        * 1 Geografie
        * 2 Geskiedenis
        * 3 Besienswaardighede
        * 4 Eksterne skakels

[wysig] Geografie

   Locronan lê op 'n heuwel, sowat 17 kilometer noord van Quimper.

[wysig] Geskiedenis

   Die kerk- en markplein
   Die kerk- en markplein

   Die naam Locronan is afgelei van die heilige Ronan, 'n monnik van Ierse
   afkoms, wat in Locronan begrawe lê. Volgens legendes het hy die
   inwoners van Locronan geleer om te weef. Locronan het sy ekonomiese
   welvaart tydens die Middeleeue inderdaad aan die vervaardiging van
   seildoek van eersterangse gehalte te danke.

   Anne de Bretagne, wat hier in 1505 tydens 'n bedevaart gebly het, het
   stadstatus aan Locronan toegeken.

   Tans steun die dorp se ekonomie veral op toerisme.

[wysig] Besienswaardighede

   Locronan het sy Middeleeuse voorkoms volledig bewaar, en motors word in
   die dorp nie toegelaat nie. Daar is groot parkeerplekke ringsom
   Locronan.

   Die Pools-gebore Amerikaanse regisseur Roman Polanski het hier sy film
   Tess geskiet, waarin die Duitse aktrise Nastassja Kinski 'n hoofrol
   vertolk het.

   Die kerk van Locronan is een van die mees besoekte plekke in die dorp.

[wysig] Eksterne skakels

     * Die amptelike webwerf van Locronan

   Kategorie: Bretagne

