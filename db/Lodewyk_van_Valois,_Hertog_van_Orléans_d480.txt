Lodewyk van Valois, Hertog van Orléans


   Lodewyk saam met sy minnares
   Lodewyk saam met sy minnares

   Lodewyk van Valois (Frans: Louis de Valois, duc d'Orléans) (13 Maart
   1372 – 23 November 1407) was Hertog van Orléans van 1392 tot met sy
   dood. Hy was ook Graaf van Valois, Hertog van of Touraine (1386–1392),
   Graaf van Blois (1397–1407), Angoulême (1404–1407), Périgord, Dreux en
   Soissons. Lodewyk was die seun van Koning Karel V van Frankryk en
   Johanna van Bourbon en die jonger broer van Karel VI. In 1389 het hy
   met Valentina Visconti, dogter van Gian Galeazzo, Hertog van Milaan
   getrou. Lodewyk het aan die hoof gestaan van die Armagnacs wat in 'n
   stryd met die Boergondiërs gewikkel was om die mag in Frankryk.

[wysig] Geskiedenis

   Lodewyk het 'n belangrike politieke rol gespeel tydens die
   Honderdjarige Oorlog. Met die stygende geestesongesteldheid van sy ouer
   broer Karel die Waansinnige het Lodewyk die regentskap en voogskap van
   die koninklike kinders met Jan sonder Vrees, Hertog van Boergondië
   betwis. Die onmin tussen die twee is in die openbaar gevoer en was die
   bron van politieke onrus in die reeds troebel Frankryk. Lodewyk het die
   aanvanklike voordeel gehad dat hy van koninklike afkoms was, maar sy
   karaketer en gerugte van 'n buite-egtelike verhouding met die
   gade-koningin Isabeau van Beiere gehad het, het hom baie ongewild
   gemaak. Oor die jare is die kinders van Karel VI op suksesvoille wyse
   deur beide partye ontvoer en weer gered totdat die Hertog van
   Boergondië daarin geslaag het om volgens koninklike dekreet die voog
   van die Dauphin en regent van Frankryk te word.

   Lodewyk het egter nie opgegee nie en het talle pogings aangewend om Jan
   se heerskappy te saboteur onder andere deur die geld wat ingesamel is
   om Calais, wat toe deur die Engelse beset is, te ontset. Na die voorval
   het Jan en Lodewyk mekaar openlik bedreig en slegs die tussenbeide tree
   van Jan van Valois, Hertog van Berry wat beide se oom was het 'n
   burgeroorlog afgeweer. Op 20 November 1407 is 'n plegtige
   versoeningseed voor die Franse hof afgelê, maar slegs drie dae later is
   Lodewyk op brutale wyse in 'n sluipmoord aanval in die strate van Parys
   dood, toe gewapende mans onder die bevele van Jan sonder vrees hom
   aangeval het terwyl hy sy perd bestug het en letterlik sy arms afgekap
   het en hom weerloos gelaat het.

   Lodewyk se moord sou 'n bloedvete tussen Boergondië en die Franse
   Koninklike familie ontlontwat Frankryk vir die volgende sewentig jaar
   sou verdeel en wat eers beëindig is met die dood van Karel die Stoute,
   Hertog van Boergondië, in 1477.

[wysig] Lodewyk se nageslag

   Deur sy huwelik met Valentina Visconti:
     * 'n dogter (gebore en gesterf in 1390)
     * Lodewyk (gebore 1391, gesterf 1395)
     * 'n seun (gebore en gesterf in 1392)
     * Jan Filip (gebore Parys, 1393, gesterf Château de Vincennes, 1393)
     * Karel, Hertog van Orléans (gebore 1394– gesterf 1465), vader van
       Koning Lodewyk XII van Frankryk
     * Filip (gebore Parys, 1396–1420), Graaf van Vertus
     * Jan, Graaf van Angoulême (1404–1467), grootvader van Koning FranS I
       van Frankryk
     * Maria (gebore en gesterf in Château de Coucy, 1401)
     * Margareta (gebore 1406– gesterf 1466, Abbaye-la-Guiche), Gravin
       Vertus, in 1423 getroud met Richard van Bretagne, Graaf van Étampes

   Sy onegte seun met Mariette van Enghien, Jan van Dunois, is die
   voorvader van die Hertoë van Longueville.
   Voorafgegaan deur:
   —                     Dertog van Touraine
                      1386–1392                    Opgevolg deur:
                                                 tot koninklike domein
                          Hertog van Orléans
                      1392–1407                    Opgevolg deur:
                                                 Karel
                           Graaf van Valois
                      1386?–1406
                      Graaf van Beaumont-sur-Oise
                      bef. 1389–1407
   Voorafgegaan deur:
   Guy II              Graaf van Blois 1397–1407
   Vooraf gegaan deur:
   Jan I              Graaf van Angoulême
                      1404–1407                    Opgevolg deur:
                                                 Jan II

[wysig] Verwysings

     * Hierdie artikel, of gedeeltes daarvan, is uit die volgende
       Wikipedia artikel vertaal: Louis I de Valois, Duke of Orléans,
       spesifiek van hierdie weergawe. Die vertaling is op 30 November
       2007 gedoen

   Kategorie: Huis van Valois

