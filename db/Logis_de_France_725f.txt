Logis de France


   Logis de France is 'n gemeenskaplike handelsmerk van sowat 3 400 klein
   hotelle en restourante in Frankryk en Frans-Guyana, wat grotendeels in
   familiebesit is. Die gemiddelde aantal kamers per hotel is net sestien.

   Die ruggraat van die vereniging se gemeenskaplike konsep is gasvryheid
   en 'n outentieke streekkarakter, wat ten opsigte van die kookkuns die
   klemtoon op plaaslike spesialiteite lê. Die simbool is 'n groen logo
   met 'n geel vuurplek, wat met 'n kaart van Frankryk versier is.

   Lede van die Logis de France is ingedeel in drie kategorieë, wat met
   die aantal simbole aangedui word. Drie simbole word aan luukse hotelle
   en restourante toegeken. Daarnaas word aanvullende aanwysings soos
   Logis de Caractère (Losies met 'n besondere karakter), Logis
   Nature-Silence (Losies in 'n rustige landelike omgewing met
   natuurskoon) of Logis Bacchus (Losies vir wynliefhebbers) gebruik.

[wysig] Eksterne skakels

     * Die webwerf van Logis de France

   Kategorie: Frankryk

