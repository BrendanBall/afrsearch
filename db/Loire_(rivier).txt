Loire (rivier)


                      Loire
   Die Loire in Blois

                             Die Loire in Blois

   Oorsprong                 Sentraalmassief
   Monding                   Atlantiese Oseaan
   Gebied waardeur dit vloei Frankryk
   Lengte                    1 012 km
   Oorsprong hoogte          1 408 m
   Monding-hoogte            0
   Gem. afloop               850 m³/s
   Stroomgebiedoppervlak     117 000 km²

   Die Loire [lwar] (Latyn: Ligara, Ligera, Bretons: Liger) is met sy
   lengte van 1 012 kilometer die langste rivier in Frankryk. Die Loire
   het sy oorsprong by die Mont Gerbier-de-Jonc, 'n bergspits in die
   département Ardèche (Sentraalmassief), en vloei van daar in noordelike
   rigting deur Roanne en Nevers, verander sy rigting naby Orléans en
   vloei in westelike rigting deur Tours om uiteindelik naby Saint-Nazaire
   (département Loire-Atlantique) in die Atlantiese Oseaan uit te mond.

   'n Aantal Franse départements soos Loire is na die rivier vernoem.

   Die Loire se rivierloop in die sentrale gedeelte van die Loirevallei
   tussen Sully-sur-Loire en Chalonnes is vanweë die groot aantal pragtige
   kastele in hierdie streek deur die UNESCO in 2000 tot
   wêrelderfenisgebied verklaar.
   Kategorieë: Frankryk • Riviere in Europa

