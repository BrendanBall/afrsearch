Lombarde


   Die Lombarde (ook Langobarde of Longobarde) was 'n Wes-Germaanse volk
   wat aan die oewers van die Elbe gewoon het. Die Romeine het hulle al in
   98 geken toe Tacitus hulle noem in sy "De origine et situ Germanorum".

   Inhoud

        * 1 Migrasie na die suide
        * 2 Italië
        * 3 Bronne
        * 4 Nota

[wysig] Migrasie na die suide

   Volksverhuising van die Lombarde
   Volksverhuising van die Lombarde

   Die volksverhuising van die Lombarde verloop in stappe. Vanaf 200
   verplaas die Lombarde stadig stroomop langs die Elbe, tot waar nou die
   Duitse deelstaat Sakse-Anhalt is. Omstreeks 350 het die laaste Lombarde
   die benedeloop van die Elbe verlaat. In die periode tussen 350 en 493
   trek hulle verder na Sakse en Boheme. Hulle is nie deur die Hunne
   oorrompel nie en behou hulle onafhanklikheid. In die periode raak die
   Lombarde gekersten en word hulle aanhangers van die Arianisme. Die name
   van enkele leiers uit die tyd is bekend, te wete Lethu, Hildehoc,
   Godehoc en Claffo.

   In 493 verskyn die Lombarde in die gebied waar die Rugiërs voorheen
   gewoon het, die Romeinse provinsie Noricum, teenswoordig Oostenryk. Die
   Lombarde was teen hierdie tyd 'n groot volk, waarskynlik omdat verskeie
   Germaanse stamme by hulle aangesluit het tydens die migrasieperiode. In
   Noricum raak hulle herhaaldelik slaags met die Herule, wat 'n koninkryk
   gestig het aan die Tisza en Mures riviere.

   Tydens die migrasie het die Lombarde se stamstruktuur geleidelik
   verander. Hulle word nie meer gelei deur stamhoofde nie, maar het nou
   een koning. Die eerste bekende koning se naam is Tato. In 510 vernietig
   Tato die koninkryk van die Herule. Die meeste Herule sluit hulle nou by
   die Lombarde aan. Die opolger van Tato, Wacho verslaan die Sueve aan
   die Donau. Deur die oorwinning kom die Lombarde is besit van die
   Bisantynse provinsie Pannonië. Die Bisantyne (Oos-Romeine) maak die
   Lombarde in 540 tot hulle bondgenote (foederati) en as sodanig veg die
   Lombarde in die Romeinse oorloë. Hulle word gebruik teen die Oos-Gote
   en in die ooste teen die Perse. Die Avare het nou die Lombarde in
   Pannonië begin aanval. Die Romeine het nie belang gehad by die stryd
   nie en gee die Lombarde geen steun nie. Alboin, die opvolger van koning
   Audoin, sluit 'n ooreenkoms met die Avare. Hy versamel 'n groot leër
   bestaande uit veterane van die oorloë teen die Perse en die Gote. In
   567 val hy die Gepide aan en vernietig hulle koninkryk. Die laaste
   koning van die Gepide, Kunimund word gedood en sy dogter Rosamunde word
   gedwing om met Audoin te trou. Die Gepide word by die Lombarde ingelyf.

[wysig] Italië

   Onder druk van die Avare verlaat die Lombarde en die Gepide die Balkan
   in 568, trek oor die Alpe en val Italië binne. Hoewel hulle nie daarin
   slaag om die ommuurde stede in te neem nie, verower hulle groot dele
   van Noord- en Midde-Italië. Die stad Pavia aan die Po-rivier, word die
   hoofstad van hulle koninkryk. Dit beteken die einde van die politieke
   eenheid van Italië, tot in die 19de eeu. De mag van die Oos-Romeinse
   keiser word beperk tot Ravenna en enkele kusstede in Suid-Italië.

   Dit het tien jaar geduur voordat die Lombarde na die dood van hulle
   koning Alboin en sy opvolger Cleph weer 'n nuwe koning gekies het. In
   die jaar 600 bekeer hulle hulle tot die Roomse Kerk.

   In 755 word hulle koning Aistulf, wat die pous bedreig het, verslaan
   deur die leër van Pepyn die Korte onder leiding van Chrodegang.

   Die laaste egte Lombardiese koning was Desiderius wat regeer het tot
   774. Karel die Grote het nie alleen hulle ryk verower nie, maar ook die
   titel "Koning van die Lombarde" oorgeneem. Dit was die eerste keer dat
   'n Germaanse leier die titel van Koning van 'n ander Germaanse volk
   oorgeneem het. Die Lombarde word naderhand geleidelik opgeneem in die
   omringende Italo-Romeinse bevolking van Noord- en Midde-Italië.
   Die Yster Kroon van die Lombarde.
   Die Yster Kroon van die Lombarde.

   In die Dom van Monza word 'n Lombardiese skat uitgestal waarin ook die
   Yster Kroon van die Lombarde 'n plekkie gekry het.

[wysig] Bronne

     * Wickham, Christopher. "Aristocratic Power in Eight-Century Lombard
       Italy." After Rome's Fall: Narrators and Sources of Early Medieval
       History, Essays presented to Walter Goffart. Toronto: University of
       Toronto Press, 1998. pp 153–170. 0-8020-0779-1
     * Neil Christie, The Lombards (Oxford, 1995).
     * Nicholas Everett, Literacy in Lombard Italy c.568-774 A.D.
       (Cambridge, 2003).
     * Gwatkin, H. M., Whitney, J. P. (ed) - The Cambridge Medieval
       History: Volume II—The Rise of the Saracens and the Foundations of
       the Western Empire. Cambridge University Press, 1926.
     * Giess, Hildegard. "The Sculpture of the Cloister of Santa Sofia in
       Benevento (in Notes)." The Art Bulletin, Vol. 41, No. 3. (Sep.,
       1959), pp 249–256.
     * Oman, Charles. The Dark Ages 476-918. London, 1914.
     * Santosuosso, Antonio. Barbarians, Marauders, and Infidels: The Ways
       of Medieval Warfare. 2004. ISBN 0-8133-9153-9
     * Karin Priester - Geschichte der Langobarden / Gesellschaft - Kultur
       - Altagsleben - Theiss
     * Wilfried Menghin - Die Langobarden / Geschichte und Archäologie -
       Theiss
     * Dr. Ludwig Schmidt - Älteste Geschichte der Langobarden
     * Thomas Hodgkin - Italy and her Invaders - Clarendon Press
     * Wilhelm Bruckner - Die Sprache der Langobarden
     * Friedrich Bluhme - Gens Langobardorum
     * Freiherren von Hammerstein-Loxten - Bardengau
     * Kaspar Zeuss - Die Deutschen und die Nachbarstämme
     * Robert Wiese - Die aelteste Geschichte der Langobarden
     * Ludo Moritz Hartmann - Geschichte Italiens im Mittelalter II Vol.
     * Tacitus - Annals
     * Tacitus - Germania
     * Willi Wegewitz - Das Langobardische brandgräberfeld von Putensen,
       Kreise Harburg
     * Grimm - Deutsche Mythologie
     * Hermann Fröhlich - Studien zur langobardischen Thronfolge - Zur
       Herkunft der Langobarden - Quellen und Forschungen aus
       italienischen Archiven und Bibliotheken (QFIAB)
     * Walter Pohl und Peter Erhart - Die Langobarden / Herrschaft und
       Identität
     * Hallenbeck, Jan T - Pavia and Rome: The Lombard Monarchy and the
       Papacy in the Eighth Century Transactions of the American
       Philosophical Society New Series, 72.4 (1982), pp. 1-186.
     * Drew, Katherine Fischer, - The Lombard Laws.

[wysig] Nota

   Saamgestel en vertaal uit die Nederlandse en die Engelse wikipedia.
   Kategorie: Geskiedenis van Europa

