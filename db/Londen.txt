Londen


                                                                   Londen
                               Land:                   Verenigde Koninkryk
                          Deelstaat:                              Engeland
                         Koördinate:                      51°30' N, 0°8' W
                        Oppervlakte:                           1 579 vk km
                          Bevolking:           7 421 209 (1 Januarie 2005)
                 Bevolkingsdigtheid:                         4 700 / vk km
             Metropolitaanse gebied: 12 599 561 inwoners (1 Januarie 2005)
                             Hoogte:                     20 m bo seespieël
                       Burgemeester:                       Ken Livingstone

   Die Tower Bridge is een van Londen se bekendste bakens
   Die Tower Bridge is een van Londen se bekendste bakens

   Londen (Engels: London) is die hoofstad van die Verenigde Koninkryk van
   Groot Brittanje en Noord-Ierland en van Engeland. Londen, wat aan die
   Teemsrivier in die suidooste van Engeland geleë is, het 7 421 209
   inwoners (1 Januarie 2005), waarvan sowat 2,7 miljoen in die dertien
   stadswyke van Inner London. Die metropolitaanse gebied het 'n bevolking
   van 12,6 miljoen. Die huidige administratiewe gebied met die verdeling
   in stadswyke het op 1 April 1965 met die stigting van Greater London
   ontstaan. Londen is die metropool met die vierde grootste bevolking in
   Europa (as Istanbul ingesluit word), na Moskou, Parys, en Istanbul.

   Londen is aanvanklik gestig as Londinium, die hoofstad van die Romeinse
   provinsie Brittanië en word later die middelpunt van die Britse Ryk.

   Vandag genereer Londen 17% van die Verenigde Koninkryk se BNP - die
   vierde grootste ter wêreld - en is 'n groot finansiële sentrum saam met
   New York en Tokio. Eeue lank reeds is Londen 'n invloedryke sentrum in
   politiek, finansies, kunste en mode-ontwerp.

[wysig] Ekonomiese basis

   Londen het sedert 1986 - die jaar waarin met die liberalisering van die
   Londense effektebeurs begin is - naas New York en Tokio tot een van die
   drie belangrikste finansiële sentrums ter wêreld ontwikkel. Meer as 500
   banke het hulle hoofkwartier in die stad, waaronder ook The Hongkong
   and Shanghai Banking Corporation, die grootste Europese bank. Alhoewel
   die Verenigde Koninkryk nie self lid is van die sogenaamde Europese
   Eurosone nie, hanteer Londen se banke meer transaksies in Euro as enige
   stad op die Europese vasteland.

[wysig] Gebore

     * Gareth Hunt (1942-2007), akteur

   Kategorieë: Verenigde Koninkryk • Engeland • Stede in Engeland •
   Hoofstede in Europa

