Loon


   'n Loon is 'n tipe weeklikse vergoeding aan 'n werker.

   Die berekening, uitbetaling en boekstawing van lone is een van die
   roetinetake in alle sakeondernemings. Lone is baie belangrike
   koste-items van alle sakeondernemings en moet dus met sorg bestuur
   word.

   Verskeie aftrekkings word deur die werkgewer maandeliks van salarisse
   en weekliks van lone afgetrek, en die gevolglike nettobedrag word aan
   die werknemer betaal.
     * Pensioenfondsbydrae word afgetrek en die geld word aan die
       pensioenfonds oorbetaal. Die bydrae is gewoonlik ’n vasgestelde
       persentasie van die bruto salaris of loon, bv. 8%.
     * Inkomstebelasting word afgetrek en die geld word aan die SAID
       oorbetaal. Die bedrag word bepaal volgens tabelle wat deur die SAID
       uitgereik is. Twee elemente is betrokke by werknemersbelasting, te
       wete Standaardinkomstebelasting op Werknemers (SIBW) en Lopende
       Betaalstelsel (LBS). Vir boekstawingsdoeleindes word daar gewoonlik
       slegs na LBS verwys.
     * Mediesefondsbydraes word afgetrek en die geld aan die betrokke
       fonds oorbetaal. Soms dra die werkgewer ook tot die werknemer se
       siekefonds by.
     * Werkloosheidsversekering, tans 1% van die brutovergoeding
       betaalbaar, word afgetrek en word in sommige gevalle aan die SAID
       en in ander gevalle aan die Werkloosheidsversekeringsfonds
       oorbetaal. Die werkgewer dra ’n gelyke deel tot die
       Werkloosheidsversekeringsfonds by.

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Ekonomie

