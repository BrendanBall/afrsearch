Lorem ipsum


   Die gebruik van lorem ipsum om die aandag op die grafiese elemente in
   'n kenteken te vestig.
   Die gebruik van lorem ipsum om die aandag op die grafiese elemente in
   'n kenteken te vestig.

   In uitgewery en grafiese ontwerp is lorem ipsum standaard plekhouerteks
   wat gebruik word om die grafiese elemente van 'n dokument of visuele
   aanbieding, soos lettertipe, drukkuns en uitleg, uit te lig. Lipsum
   dien ook as 'n plekhouer vir voorbeelde in visuele ontwerpprojekte
   voordat die werklike woorde in die finale produk ingesit word.

   Lorem ipsum verwek dikwels nuuskierigheid by lesers vanweë die
   ooreenkoms met klassieke Latyn, maar het in der waarheid geen betekenis
   nie. Waar teks in die dokument sigbaar is, is mense geneig om hul
   aandag op die inhoud van die teks te vestig eerder as op die oorhoofse
   aanbieding en daarom gebruik uitgewers lorem ipsum wanneer hulle
   lettertipe of ontwerpe voorstel om die aandag eerder op die aanbieding
   te vestig.

   Die mees algemene lorem ipsum teks lees as volg:

          Lorem ipsum dolor sit amet, consectetur adipisici elit, sed
          eiusmod tempor incidunt ut labore et dolore magna aliqua. Ut
          enim ad minim veniam, quis nostrud exercitation ullamco laboris
          nisi ut aliquid ex ea commodi consequat. Quis aute iure
          reprehenderit in voluptate velit esse cillum dolore eu fugiat
          nulla pariatur. Excepteur sint obcaecat cupiditat non proident,
          sunt in culpa qui officia deserunt mollit anim id est laborum.

   Die teks vind sy oorsprong uit Cicero se De finibus bonorum et malorum'
   (Oor die doel van Goed en Kwaad). Die oorspronklike paragraaf het begin
   met: 'Neque porro quisquam est qui dolorem ipsum quia dolor sit amet,
   consectetur, adipisci velit (Vertaling: Niemand hou van pyn om pyn se
   onthalwe nie, of soek daarvoor en wil dit hê net omdat dit pyn is
   nie...). Dit is nie bekend wanneer die teks sy teenswoordige vorm
   verkry het nie; maar dit mag al so vroeg as die 1500's gewees het (met
   'n paar kleinere wysigings) of dalk selfs so laat as die 1960's.

   Baie variasies op die standaard lorem ipsum teks bestaan, waarvan
   sommiges bitter min ooreenkoms met die oorspronklike een toon. Ander
   weergawes het addisionele letters — soos k, w en z — wat skaars of glad
   nie in Latyn teenwoordig was nie, asook onsinnige woorde soos zzril,
   takamata en gubergren wat by die oorspronklike bygelas is om by die
   taal van die lettersetter aan te pas.

[wysig] Sien ook

     * Lys van Latynse frases

[wysig] Eksterne skakels

     * Lorem ipsum skepper, met baie gebruikersverstellings.
     * Lipsum.com, Algemene inligting en 'n Lorem ipsum-skepper
     * Lorem-ipsum.info, Dié werf skep lorem ipsum vir ander tale en ook
       lettertipes.
     * de finibus bonorum, Volledige teks van Cicero se "De finibus
       bonorum et malorum".
     * The Greeking Machine, 'n Humoristiese "vergrieksde" teks-skepper.
     * malevole – Teks-skepper, Nog 'n humoristiese "vergrieksde"
       teks-skepper.
     * The Straight Dope, Cecil Adams se verduideliking van Lorem ipsum.

   Kategorie: Drukwerk

