Louis Trichardt


   Louis Trichardt is 'n dorp in die Limpopoprovinsie van Suid-Afrika. Dit
   lê aan die voet van die Soutpansberge wat 'n vrugbare gebied is vir die
   verbouing van lietsjies, piesangs, veselperskes en neute. Dit is gestig
   in Februarie 1899.

   Louis Trichardt is vernoem na die Voortrekkerleier Louis Trichardt. Die
   amptelike naam is op 20 Junie 2003 verander na Makhado, maar dié
   verandering is in 2007 deur die appèlhof omgekeer toe beslis is dat
   daar nie voldoende konsultasie met die gemeenskap was nie. Die
   aanvanklike naamsverandering was nie net ongewild by Afrikaners nie,
   maar ook by Pedi's en Shangaans, wat die eertydse Vendaleier, Makhado,
   as 'n onderdrukker beskou.

[wysig] Ligging

   Louis Trichardt is geleë op die hoofroete (N1) vanaf Gauteng na
   Zimbabwe, 100km Noord van Polokwane (Pietersburg) en 100km Suid van
   Musina (Messina).

   Koördinate: 23 ° 02 ' 34 " S, 29 ° 54 ' 06 " O

[wysig] Eksterne skakels

     * Makhado nou weer Louis Trichardt, sê appèlhof Beeld, 29 Maart 2007

[wysig] Bronnelys

     * Beeld, 15 September 2005 Duur standbeeld loop deur onder vandale se
       verf.
     * Koördinate verkry vanaf Google Earth

   Kategorieë: Limpopo • Dorpe in Suid-Afrika

