Louw Wepener


   Louw Wepener was 'n kommandant in die Oranje Vrystaat. Hy is dood in
   1865 terwyl hy en 'n klompie burgers Koning Moshweshwe van die Basoetos
   se bergvesting (in die huidige Lesotho) bestorm het. Moshweshwe se
   vesting het as Thaba Bosiu of Berg van die Nag bekend gestaan. Die
   Basoeto-oorloë het van 1858 tot 1865 plaasgevind en het plaasgevind
   nadat die Basoetos nedersettings in die Oranje-Vrystaat aangeval het
   nadat hulle voorheen deur die kommandos uitgedryf is uit die gebied.

   Wepener en sy burgers het teen 'n oormag geveg en Wepener is bekend vir
   sy heldhaftige optrede tydens die aanval op Thaba Bosiu.

   Wepener is vereer deurdat 'n dorp in die Suid-Vrystaat, Wepener, sowel
   as 'n Weermageenheid die Regiment Louw Wepener (sederdien ontbind) na
   hom vernoem is. Die dorp is twee jaar na sy dood in 1867 gestig. Twee
   militêre dekorasies is ook na hom vernoem: die Louw Wepener-dekorasie
   (1952-1975) en die Louw Wepener-medalje (1967-1975), albei vir
   dapperheid.
   Kategorie: Suid-Afrikaanse militariste

