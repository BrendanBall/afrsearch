Lozère


   Die ligging van Lozère
   Die ligging van Lozère

   Lozère is 'n département in die suide van Frankryk en vorm saam met
   vier ander départements die région Languedoc-Roussillon aan die
   westelike Mediterreense kus van die land. Die naam is afgelei van die
   bergreeks Mont Lozère, die hoogste in die Sentraalmassief (Frans:
   Massif Central) met 1 699 meter.

   Met slegs 14 inwoners per vierkante kilometer is Lozère die mees yl
   bevolkte département van Frankryk. Die inwonertal het van meer as
   150 000 in die 19de eeu tot minder as 75 000 in 1999 gedaal.

   Inhoud

        * 1 Geografie
        * 2 Geskiedenis
        * 3 Kookkuns
        * 4 Eksterne skakels

[wysig] Geografie

   Lozère: Die Causse Méjean
   Lozère: Die Causse Méjean

   Lozère se landskap word deur talle heuwels oorheers. Die département lê
   op 'n plato met 'n gemiddelde hoogte van 1 000 meter bo seevlak, met
   uitgestrekte kaal 3- en pragtige weivelde, wat in die somer met 'n
   oordaad bergplante soos arnika, gentiaan en peperment kan spog.

[wysig] Geskiedenis

   Die "monster van Gévaudan"
   Die "monster van Gévaudan"
   Mende: Die brug Notre-Dame
   Mende: Die brug Notre-Dame

   Die département word tydens die Franse Rewolusie van 1789 geskep en
   beslaan 'n groot gedeelte van die voormalige bisdom Gévaudan in die
   provinsie Languedoc.

   Die gebied verwerf in die 18de eeu bekendheid danksy "La Bête du
   Gévaudan", 'n wolf wat in die tydperk tussen 1764 en 1767 naastenby
   eenhonderd vroue en kinders aangeval en doodgebyt het. Vermoedelik is
   die wolf deur 'n waansinnige afgerig. Die historiese gebeurtenisse het
   onder meer as aanleiding vir die Franse rolprent Le Pacte des Loups
   gedien, wat in 2001 vrygestel is.

   Die inheemse wolwe van die Sentraalmassief is lankal uitgeroei. Die
   soöloog Gérard Ménatory stig in 1962 die natuurpark Les Loups du
   Gévaudan, wat langs die Nasionale Roete 9 tussen die dorpe Marjevols en
   Aumont lê. Hier word Kanadese en Poolse wolwe "ingeburger". Die park
   met sy oppervlakte van vier hektaar, wat sowat 1 000 meter bo seevlak
   lê, bied 'n natuurlike omgewing vir die diere met koue winters en warm,
   droë somers. 'n Klein museum, La Maison du Loup (Die Huis van die
   Wolf), verskaf meer inligting oor die wolwe. Die reservaat word vandag
   deur Anne Ménatory bestuur.

[wysig] Kookkuns

   Die Romeinse natuurwetenskaplike en skrywer Plinius prys in sy werk
   "Die Natuurgeskiedenis" reeds die kaassoorte van die Galliese provinsie
   Nemausus, en in die besonder dié van die dorpe Lesura en Gabalis, wat
   met die beste van die wêreld kan meeding.

   Die huidige plaaslike kaassoorte soos die Bleu d'Auvergne, Cantal of
   Saint-Nectaire en die bergheuning van die gebied, die Miel des Monts de
   Lozère, kan dikwels nog as tuisgemaakte spesialiteite op die plaaslike
   boeremarkte gekoop word.

   Die bekendste gereg van die streek, die Aligot, is 'n aartappelpuree,
   wat met Cantalkaas en knoffel afgerond word.

[wysig] Eksterne skakels

     * Die webwerf van Les Loups du Gévaudan
     * Lozère se webwerf
     * Toerisme in Lozère

   Die Départements van Frankryk

   Metropolitaanse Frankryk
   01 Ain | 02 Aisne | 03 Allier | 04 Alpes-de-Haute-Provence |
   05 Hautes-Alpes | 06 Alpes-Maritimes | 07 Ardèche | 08 Ardennes |
   09 Ariège | 10 Aube | 11 Aude | 12 Aveyron | 13 Bouches-du-Rhône |
   14 Calvados | 15 Cantal | 16 Charente | 17 Charente-Maritime |
   18 Cher | 19 Corrèze | 2A Corse-du-Sud | 2B Haute-Corse |
   21 Côte-d'Or | 22 Côtes-d'Armor | 23 Creuse | 24 Dordogne | 25 Doubs |
   26 Drôme | 27 Eure | 28 Eure-et-Loir | 29 Finistère | 30 Gard |
   31 Haute-Garonne | 32 Gers | 33 Gironde | 34 Hérault |
   35 Ille-et-Vilaine | 36 Indre | 37 Indre-et-Loire | 38 Isère |
   39 Jura | 40 Landes | 41 Loir-et-Cher | 42 Loire | 43 Haute-Loire |
   44 Loire-Atlantique | 45 Loiret | 46 Lot | 47 Lot-et-Garonne |
   48 Lozère | 49 Maine-et-Loire | 50 Manche | 51 Marne | 52 Haute-Marne |
   53 Mayenne | 54 Meurthe-et-Moselle | 55 Meuse | 56 Morbihan |
   57 Moselle | 58 Nièvre | 59 Nord | 60 Oise | 61 Orne |
   62 Pas-de-Calais | 63 Puy-de-Dôme | 64 Pyrénées-Atlantiques |
   65 Hautes-Pyrénées | 66 Pyrénées-Orientales | 67 Bas-Rhin |
   68 Haut-Rhin | 69 Rhône | 70 Haute-Saône | 71 Saône-et-Loire |
   72 Sarthe | 73 Savoie | 74 Haute-Savoie | 75 Parys |
   76 Seine-Maritime | 77 Seine-et-Marne | 78 Yvelines | 79 Deux-Sèvres |
   80 Somme | 81 Tarn | 82 Tarn-et-Garonne | 83 Var | 84 Vaucluse |
   85 Vendée | 86 Vienne | 87 Haute-Vienne | 88 Vosges | 89 Yonne |
   90 Territoire de Belfort | 91 Essonne | 92 Hauts-de-Seine |
   93 Seine-Saint-Denis | 94 Val-de-Marne | 95 Val-d'Oise |
   Oorsese départements
   971 Guadeloupe | 972 Martinique | 973 Frans-Guyana | 974 Réunion
   Collectivités d'outre mer
   975  Saint-Pierre et Miquelon | 985  Mayotte (collectivité
   départementale) | 986  Wallis-et-Futuna | 987  Frans-Polinesië (oorsese
   gebied)
   Die administratiewe verdeling van Frankryk: Régions - Départements -
   Arrondissemente - Kantons - Communes
   Kategorie: Frankryk

