Luanda


   Die ligging van Luanda
   Die ligging van Luanda

   Luanda (vroeër Loanda) is die hoofstad en grootste stad van Angola
   (Suidwes-Afrika) en die gelyknamige Angolese provinsie met sowat drie
   miljoen inwoners (2005). Die stad, wat aan die Atlantiese Oseaan lê, is
   ook die land se belangrikste hawe.

[wysig] Demografie

   Die bevolking van Luanda is oorwegend van Swart-Afrikaanse afkoms, met
   die Ovimbundu, Kimbundu en Bakongo as die belangrikste stamme. Daar is
   'n baie klein minderheid van Europeërs. Die amptelike en ook mees
   gesproke taal is Portugees, alhoewel die bevolking ook 'n aantal
   inheemse tale praat.

[wysig] Geskiedenis

   Luanda in 2005
   Luanda in 2005

   Die stad is in die jaar 1575 onder die naam São Paulo de Luanda deur
   Portugese gestig en dien (met die uitsondering van die tydperk tussen
   1640 en 1648) sedert 1627 as die administratiewe sentrum van die
   kolonie Angola. Daarbenewens is Luanda vanaf die jaar 1550 tot by
   omtrent 1850 'n belangrike sentrum vir die slawehandel, met Brasilië as
   die hoofbestemming.

   Die groot meerderheid van die Portugese bevolking vlug na die
   onafhanklikheidswording van die land in 1975 uit die stad. Hulle is
   deur groot getalle Kubane vervang, wat meestal as soldate na Angola
   gekom het.
   Kategorieë: Angola • Hoofstede in Afrika

