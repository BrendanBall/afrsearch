Lucas Johannes Meyer


   generaal Lucas Meyer tydens die Tweede Vryheidsoorlog
   generaal Lucas Meyer tydens die Tweede Vryheidsoorlog

   Lucas Johannes Meyer (19 November 1846, Sandrivier – 1902) was 'n Boere
   Generaal en die President van die kortstondige Nieuwe Republiek en was
   verantwoordelik vir die stigting van die hoofstad daarvan Vryheid.

   Nadat die Nieuwe Republiek opgeneem is in die Zuid-Afrikaansche
   Republiek is Meyer verkies tot lid van die Volksraad van die
   Zuid-Afrikaansche Republiek. Hy was oënskynlik simpatiek teenoor die
   saak van die uitlanders en het soms met Kruger se beleide gebots. Hy
   het egter wel die wapen opgeneem toe die Tweede Vryheidsoorlog uitbreek
   en die Boere magte aangevoer wat Dundee in die Slag van Talana aangeval
   het. By die Slag van Modder Spruit het hy as gevolg van swak gesondheid
   ineengestort. Nadat hy in Pretoria herstel het, het hy na Natal
   teruggekeer en Boere magte op die Tugela aangevoer. 'n Gebrek aan
   verstroue deur sy manskappe lei egter daartoe dat hy van sy bevel
   onthef word en terggeroep word na Pretoria. Hy het in die ZAR regering
   onder Schalk Burger, die waarnemende President, gedien toe dit na
   Tautesberg in noordoos Transvaal geskuif is in Desember 1901. Hy het
   ook die kongres tussen die ZAR en die Oranje-Vrystaat bygewoon wat
   gehou is ter voorbereiding van vredesamesprekinge in April 1902. Hy het
   die Vrede van Vereniging mede onderteken in sy rol as lid van die
   Uitvoerende Raad van die ZAR. ^[1]

   Hy is in Augustus 1902 oorlede en is in Vryheid begrawe.

[wysig] Verwysings

    1. ^ Anglo Boer War Boer personalities L - O, Besoek op 9 April 2007

   Kategorieë: Boere generaals • Presidente van die Nieuwe Republiek

