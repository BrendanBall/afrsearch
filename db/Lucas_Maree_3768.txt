Lucas Maree


   Lucas Lodewyk Maree is op 22 Julie 1952 in Johannesburg gebore. Hy
   speel vir die grootste gedeelte van sy loopbaan Engelse musiek in kroeë
   en restaurante. Gedurende 1981 begin hy Afrikaans skryf, nadat hy onder
   die invloed van 'n vriend by Jannie du Toit se huiskonserte 'n draai
   gaan maak het, en onder andere vir Coenie de Villiers daar hoor sing.

   Die drie musikante is van toe af groot vriende en tree dikwels saam op.

   Sy eerste plaat , Kiekies, word in 1984 vrygestel. In 1986, werksaam by
   Nic Taylor se ateljee, maak hy 'n tweede plaat saam met Coenie, Jannie
   en Nic. Dit is ŉ huldigingsalbum opgedra aan Koos du Plessis. Die titel
   is Koos se Plaat Gedurende 1988 raak hy betrokke by Anton Goosen en dié
   verbintenis lei tot die stig van ‘n groep met die naam Die Komisie van
   Ondersoek asook ‘n Album getiteld Die winde van verandering

   Vyf jaar later, onder die aansporing van Jannie du Toit maak Lucas sy
   eerste CD Miljoen. Gedurende 1996 maak hy 'n tweede CD Kiekieskonsert.
   Die album is baie gewild as gevolg van die LIVE elemente en die stories
   wat hy tussen die liedjies vertel. Tydens 1998 maak hy die album Mot om
   die Kers, wat ‘n SAMA toekenning wen vir die Beste Afrikaanse album. In
   2000 maak hy die Album Blouberg wat kontroversieel was as gevolg van
   die feit dat dit die herskryf van ‘n aantal ou tradisionele Afrikaanse
   Volksliedjies was. 'n Paar mense en instansie sou voel dat hy 'n paar
   heilige koeie negatief aangetas het. Nietemin is die album baie gewild.

   In 2001 tree hy weereens in die buiteland op, en wel in London tydens
   die eerste UKKASIE kunstefees by die Wembley Kompleks. Hier loots hy
   die album Things, sy eerste Engelse CD asook die eerste Suid Afrikaanse
   CD wat in London vrygestel word. Hy tree ook hierdie jaar vir die
   eerste keer in Nieu-Seeland op.

   Gedurende 2002 maak hy die album Lucas & Kie, sy eerste Greatest Hits.
   Dit verkoop besonders goed. Vir die volgende twee jaar tree hy gereeld
   in Engeland, Nederland, Kanada, Nieu-Seeland en Australië op. Hy is ook
   een van die min Afrikaanse sangers wat die geleentheid gehad het om op
   die Royal Albert Hall se verhoog in London op te tree.

   2005 was ook 'n ongekende besige jaar. Hy doen ook nuwe dinge. Hy speel
   vir eerste keer in 'n film Ouma se slim kind. Sy liedjies verskyn nou
   in 'n boek waarin al die akkoorde en Klavier- en Kitaarverwerkings
   opgeneem is.

   Gedurende 2007 besluit die Soweto String Quartet om twee van sy
   liedjies op vir hulle nuwe CD wat gehoor kan word by:
   http://www.sowetostringquartet.co.za/main.html

[wysig] Sien ook

     * Lys van Suid-Afrikaanse musikale kunstenaars

[wysig] Eksterne skakels

     * www.miljoen.net

   Kategorie: Suid-Afrikaanse musici

