Lugskip


   Die USS Akron (ZRS-4) tydens 'n vlug in 1931
   Die USS Akron (ZRS-4) tydens 'n vlug in 1931

   'n Lugskip is 'n vaartuig wat staat maak op gasse wat ligter is as lug
   om dit in die lug te hou en word deur die lug aangedryf deur 'n roer en
   propellers of 'n ander vorm van stukrag. Anders as vliegtuie en
   helikopters wat stukrag verkry deur die opwaartse krag op 'n vlerk wat
   vinnig deur die lug beweeg, bly lugskepe en warmlugballonne in die lug
   as gevolg van gasse wat ligter is as die omliggende lug.

   Lugskepe kan onderskei word aan die hand van hul raamwerke. Sommige het
   glad nie 'n rigiede raamwerk nie terwyl ander rigiede raamwerke het en
   dan is daar ook lugskepe waarvan die raamwerke kenmerke van beide
   bogenoemde soorte het. Rigiede lugskepe met 'n volledige raamwerk soos
   die massiewe Zeppelin transoseaniese vaartuie word deesdae nie meer
   gebou nie.

   Lugskepe was die eerste vaartuie wat beheerde, aangedrewe vlugte
   onderneem het. Voor die aanbreek van die 1940's is hulle gereeld
   gebruik. Die gebruik van lugskepe het afgeneem soos vliegtuie se
   vermoeÃ«ns toegeneem het. Hulle gebruik het skerp afgeneem na 'n reeks
   opspraakwekkende ongelukke, insluitende die uitbrand van die
   waterstofgevulde Hindenburg naby Lakehurst, New Jersey. Lugskepe word
   steeds vir spesialisdoeleindes aangewend soos advertensies of as
   platvorms vir kameras tydens groot sportgebeurtenisse.
   Kategorie: Lugvaart

