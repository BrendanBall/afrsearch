Lukraaketaar


         Lukraaketaar
   Genre(s)     Akoesties
                Pop
   Last.fm      Lukraaketaar
   Lirieke      Lukraaketaar
   Huidige lede Pierre Greeff
                Alwyn Kotzé

   Lukraaketaar is 'n Afrikaanse Suid-Afrikaanse akoestiese^[1]
   musiekgroep wat uit twee lede bestaan, Pierre Greeff en Alwyn Kotzé.
   Hulle beskryf hul lirieke as "sielvolle woorde" en hul musiek as
   "akoesties met skop". Die groep se naam, Lukraaketaar, is 'n kombinasie
   van twee woorde: lukraak, wat beteken toeval, geluk, na willekeur; en
   ketaar, wat volgens hulle 'n woordspeling op "kitaar" en "kommentaar"
   is. Lukraaketaar is bekend vir hul uitgesprokenheid en retoriese vrae
   in hul lirieke.

   Alwyn Kotzé het grootgeword in Stellenbosch en is tans 'n finale jaar
   drama-student. Hy hou van Tequila en lang rustige staptogte op die
   strand. Hy geniet dit ook om cocktails te maak. Pierre Greeff het in
   Bellville grootgeword en hou van gholf, mooi liedere en bier. Toe hulle
   mekaar op Stellenbosch ontmoet het, was dit die begin van Lukraaketaar.
   Die twee vriende ken mekaar al meer as vier jaar en het nog altyd 'n
   passie vir musiek gedeel. Hulle skryf meestal saam aan hul liedjies en
   musiek en hoop dat hul eerste sewe-snit kortspeler, Fop Genade, mense
   se lewens op die een of ander manier positief sal beïnvloed.

   In hul musiek sing Pierre laag en Alwyn baie hoog.

[wysig] Eksterne skakels

     * Lukraaketaar op Last.fm

[wysig] Verwysings

    1. ^ Rhythm Records: Lukraaketaar - Fop Genade

   Kategorie: Suid-Afrikaanse musiekgroepe

