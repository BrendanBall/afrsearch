Lukrake intrede


   Lukrake intrede is een van die tegnieke van laterale denke soos deur
   Edward de Bono bedink is. Voorwerpe of 'n woord uit 'n woordeboek word
   lukraak gekies en dan in verband gebring met die onderwerp waaroor
   gedink word.

   'n Voorbeeld daarvan is wanneer daar gedink word aan maniere om
   Wikipedia te verbeter. 'n Mens neem byvoorbeeld lukraak enige voorwerp
   in die kantoor, gestel die faksmasjien. Daar word dan na die eienskappe
   daarvan gekyk:
     * 'n Faksmasjien versend beelde oor die telefoonlyn na papier.
     * Faksmasjiene word al hoe skaarser in kantore.
     * Mense stuur fakse direk na bekende nommers.

   Die eienskappe kan dan byvoorbeeld denke stimuleer oor hoe
   wiki-artikels in epos of ander webwerwe ingesluit kan word soos in die
   geval met youtube se videos.
   Kategorie: Kreatiewe denke

