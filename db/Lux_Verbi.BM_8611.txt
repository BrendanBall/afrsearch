Lux Verbi.BM


   Lux Verbi.BM is die markleier in die vervaardiging en verspreiding van
   Christelike media van gehalte in en vanuit Suid-Afrika.

   Lux Verbi.BM vervaardig en versprei 'n verskeidenheid Christelike
   produkte effektief en winsgewend. Die maatskappy bied produkte en
   dienste van hoë gehalte en streef daarna om 'n onbesproke Christelike
   sake-etiek te handhaaf.

[wysig] Agtergrond

   Lux Verbi.BM het ontstaan uit die oudste uitgewersmaatskappy in
   Suid-Afrika, NG Kerk-Uitgewers, wat in 1818 gestig is. Die
   Bybelgenootskap van Suid-Afrika, wat uit dieselfde moedermaatskappy
   ontstaan het, versprei steeds miljoene Bybels elke jaar.

   Lux Verbi en Bybel-Media se sake-eenhede het in 1999 saamgesmelt om 'n
   sterk nuwe maatskappy te vorm, Dit is Lux Verbi.BM genoem. Die nuwe
   maatskappy se hoofkantoor is op Wellington in die Boland. Bybel-Media
   is steeds 'n onafhanklike maatskappy, wat die bedienings bestuur.

   Die mees onlangse ontwikkeling is dat Lux Verbi.BM in die Naspers-groep
   opgeneem is. Hy is nou deel van die grootste mediagroep in Afrika, wat
   onder meer televisie, tydskrifte, koerante, uitgewerye en
   verspreidingsloodse insluit en wat die toon aangee wat posbestellings
   en elektroniese media betref.

[wysig] Eksterne skakels

     * Maatskappy se webwerf-tuisblad

   Kategorieë: Christendom • Suid-Afrikaanse sakeondernemings

