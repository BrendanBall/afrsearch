Lydenburg


   Lydenburg is 'n dorp in Mpumalanga, Suid-Afrika. Daar word beplan dat
   die dorp herdoop gaan word na Mashishing, volgens 'n aankondiging wat
   op 30 Junie 2006 deur die Suid-Afrikaanse Minsiter van
   Kuns-ene-Kultuur, Pallo Jordan, gemaak is. Lydenburg is geleë aan die
   Spekboom sytak van die Olifantsrivier aan die voet van die Long Tompas.
   Die naam van die dorp is uit Nederlands afkomstig en beteken "Dorp van
   Lyding." Die dorp is in die hart van die Suid-Afrikaanse forelvisvang
   gebied en is 'n lanbou en mynbou sentrum. Lydenburg is deel van die
   Thaba Chweu munisipaliteit wat volgens die 2001 sensus 'n bevolking van
   81 236 het.

[wysig] Geskiedenis

   Van die die vroegste bekende voorbeelde van Afrika beeldhouwerk wat
   terugdateer tot die ongveer 400 n.C. is in die laat 1950's in die
   gebied aangetref. Die Lydenburg is in 1849 deur 'n groep Voortrekkers
   onder leiding van Andries Potgieter gestig nadat hulle hulle vorige
   vestiging by Ohrigstad in die Noorde verlaat het as gevolg van 'n
   malariaepidemie. Die dorp het die hoofstad van De Republiek Lydenburg
   in Zuid Afrika geword in 1856. Die republiek het later in 1857 by die
   Republiek van of Utrecht aangesluit. In 1860 het beide die republieke
   weer aangesluit by die Zuid Afrikaanse Republiek (ZAR).

   Lydenburg het in belangrikheid gestyg as gevolg daarvan dat dit op die
   ossewa pad na Delagoabaai (Maputo) was wat vry van Britse beheer was.
   In 1871 is die bou van 'n pad deur Abraham Espag op bevel van President
   Thomas Francois Burgers begin. Die eerste waens van Delagoabaai het in
   1874 in Lyndenburg aangekom.

   Op 6 Februarie 1873 is goud in die omgewing ontdek en binne 3 maande is
   die Lydenburggoudvelde geproklameer. Tydens die Eerste Vryheidsoorlog
   wat in 1880 uitgebreek het, het 'n Britse garnisoen onder Luitenant
   Walter Hillyar Colquhoun Long (oom van die 1ste Viscount Long) beheer
   van Lydenburg oorgeneem om die goudvelde te beheer. Die gedoemde opmars
   na Pretoria deur die 94ste Regiment onder bevel van Luitenant
   Anstruther het in die dorp begin. Die res van die garnisoen by
   Lydenburg is beleer.

   teen 1910 het die spoorweg Lydenburg bereik en in 1927 het dit 'n
   munisipaliteit geword.

[wysig] Eksterne skakels

    Hierdie artikel omtrent Suid Afrika is 'n plekhouer en slegs 'n
   saadjie. Jy kan Wikipedia help deur dit uit te brei.
   Kategorieë: Suid-Afrikaanse geografie saadjies • Mpumalanga • Dorpe in
   Suid-Afrika

