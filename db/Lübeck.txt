Lübeck


                                        Lübeck
                                            Kaart                    Wapen

                                                           Stadseël (1280)

                                             Land                Duitsland
                                        Deelstaat        Sleeswyk-Holstein
                                       Koördinate       53°52′ N, 10°41' O
                                         Stigting      9de eeu n.C. / 1143
                                       Stadstatus 1160 (Soester Stadrecht)
                                       Oppervlak:
                                         - Totaal             214,14 vk km
                                Hoogte bo seevlak                     13 m
                                       Bevolking:
                      - Totaal (31 Desember 2006)                  211 213
                             - Bevolkingsdigtheid                986/vk km
                                          Tydsone             UTC +1 (MET)
                                          Klimaat
                                           - Tipe     Gematigde seeklimaat
               - Gemiddelde jaarlikse temperatuur                   8,1 °C
                      - Gem. temp. Januarie/Julie           -0,3 / 16,5 °C
                  - Gemiddelde jaarlikse neerslae                   687 mm
                                     Burgemeester         Bernd Saxe (SPD)
                                Amptelike Webwerf           www.luebeck.de

   Die Hansestad Lübeck is 'n selfregerende stad in die noorde van
   Duitsland en die suidooste van die deelstaat Sleeswyk-Holstein. Lübeck
   is aan die Lübeckse Baai van die Oossee geleë en die tweede grootste
   stad in die deelstaat na Kiel. Die Middeleeuse stadskern is deur die
   UNESCO as 'n wêrelderfenisgebied aangewys.

   Die grootste stede in die omgewing is Hamburg (65 kilometer suidwes van
   Lübeck), Kiel (78 kilometer noordwes van Lübeck) en Schwerin (68
   kilometer suidoos van Lübeck). Lübeck grens aan die Europese
   Metropoolgewes Hamburg. As een van die belangrikste Middeleeuse
   seehawens en handelstede in Duitsland het Lübeck met sy kenmerkende
   "Sewe Torings" homself steeds as die "Poort na die Noorde" van Europa
   beskou.

[wysig] Geografie

   Lübeck is aan die benedeloop van die Trave, 'n bevaarbare rivier in die
   Noord-Duitse Laagvlakte, geleë wat sowat 17 kilometer van die
   historiese stadskern af in Travemünde in die Oossee uitmond. Die
   historiese stadskern het op 'n heuwel ontstaan wat 'n eiland tussen die
   rivierlope van die Trave- en Wakenitz-riviere vorm. Daarnaas loop ook
   die Elbe-Lübeck-kanaal vanaf Krummesse tot by die Trave deur die
   stadsgebied van Lübeck.

   Die omliggende landskap maak deel uit van die Oos-Holsteinse Heuwelland
   en is oorspronklik gedurende die Weichsel-ystydperk (pleistoseen)
   gevorm. Die geografiese ligging naby die Traverivier, wat net voor
   Travemünde deur die Baltiese Heuwels breek, het die stad se
   ontwikkeling tot 'n beduidende Oosseehawe bevorder wat uiteindelik die
   Noord-Europese magsentrum van die Middeleeue sou wees.
   Kategorieë: Sleeswyk-Holstein • Stede in Duitsland

