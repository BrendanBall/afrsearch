MK


   MK (voorheen MK89 of Kanaal 89) is 'n Suid-Afrikaanse musiekkanaal op
   Multichoice se satellietdiens DStv. Die kanaal fokus meestal op
   Afrikaanse programme en musiek, maar speel ook 'n verskeidenheid van
   internasionale en Engelse musiek.

   Die kanaal het middel 2005 die lig gesien, en die naam is afkomstig
   vanaf die woorde Musiek Kanaal en die kanaal se destydse nommer op
   DStv, 89. Daar is mettertyd meer en meer na MK89 kanaal as net "MK"
   verwys, weens die moontlikheid dat Multichoice dalk die kanaalnommer
   kon verander in die toekoms, soos wat dit gereeld met sy ander kanale
   gedoen het, en dat MK89 dan sy identiteit sou kon behou. Op 1 Oktober
   2007 is MK vanaf kanaal 89 na kanaal 324 verskuif.

   Inhoud

        * 1 Programme
        * 2 MK Awards
        * 3 Sien ook
        * 4 Eksterne Skakels

[wysig] Programme

   Die volgende is gelys as programme op hul amptelike webwerf:
     * 6@6 (Die ses gewildste videos van die week, soos gekies deur
       kykers, wat op hulle selfone of op die webwerf stem)
     * AF ('n Skok "realiteits" program, baie soos Jackass op MTV, waarin
       'n groep mense waagtoertjies doen, mekaar seermaak, en vieslike
       dinge vir die kameras doen)
     * AMP (Aanbieder Herman Pretorius voer onderhoude met Suid-Afrikaanse
       rock bands)
     * Gons (Chat Show, met Francois Nolte en Johrné van Huyssteen)
     * Hip Hop (Mr Fat en DJ Azul se progarm waarin hulle oor plaaslike
       Hip-hop vertel)
     * JIP (Elana Afrika en Victor bied hierdie vermaakprogram wat ook op
       Kyk-net uitgesaai word aan)
     * Kraakvars (Nuwe videos word hier vir die eerste keer op MK89
       uitsaai)
     * MK Awards Nominasies (Die videos vir die MK Awards (sien onder)
       word hier uitsaai sodat beoordelaars (en ander mense) na die
       kandidate kan luister, voor hulle stem
     * MKchat ('n program met lewendige gesels uit 'n internet geselskamer
       en ook 'n DJ wat musiek in die agtergrond speel)
     * Mullets (Twee mense, Eugene en Jaco, doen dinge wat meesal
       dieselfde is as AF)
     * myMK (Mense se eie video-keuse (wat kan gekies word op hulle
       webwerf) word hier uitgesaai)
     * Petrolkop (Snotkop gesels met ander musikante, wat ook probeer om
       rond Chlorkop in 'n Mini Cooper S te jaag - hulle tye word op 'n
       muur gesteek en met mekaar vergelyk)
     * Stook (Rowan Cloete krit nuwe DVD's CD's en Konsole-speletjies)
     * Studio 1 (Gewilde groepe speel in 'n ateljee - aangebied deur Henré
       Pretorius en Lee-Ann Liebenberg - en baie verskillende charts word
       ook gelys)
     * Trip (MK89 kuier elke week by 'n ander dorp of stad en vra
       plaaslike mense wat hulle wil hoor. Plekke waar hulle gekuier het
       slui in Warmbad (Bela-Bela), Stellenbosch, Londen, Witbank, en
       Ladismith.)

[wysig] MK Awards

   Die kanaal se eerste toekenningsprogram, MK Awards 2007, is op 19
   Februarie uitgesaai.[1]. Daar is tien kategorieë, wat strek van meer
   'ernstige' kategorieë soos Beste Solo en Beste Groep tot ligte
   kategories soos Swakste Video. Daar is 3 000 beoordelaars (die kanaal
   verwys na hulle as 'Judges), wat bestaan uit gewone mense, wat op die
   webwerf of deur middel van hulle selfone registreer, en dan deur die
   kanaal gekies was. Daar was omstredenheid oor die feit dat slegs mense
   van die teikenouderdom van die kanaal as beoordelaars gekies is.

[wysig] Sien ook

     * Kyknet

[wysig] Eksterne Skakels

     * MK se amptelike webwerf

   Kategorie: Televisiekanale

