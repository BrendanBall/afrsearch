Maanlanding


   Die Maan soos afgeneem deur die Galileo-verkenningstuig.
   Die Maan soos afgeneem deur die Galileo-verkenningstuig.

   'n Maanlanding is die aankoms van 'n heel, bemande of onbemande
   ruimtetuig op die oppervlak van 'n planeet se natuurlike satelliet. Die
   konsep was 'n doel van die mensdom sedert dit geblyk het dat die Maan
   die Aarde se naaste hemelliggaam is. Een van die duidelikste vroeë
   voorbeelde van die konsep was in Jules Verne se 1865-roman, De la Terre
   à la Lune (Van die Aarde na die Maan). Sedert die Sowjetunie se eerste
   suksesvolle onbemande landing in 1966, was daar 18 maanlandings tot in
   1976. Nege van hierdie missies het na die aarde teruggekeer met
   monsters van maanrotse in hul besit.

   Die eerste bemande maanlanding was deur die Amerikaners Neil Armstrong
   en Buzz Aldrin. Op 20 Julie 1969 teen 4:17 n.m. (OST) land
   missiebevelvoerder Armstrong en vlieënier Aldrin die maanlandingstuig,
   "Eagle", op die oppervlak van die maan terwyl terwyl hulle medespanlid
   Michael Collins die bevelvoeringsmodule, "Columbia", beheer het. Hulle
   het 'n dag op die oppervlak van die Maan deurgebring en daarna na die
   Aarde teruggekeer. Met dié maanlanding (wat deel gevorm het van die die
   Apollo-projek) het die Amerikaners sukses behaal in die ruimtestryd met
   die Sowjetunie. 'n Totaal van ses sulke bemande maanlandings was tusse
   1969 en 1972 uitgevoer. Die Sowjetunie het later monsters terug kon
   bring deur die onbemande landings van Luna 16, Luna 20 en Luna 24.

   Vooruitgang in ruimte-ontdekking het intussen die term uitgebrei om ook
   landings op ander mane in die sonnestelsel in te sluit. Die
   Huygens-sonde van die Cassini-missie na Saturnus het 'n suksesvolle
   onbemande landing op Titan in 2005 uitgevoer. Die Amerikaanse
   ruimtebeleid, die Vision for Space Exploration, hoop om teen so vroeg
   as 2015 bemande missies na die Maan te stuur, wat vir toenemend langer
   periodes daar sal kan werk.^[1]

   Inhoud

        * 1 Onbemande sendings
        * 2 Eerste mens op die maan
             + 2.1 Amerikaanse strategie
             + 2.2 Russiese strategie
             + 2.3 Apollo 11 is eerste daar
             + 2.4 Ander fasette van die maanlanding
        * 3 Bronnelys en verwysings

[wysig] Onbemande sendings

   Die Amerikaanse regering besluit dat 'n onbemande ruimtetuig die maan
   eers deur fotografie moet ondersoek en bevestig dat 'n landing veilig
   uitgevoer kon word, voor 'n bemande sending na die maan gestuur sou
   word.

   Die Amerikaners fokus dus daarop om 'n onbemande verkenningstuig na die
   maan te stuur as deel van die Pioneer program. Drie
   verkenningstuigontwerpe op drie verskillende vuurpyle misluk egter
   almal in tien pogings. Die Sowjet se Luna program lanseer die Luna 1,
   die eerste ruimtetuig om verby die maan te vlieg op 4 Januarie 1959. Sy
   opvolger, Luna 2, word die eerste ruimtetuig om op die maan te land,
   terwyl Luna 3 die eerste foto's van die Agterkant van die maan neem op
   7 Oktober 1959. Luna 9, deur die USSR gelanseer op 3 Februarie 1966,
   voer die eerste sagte landing op die maan uit; en Luna 10 word die
   eerste ruimtetuig om om die maan te wentel op 3 April 1966.

   Die robotiese Surveyor program is deel van die Amerikaanse poging om 'n
   veilige ligging vir 'n bemande maanlanding te vind. Vyf van Surveyor se
   sewe sendings is suksesvol en dra by tot die vind van 'n geskikte
   teiken vir die Apollo ruimtevaarders. Apollo 8 voer op 27 Desember 1968
   die eerste bemande omwenteling van die maan uit en lê daarmee die
   grondslag vir die stuur van 'n man na die maan.

[wysig] Eerste mens op die maan

   Buzz Aldrin poseer op die maan en laat Neil Armstrong toe om hulle
   altwee af te neem deur sy gesigskerm se weerkaatsing te gebruik. (NASA)
   Buzz Aldrin poseer op die maan en laat Neil Armstrong toe om hulle
   altwee af te neem deur sy gesigskerm se weerkaatsing te gebruik. (NASA)

[wysig] Amerikaanse strategie

   Die VSA se maan verkenningsprogram ontstaan tydens die Eisenhower
   administrasie. Werner von Braun verleen gewildheid aan die idee van 'n
   bemande tog na die maan, om 'n maanbasis te vestig, deur 'n reeks
   artikels in Collier's tydskif in die middel van die vygtigerjare. Na
   die lansering van Sputnik deur die Sowjet Unie staan von Braun 'n plan
   voor waarvolgens die VSA weermag teen 1965 'n militêre maanbasis sou
   vestig. Die was nie suksesvol nie aangesien die Amerikaanse Regering
   gevoel het dat die koste van onderneming nie die potensiële
   wetenskaplike of militêre gewin sou regverdig nie.

   Na die aanvanklike Sowjet suksesse, veral Joeri Gagarin se vlug, wou
   President Kennedy met 'n 'n Amerikaanse projek vorendag kom waarmee die
   amerikaanse verbeelding aangegryp sou word. Hy vra Lyndon Johnson om
   aanbevelings voor te lê vir 'n wetenskaplike mylpaal wat Amerikaanse
   wêreldleierskap sou bewys. Die voorstelle sluit in nie-ruimte verwante
   opsies soos massiewe besproeiingsprojekte om hongersnood in die Derde
   wêreld te beëindig. Met in agneming daarvan dat die Apollo Program
   ekonomies voordeel vir meeste sleutel state in die volgende sou inhou,
   veral in sy tuisstaat, Texas, a.g.v. van die NASA basis in Houston, het
   Johnson die ruimte gebaseerde opsie voorgestaan. Verder het Kennedy die
   1960 verkiesing gewen terwyl hy beweer het dat die vorige administrasie
   toegelaat het dat 'n "missiel gaping" ontstaan tussen die VSA en die
   USSR (al het intelligensie verslae aangedui dat die teenoorgestelde
   waar is). Die Apollo projek maak volgehoue ontwikkeling van
   dubbel-gebruik tegnologie moontlik. Johnson voer ook aan dat enige iets
   minder as 'n maanlanding die USSR 'n goeie kans sou gee om die oorhand
   oor die VSA te kry. Kennedy gryp Apollo aan as die ideale fokus vir
   Amerikaanse ruimte ambisies; hy verseker aangehoude befondsing en
   beskerm ruimte verwante spandering van die 1963 belastingsneiding en
   verplaas geld van ander NASA projekte. Dit ontstig NASA leier, James E.
   Webb, wat 'n pleit vir ondersteuning vir ander wetenskaplike werk.

   In 'n gesprek met Webb, sê Kennedy:

          Everything we do ought to really be tied in to getting on to the
          moon ahead of the Russians [...] otherwise we shouldn't be
          spending that kind of money, because I'm not interested in space
          [...] The only justification for [the cost] is because we hope
          to beat [the USSR] to demonstrate that instead of being behind
          by a couple of years, by God, we passed them.

   Wat ookal, Kennedy in privaatheid gesê het, het hy 'n ander boodskap
   nodig gehad om openbare steun te werf. Later in 1963, vra Kennedy Vise
   President Johnson om die moontlike tegnologiese en wetenskaplike
   voordele van 'n maansending te ondersoek. Om die program te laat slaag
   moes kritiek van linksgesinde politici, wat meer besteding op
   maatskaplike programme wou sien, en reggesinde politici wat voorkeur
   gegee het aan 'n meer militêre projek aangespreek word. Deur die
   wetenskaplike gewin van die projek te beklemtoon en deur vrese vir
   Sowjet oorheersing in die ruimte te manipuleer, slaag Kennedy en
   Johnson daarin om openbare mening om te swaai: teen 1965, is 58 persent
   Amerikaners ten gunste van Apollo, 33 persent meer as twee jaar te
   vore. Nadat Johnson President word in 1963, laat sy volgehoue
   verdediging van die program toe dat dit in 1969 slaag, in
   ooreenstemming met Kennedy se oorspronklike wens.

[wysig] Russiese strategie

   Soviet Soyuz vuurpyle soos die word die eerste betroubare vervoermiddel
   om voorwerpe in 'n wentelbaan om die aarde te plaas.
   Soviet Soyuz vuurpyle soos die word die eerste betroubare vervoermiddel
   om voorwerpe in 'n wentelbaan om die aarde te plaas.

   Intussen vertoon die USSR meer twyfel oor 'n reis na die maan. Sowjet
   leier Khrushchev wou nie 'n nederlaag deur enige ander mag in die gesig
   staar nie, maar wou net so min so 'n duur projek befonds. In Oktober
   1963 sê hy dat die USSR op die stadium nie beplan om enige
   ruimtevaarders na die maan te stuur nie. Hy kwalifiseer die stelling
   egter deur aan te dring dat hulle nie die handdoek in die ruimte stryd
   ingegooi het nie. Eers na nog 'n jaar spits commit die USSR ten volle
   tot 'n maanlandingspoging.

   Ter selfde tyd stel Kennedy verskeie gesamentlik programme voor wat 'n
   moontlike maanlanding deur Sowjet en Amerikaanse ruimtevaarder en die
   ontwikkeling van beter weersatelliete insluit. Khrushchev, wat Kennedy
   daarvan verdink dat hy beter Russiese ruimte tegnologie wou steel
   verwerp die idee: as die USSR na die maan sou gaan, sou hulle op hulle
   eie gaan. Korolev, die Russiese Lugvaart en Ruimte Agentskap (RSA) se
   hoofontwerper, begin sy Soyuztuig en die N-1 lanseervuurpyl met die
   vermoeë om 'n bemande maanlanding te onderneem landing voor te stel .
   Khrushchev lei Korolev's se ontwerpsburo om verdere ruimte mylpale te
   behaal deur bestaande Vostok tegnologie aan te pas, terwyl 'n tweede
   span begin werk aan 'n geheel en al nuwe lanseerder en tuig, die Proton
   aandrywer en die Zond, vir 'n bemande maanvlug (cislunar) in 1966. In
   1964 steun die nuwe Sowjet leierskap Korolev vir 'n maanlandingspoging
   en plaas alle bemande projekte onder sy leiding. Met Korolev se dood en
   die mislukking van die eerste Soyuz vlug in 1967, val koördinering van
   die Sowjet maanlandingsprogram vinnig uitmekaar. Die Sowjette bou 'n
   landingstuig en kies ruimtevaarders vir die sending wat Aleksei Leonov
   op die maan se oppervlak sou plaas, maar na agtereenvolgende falings
   van die N1 booster in 1969, word planne vir 'n bemande landing eerste
   vertraag en toe gekanselleer.
   Aardopkoms, 22 Desember 1968 (NASA)
   Aardopkoms, 22 Desember 1968 (NASA)

[wysig] Apollo 11 is eerste daar

   Hoewel onbemande Sowjet verkenningstuie die maan voor enige ruimtetuie
   van die VSA bereik het, word Amerikener Neil Armstrong die eerste
   persoon om op die maan te loop as deel van die maanlanding in Julie
   1969. Armstrong, aanvoerder van die Apollo 11 sending, word gerugsteun
   deur bevelvoermodulevlieënier Michael Collins en maanlandingstuig
   vlieënier Buzz Aldrin in 'n gebeurtenis wat deur meer as 500 miljoen
   mense oor die wêreld gesien is. Sosiale kommentators gee wye erkenning
   aan die maanlanding as een van die tekenende oomblikke van die 20ste
   eeu. Armstrong se woorde toe hy sy eerste tree op die maan se oppervlak
   gee is net so gedenkwaardig:

     That's one small step for [a] man, one giant leap for mankind.

   Daar is maanlandingsfopperybeskuldigers wat beweer dat hierdie woorde,
   wanneer dit agteruitgespeel word, klink na 'man never space walk'.

[wysig] Ander fasette van die maanlanding

   Anders as ander internasionale stryde is die ruimtestryd nie direk
   beinvloed deur die behoefte aan territoriale uitbreiding nie. Na die
   suksesvolle landings op die Maan, het die VSA uitdruklik enige reg op
   eienaarskap van dele van die maan onteis.

   Sommige samesweringsteoretici dring steeds daarop aan dat die
   maanlandings 'n foppery is. Hierdie Apollo maannlandingsfoppery
   beskuldigings floreer deels omdat daar, behalwe vir 'n paar opvolg
   Apollo landings in die volgende dekade, niks van entoesiaste se
   voorspellings dat maanlandings alledaags sou word, geword het nie.

[wysig] Bronnelys en verwysings

   Algemene bronnelys

     * Apollo 11 - "One Giant Leap" van die NASA-webwerf.
     * Soviet Lunar Missions van die NASA-webwerf.
     * Project Apollo: The Tough Decisions, deur Robert. C. Seamans, Jr.
       Van die Monographs in Aerospace History No. 37 • SP-2005-4537

   Verwysings

    1. ^ President Bush Announces New Vision for Space Exploration Program
       by whitehouse.gov. Laaste besoek op 15 Desember 2007.

   Kategorie: Ruimtevaart

