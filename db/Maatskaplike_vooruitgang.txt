Maatskaplike vooruitgang


   Maatskaplike vooruitgang of Sosiale vooruitgang word gedefinieer as die
   vooruitgang van die samelewing wat die samelewing beter maak uit die
   algemene oogpunt van die wat die verandering veroorsaak. Die begrip,
   maatskaplike vooruitgang is in 19de eeuse maatskaplike teorieë
   ingevoer, veral in die teorieë van maatskaplike evolusioniste soos
   August Comte en Herbert Spencer. Dit was teenwoordig in die Verligting
   se geskiedenisfilosofieë.

   Op die stadium toe belange groepe die met die gedagte van maatskaplike
   vooruitgang vorendag gekom het, is dit as geweldig radikaal beskou. Die
   rede hiervoor is dat mense te tot op daardie stadium die maatskaplike
   orde as onveranderbaar, baiekeer deur 'n hoër gesag bepaal, beskou het.
   Met ander woorde, uiteindelik het die gode die maatskaplike stelsel
   geskep, en die stelsel sowel as die plek wat mense in daardie stelsel
   beklee het was ewigdurend, konstant en permanent (maar siklies, soos
   die seisoene). Niks het regtig verander nie, en hoe meer dit verander
   het hoe meer het dit dieselfde gebly; die klem het gelê op die waarneem
   van die konstante, ewigdurende aspekte in die lewe. Hierdie opvatting
   oor die samelewing was baie konserwatief, aangesien selfs as
   verandering plaasgevind het, dit slegs 'n oppervlakkige aspek van 'n
   onderliggende maatskaplike orde was wat ewigdurend was. Die beskouing
   was weer gegrond op 'n lewenswyse waarin min verander het (behalwe
   seisoenaal, soos die weer of die stadiums in 'n mens se lewe). Mense
   was vasgevang in hulle plek in die lewe en het nie die opsie of
   moontlikheid gehad of verwag om uit hulle bestaande stand te ontsnap na
   'n nuwe stand nie.

   Inhoud

        * 1 Die verligting
        * 2 Die idee van Vryheid
        * 3 Marxisme en Humanisme
        * 4 Modernisme
        * 5 Postmodernisme en maatskaplike vooruitgang
        * 6 Vier onlangse neigings in denke oor maatskaplike vooruitgang
        * 7 Verwysings
        * 8 Eksterne skakels

[wysig] Die verligting

   Immanuel Kant 'n belangrike filosoof van Die Verligting
   Immanuel Kant 'n belangrike filosoof van Die Verligting

   Die groot deurbraak het in Europa gedurende die Die Verligting ontstaan
   toe maatskaplike kommentators en filosowe begin besef het dat mense
   self die samelewing en hulle lewenswyse kon verander. In plaas daarvan
   dat dit heeltemal van die gode afhanklik was, was daar al hoe meer
   ruimte vir die gedagte dat mense self hulle eie samelewing skep – en
   verder, soos Giambattista Vico geredeneer het, omdat mense in praktyk
   hulle eie samelewing skep, kon hulle dit ten volle begryp. Dit het
   gelei tot die opkoms van nuwe wetenskappe, of proto-wetenskappe, wat
   beweer het dat dit beskik het oor nuwe wetenskaplike kennis oor wat die
   aard van die samelewing was, en hoe hoe mens dit kon verander om dit
   beter te maak.

   Dit het weer aanleiding gegee tot progressiewe mening, in teenstelling
   met konserwatiewe mening. Die maatskaplike konserwatiwiste wat
   skepties, krities, en sinies oor panaceas vir maatskaplike vooruitgang.
   Volgens ultra-konserwatiewes, was dit byna onmoontlik om menslike
   omstandighede te verander. Hulle het ook geredeneer dat hoe meer dinge
   verander, hoe meer bly dit dieselfde. Die enigste vooruitgang wat daar
   kon wees, is as mens net die ewigdurende toestand van die lewe kon
   verstaan en kon ophou stry met die realiteit.

   In teenstelling hiermee het die progressiewes gefokus op reële
   veranderings wat werklike voorgekom het, en die konsep van keuse
   ingevoer. Die lewe hoef nie in 'n voorafbepaalde manier af te geloop
   het nie; verrassend genoeg kon mense in werklikheid keuses uitoefen en
   gegrond op die keuses kon daar geweldig verskillende gevolge wees.
   Etiese gesproke het dit geïmpliseer dat 'n mens morele
   verantwoordelikheid het vir wat met mense gebeur eerder om dit
   eenvoudig as God se wil te sien.

[wysig] Die idee van Vryheid

   Die bestorming van die Bastille tydens die Franse Revolusie
   Die bestorming van die Bastille tydens die Franse Revolusie

   Hierdie nuwe idee het 'n nuwe konsep van vryheid van die mens
   geïmpliseer, i.e. mense kon hulle lewens onafhanklik bepaal deur hulle
   eie oordeel te gebruik. Aanvanklike het die konsep redelik paradoksaal
   voorgekom; dus het Jean-Jacques Rousseau geskryf, "Mense word vry
   gebore, maar is orals in kettings". 'n groot deurbraak was die Franse
   Revolusie van 1789 wat baie nuwe filosofiese denke geïnspireer het. In
   die filosofie van die Duitse denker Hegel, is geskiedenis radikaal
   heroorweeg as die kontinue ontwikkeling van die mensdom na al hoe
   groter vryheid wat die perke op vryheid al hoe meer uitgestrek het.
   Hierdie filosofie is egter steeds godsdienstig en misties, in soverre
   as wat Hegel geskiedenis sien as of dit sou eindig in die eenheid van
   God met die wêreld, maar ter selfde tyd het Hegel ook 'n Logos of
   teleologie tot die geskiedenis van die mens also bevestig, en ten volle
   herken dat beide evolusionêre en revolusionêre transformasies in die
   geskiedenis plaasvind. Dit was 'n hoopvolle filosofie, wat op 'n
   rasionele manier sien hoe vooruitgang in die geskiedenis voorkom.

   Dit was moontlik om menslike vooruitgang waar te neem, sowel as
   menslike regressie na 'n vroeëre staat. Volgens Hegel, as iets bestaan
   het, was dit rasioneel. As dit ophou bestaan het was dit omdat dit
   irrasioneel geword het. Dit het 'n baie belangrike idee bevat, al is
   dit dalk nie so goed uitgedruk nie, naamlik dat geskiedenis nie 'n
   gelukskoot, lot ('n kismet) was nie, maar dat dit rasioneel verstaan
   kon word,’’ ten minste in beginsel.

[wysig] Marxisme en Humanisme

   Die Kommuniste Manifes
   Die Kommuniste Manifes

   Die denkrigting is op kragtige wyse ontwikkel in die denke van Karl
   Marx ('n student van Hegel se denke) en sy sekulêre historiese
   materialisme. Deurmiddel van skitterende retoriek beskryf Marx die
   middel-19de eeuse toestand in die Kommuniste Manifes as volg:

          "Die bourgeoisie kan nie bestaan sonder om die
          produksie-instrumente, asook die produksie-verhoudinge, en te
          same daarmee die hele maatskaplike verhouding, voortdurend te
          revolusioneer nie. Onveranderde behoud van die ou
          produksiemetodes was in teenstelling die vernaamste bestaansrede
          vir alle vroeëre industriële klasse. Konstante omkeer van
          produksie, ononderbroke versteuring van alle maatskaplike
          toestande, die ewige onsekerheid, en agitasie onderskei die
          bourgeoisepog van alle ander. Alle vaste ingeroeste verhoudinge
          met hulle gevolge van antieke en geëerde vooroordele en menings
          word weg gevee, alle nuutgevormdes word ouderwets voor hulle
          verknog kan raak. Alles wat standvastig is verdamp, alles wat
          heilig is word wêrelds, en die mense word uiteindelik gedwing om
          hulle lewenstoestand, hulle wedersydse verhoudinge met nugtere
          oë te beskou."

   Die kapitalistiese era in die geskiedenis word hier radikaal anders
   verstaan as 'n proses van voortdurende verandering, waarin die groei
   van markte alle vastigheid in mense se lewens laat verdwyn. Dit is byna
   'n algehele verwerping van die konserwatiewe etos, waarvolgens niks
   werklik in die menslike lewe verander nie. Marxisme stel verder dat
   kapitalisme, in die strewe daarvan vir hoër winste en nuwe markte,
   onvermydelik die saad vir die stelsel se eie ondergang sal saai.
   Marxiste glo dat kapitalisme in die toekoms met sosialisme en
   uiteindelik kommunisme vervang sal word.

[wysig] Modernisme

   Baie voorstanders van kapitalisme het met Marx se analise van
   kapitalisme as 'n proses van voortdurende verandering saam gestem,
   maar, ander as Marx, geglo en gehoop dat kapitalisme vir altyd sou
   voortduur.

   Dus het twee opponerende denkskole - Marxisme en liberalisme - teen die
   begin van die 20ste eeu in die moontlikheid en wenslikheid van
   voortdurende verandering en verbetering geglo. Marxiste was sterk
   gekant teen kapitalisme en die liberale het dit sterk ondersteun, maar
   die een konsep waarmee beide kon saamstem was modernisme.

   Modernisme is 'n denkrigting wat die mag van mense om hulle samelewing
   te skep, verbeter en hervorm met behulp van wetenskaplike kennis,
   tegnologie en praktiese implementering bevestig het. Dit het sy
   uiterste limiete bereik met die Russiese Revolusie en die derde Sjinese
   revolusie wat deur Marxistiese ideologie geïnspireer is. Hier het mense
   met soveel vertroue geplaas in die vermoeë om hulle wêreld na iets
   beters te verander dat hulle gedink het dat, in 'n betreklik kort
   periode, grootliks ongeletterde kleinboere sou kon begin om 'n
   regverdige, egalitariese en sosialistiese orde op 'n bewuste manier te
   skep, gewapen met wetenskap en tegnologie.

[wysig] Postmodernisme en maatskaplike vooruitgang

   In die postmodernistiese denke wat geleidelik van die 1980's veld gewen
   het, word die grandiose bewerings van die moderniseerders algaande weg
   gekalwe, en die konsep van maatskaplike vooruitgang weereens
   bevraagteken en ondersoek. In die nuwe visie lyk radikale moderniseer
   soos Stalin en Mao soos totalitêre despote, wie se visie van
   maatskaplike vooruitgang as geheel en al misvormd beskou word.

   Postmoderniste bevraagteken die geldigheid van 19de en 20ste eeuse
   idees oor vooruitgang – beide aan die kapitalistiese en die Marxistiese
   kant van die spektrum. Hulle redeneer dat beide kapitalisme en Marxisme
   tegnologiese prestasie en materiele welvaart oorbeklemtoon terwyl die
   waarde van innerlike geluk en tevredenheid geïgnoreer word.

   Dus lei die eietydse kultuur van postmodernisme na 'n min of meer
   kritiese her-evaluasie van maatskaplike vooruitgang en vooruitgang van
   die mensdom. Hierdie herevaluasie neem baie verskillende vorme aan. In
   die ekstreme vorm daarvan word die einste idee van maatskaplike
   vooruitgang verwerp. Hoe is mense beter daaraan toe, vra
   postmoderniste, as hulle almal moderne verbruikersgoedere het, maar
   hulle is hopeloos ongelukkig en vervreemd? Hoe kan ons met geldigheid
   sê dat mense beter af is as honderde jare gelede, as mense nie eers sin
   kan maak van hulle eie lewens nie? Wat kan ons regtig verander behalwe
   ons individuele lewens? Selfs as dinge verander, hoe kan ons sê dat dit
   werklik beter word?

[wysig] Vier onlangse neigings in denke oor maatskaplike vooruitgang

   In die begin van die 21ste eeu lei die neiging in denke oor
   maatskaplike vooruitgang na vier hoof tipes reaksies:
     * Neo-konserwatisme, wat terugkeer na die ou idee dat niks ooit
       werklik in die menslike toestand verander nie, en die ewigdurende
       waardes van godsdiens. Die vermoeë van mense om enige iets behalwe
       hulleself te verander word heeltemal oorskat. Hier is die klem op
       nastreef van 'n tradisionele leefwyse wat na bewering in die
       verlede bewys is as uitverkore bo ander en waarna daar teruggekeer
       moet word.

     * Neo-liberalisme, wat die mag en potensiaal vir verandering
       bevestig, maar slegs op 'n persoonlike , individuele vlak. Die idee
       dat die staat 'n instrument van maatskaplike verbetering in die
       gemeenskap as 'n geheel sou kon wees word geheel en al verwerp;
       slegs vrye keuses wat in markte gemaak word hou enige belofte in
       vir maatskaplike vooruitgang.

     * Sosialisme, wat redeneer dat staatsbestuur van maatskaplike
       vooruitgang belangrike resultate gelewer het; op die eenvoudigste
       vlak het dit daarin geslaag om probleme soos honger en siekte te
       verlig en was dit verantwoordelik vir stygings in die materiele en
       kulturele lewenstandaard vir die massas wat markte nie sou kon doen
       nie. Dit lei tot die verdediging van openbare dienste en bates, en
       'n argument vir regulering van markaktiwiteit.

     * Verskeie vertakkings van nuwe radikalisme, wat begin om weereens
       die objektiewe kriteria waarvolgens ons menslike vooruitgang kon
       meet bevraagteken. Byvoorbeeld, arbeidsproduktiwiteit kan moontlik
       'n kriterium van maatskaplike vooruitgang wees, maar wat van
       kindersterftesyfer? Hierdie soort denke verwerp die politieke
       tradisies van die verlede, en redeneer dat 'n verskeidenheid
       kriteria toegepas moet word om maatskaplike vooruitgang te oordeel.
       In sommige gevalle lei dit tot nuwe handveste vir die morele
       kriteria waarna 'n samelewing moet streef; in ander gevalle word
       die leef van 'n outentieke geleefde ondervinding in die samelewing
       met al die kompleksiteite daarvan beklemtoon.

[wysig] Verwysings

     * Barrington Moore, Reflections on the causes of human misery and
       upon certain proposals to eliminate them.’’
     * Barrington Moore, Moral Purity, and Persecution in History.’’
     * Barrington Moore, Injustice: The Social Bases of Obedience &
       Revolt.
     * Barrington Moore, Social origins of dictatorship and democracy:
       lord and peasant in the making of the modern world.
     * Barrington Moore, Moral Aspects of Economic Growth, and Other
       Essays.’’

[wysig] Eksterne skakels

     * 1969 Verenigde Nasies Verklaring oor Maatskaplike Vooruitgang en
       Ontwikkeling
     * Verenigde Nasies Ekonomiese en Maatskaplike Ontwikkeling

   Kategorieë: Sosiologie • Etnologie • Antropologie • Politieke filosofie
   • Maatskaplike filosofie • Geskiedenisteorië • Filosofiese terminologie

