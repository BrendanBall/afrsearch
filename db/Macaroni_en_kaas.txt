Macaroni en kaas


   Macaroni en kaas, met 'n bros kaas- en broodkrummelkors wat met tamatie
   versier is. Sedanini is i.p.v. macaroni gebruik en spek is ook by die
   dis gevoeg.
   Macaroni en kaas, met 'n bros kaas- en broodkrummelkors wat met tamatie
   versier is. Sedanini is i.p.v. macaroni gebruik en spek is ook by die
   dis gevoeg.

   Macaroni en kaas is 'n eenvoudige pastagereg wat gemaak word deur
   macaroni in 'n witsous te bak, met 'n gesmelte kaaskors bo-op.

   Inhoud

        * 1 Geskiedenis
        * 2 Bestanddele en voorbereiding
        * 3 Variante
        * 4 Bronnelys

[wysig] Geskiedenis

   Die oorsprong van die dis word al dekades lank betwis: sommige mense
   beweer dat die Amerikaanse president Thomas Jefferson die dis aan die
   begin van die 19de eeu uitgevind het, terwyl sommige mense dit as 'n
   tradisionele Britse dis beskou. Ander weer, beweer dat die antieke
   Romeine, Arabiere of selfs die antieke Sjinese die dis vir die eerste
   keer gemaak het.

[wysig] Bestanddele en voorbereiding

   Die basiese bestanddele van die dis is gekookte macaroni waarby 'n vorm
   van witsous gevoeg word (daar word gereëld kaas by die witsous gevoeg
   om 'n kaassous te vorm). Gerasperde kaas word bo-op gestrooi en dan
   word die dis vir een uur in 'n matige oond (180 °C) gebak. Die gereg
   word ook gereëld met tamatiesous bedien.

[wysig] Variante

   Die gereg kom in baie gedaantes voor: soms word blokkies spek,
   maalvleis of groente by die macaroni gevoeg. Die sous kan ook vervang
   word deur gewone melk of room, of verryk word met kaas of mosterd.
   Broodkrummels kan ook bo-oor die kaas gestrooi word om die gereg 'n
   bros, krokante tekstuur te gee, of selfs gegeur word deur kruie of
   speserye (soos basilikum) by te voeg. Tamatieskywe kan ook bo-op die
   kors geplaas word.

   Wanneer geen macaroni verkrygbaar is nie kan ander vorms van pasta ook
   gebruik word.

[wysig] Bronnelys

     * S.J.A. de Villiers (2002). Kook en geniet. Human & Rousseau:
       Kaapstad.
     * S. Freeman. (1993). The Student Pasta Cookbook. Collins & Brown:
       Londen.
     * About Macaroni and Cheese van About.com. Laaste besoek 14 Mei 2007.
     * Macaroni and Cheese van inmamaskitchen.com. Laaste besoek 14 Mei
       2007.

   Kategorie: Kookkuns

