Machu Picchu


   'n Uitsig oor Macchu Picchu
   'n Uitsig oor Macchu Picchu

   Machu Picchu (wat Ou Piek in die Quechua taal beteken; en ook soms na
   verwys as die "Verlore Stad van die Inkas") is ou goed bewaarde Inka
   bouval wat 2 430 m bo seevlak op 'n bergrif geleë is. Machu Picchu is
   bo die Urubamba Vallei in Peru geleë sowat 70 km noordwes van Cusco.
   Die bouvalle het vir eeue vergete geraak deur die buitewêreld totdat
   die argeoloog Hiram Bingham dit in 1911 herontdek het en dit onder die
   wêreld se aandag gebring het. Peru is tans besig met regsgedinge om van
   die duisende artikels wat Bingham vanaf die plek verwyder het, terug te
   probeer kry. [1]

   Inhoud

        * 1 Geskiedenis
        * 2 Ligging
        * 3 Machu Picchu bewaringsgebied
        * 4 Drie dele
        * 5 Argitektuur
        * 6 Die Inkas se padnetwerk
        * 7 Herontdekking
        * 8 Kommer oor Toerisme
        * 9 Verwysings
        * 10 Eksterne skakels
             + 10.1 Gidse

[wysig] Geskiedenis

   Machu Picchu is waarskynlik die mees bekende simbool van die Inka-ryk.
   Sedert 1983 is die bouvalle as 'n Wêrelderfenisgebied deur die
   Verenigde Volke verklaar en bestaan daar baie kommer oor skade aan die
   bouvalle wat deur toerisme veroorsaak word.
   Die Intihuatana ("bind die son"), daar word geglo dat dit as 'n
   sterrekundige tydsaanwyser deur die Inkas ontwerp is, terwyl andere oor
   'n moontlike astrologiese rol spekuleer
   Die Intihuatana ("bind die son"), daar word geglo dat dit as 'n
   sterrekundige tydsaanwyser deur die Inkas ontwerp is, terwyl andere oor
   'n moontlike astrologiese rol spekuleer

   Daar word geglo dat die stad gebou is deur die Sapa Inka, Pachacuti,
   rondom die jaar 1440 en dat dit bewoon was tot en met die Spaanse
   verowering van Peru in 1532. Argeologiese bewyse (tesame met onlangse
   navorsing oor koloniale dokumente) dui daarop dat Machu Picchu nie 'n
   gewone stad was nie, maar hoofsaaklik 'n wegbreekplek vir die Inka
   edellui (soortgelyk aan die Romeinse villas). Die stad het 'n groot
   paleis en tempel wat opgedra is aan Inka gode rondom 'n binnehof, met
   ander geboue vir werkers. Daar word beraam dat daar nie meer as 750
   mense op 'n keer in Machu Picchu kon gewoon het nie en dat daar
   waarskynlik 'n baie kleiner aantal mense tydens die reënseisoen daar
   gewoon het as die edellui nie daar vertoef het nie.

   Daar word geglo dat die plek gekies was vanweë sy unieke ligging en
   geologiese kenmerke. Daar word beweer dat die silhoeët van die
   bergreeks agter Machu Picchu die gesig 'n Inka verteenwoordig wat na
   die lug opkyk, met die hoogste piek, Huayna Picchu ("Jong Piek"), wat
   die neus voorstel.

   In 1913 het die plek baie publisiteit gekry nadat die National
   Geographic Society die hele April 1913 uitgawe aan die plek afgestaan
   het.

   In 2003 het sowat 400 000 mense Machu Picchu besoek en het UNESCO
   kommer uitgespreek oor die skade wat so 'n hoë getal toeriste aan die
   plek kan aanrig. Peruviaanse owerhede hou egter vol dat daar nie 'n
   probleem is nie en dat die afgeleë aard van die plek 'n natuurlike
   beperking op die groei van toerisme sal hê. Daar word dikwels
   voorstelle gemaak vir die installasie van 'n kabelkar op die plek, maar
   sulke voorstelle is tot dusver van die hand gewys.

[wysig] Ligging

   Die ligging van Machu Picchu
   Die ligging van Machu Picchu

   Machu Picchu is sowat 70 kilometer noordwes van Cusco, op die kruin van
   die berg Machu Picchu wat ongeveer 2350 meter bo seevlak uittroon. Dit
   is een van die belangrikste argeologiese sentra in Suid-Amerika en
   daarom ook een van die mees besoekte toeriste aantrekkings in Peru.
   Daar is 'n krans van Machu Picchu af wat afdaal tot by die
   Urubambarivier. Die ligging van die stad was 'n militêre geheim gewees
   en die diep skeure en berge het 'n uitstekende natuurlike verdediging
   gebied.

[wysig] Machu Picchu bewaringsgebied

   In 1981 is die sowat 325.92 vierkante kilometer rondom Machu Picchu as
   'n "Geskiedkundige Bewaringsgebied" van Peru verklaar. Hierdie gebied
   wat nie alleen tot die bouvalle beperk is nie, sluit ook die landskap
   en sy plantegroei en dierelewe in met 'n oorvloed van orgidieë.

   Daar bestaan 'n teorie dat Machu Picchu 'n Inka "llacta" was: 'n
   vesting wat gebou is om die ekonomie van die omliggende oorwonne
   gebiede te beheer en dat dit gebou is om die Inka aristrokate te
   beskerm in die geval van 'n aanval. Navorsing deur mense soos John Rowe
   en Richard Burger dui egter daarop dat Machu Picchu waarskynlik die
   eiendom van die Inka-keiser Pachacuti was. Johan Reinhard het bewyse
   voorgelê wat aandui dat die plasing van die stad gekies is vanweë sy
   ligging relatief tot sleutelbakens in die omgewing wat godsdienstige
   betekenis gehad het, veral die berge wat oplyn met verskeie
   sterrekundige gebeure.
   Machu Picchu Bewaringsgebied, die piek Huayna Picchu staan hier
   duidelik uit.
   Machu Picchu Bewaringsgebied, die piek Huayna Picchu staan hier
   duidelik uit.

[wysig] Drie dele

   Intihuatana
   Intihuatana

   Machu Picchu is verdeel in drie hoofdele, volgens argeoloë: 'n deel wat
   skynbaar as heilig beskou was, 'n bymekaarkomplek en 'n deel vir
   priesters en adellui. In die eerste gedeelte kom die grootste
   hoeveelheid argeologiese skatte voor: die Intihuatana, die Tempel van
   die kleure en die Kamer met die drie Vensters. Hierdie geboue was
   skynbaar aan Inti, hul songod en hoofgod, opgedra. In die gedeelte van
   die adel is 'n groep huise wat in rye gerangskik is oor 'n helling; die
   tuiste van die Amautas (wyse manne) wat gekenmerk is deur sy rooierige
   mure en 'n sone van die Ñustas (prinsesse) met trapzoïdvormige kamers.

[wysig] Argitektuur

   Inka muur te Machu Picchu
   Inka muur te Machu Picchu

   Al die konstruksiewerk in Machu Picchu maak van die klassieke Inka
   argitektoniese styl van gepoleerde klipmure gebruik. Die Inkas was
   meesters met hierdie tegniek waartydens steenblokke gekap is om nou
   bymekaar in te pas sonder die gebruik van sement. Van die stene is so
   styf teen mekaar dat 'n mens nie eens 'n mes tussen die stene kan
   insteek nie.

   Die Inkas het nooit die gebruik van die wiel bemeester nie. Daarom bly
   dit nog 'n raaisel hoe hulle die enorme blokke opmekaar geplaas het.
   Daar word geglo dat hulle van baie honderde manne gebruik gemaak het om
   die klippe teen die berg op te stoot. Die Inkas het egter geen
   geskrifte nagelaat wat 'n insig kan gee in die tegnieke nie. Die
   geskrifte wat wel bestaan kon tot dusver nog nie ontsyfer word nie^[1].

[wysig] Die Inkas se padnetwerk

   Van die duisende paai wat deur die voor Kolumbiaanse beskawings in
   Suid-Amerika gebou is, was die Inkas sin die interresantste. Die
   padnetwerk het almal by Cusco, die hoofstad van die Inka ryk, bymekaar
   gekom. Een van die paaie het na Machu Picchu gelei. Die Inkas het
   onderskeid getref tussen die kuspaaie en die bergpaaie, die
   eersgenoemde was Camino de los llanos genoem en laasgenoemde is Cápac
   Ñam genoem. Vandag onderneem baie toeriste staproetes op die Inka
   paaie.

[wysig] Herontdekking

   Op die 24^ste Julie 1911 het Hiram Bingham III, 'n Amerikaanse
   geskiedkundige wat in diens van Yale Universiteit gestaan het, die
   bouvalle weer herontdek en weereens aandag op die bouvalle gevestig.
   Bingham het argeologiese studies daar onderneem en 'n boek getiteld
   "Die Verlore Stad van die Inkas" daaroor geskryf.

   Bingham was eintlik op soek na die stad Vitcos, die laaste toevlug van
   die Inkas en kern van hul weerstand teen die Spaanse verowering van
   Peru. In 1911 na verskeie besoeke en omswerwinge in die omgewing is hy
   na die bouvalle geneem deur Quechuane wat in en rondom Machu Picchu
   gelewe het.

   Bingham het goeie verhoudinge met die Peruviaanse amptenare gehad en
   het daarom min moeite ondervind om toestemming en permitte te verkry om
   deur die land te reis en om voorwerpe van argeologiese waarde te leen
   en blykbaar was die ooreenkoms dat die voorwerpe in die sorg van Yale
   Universiteit gelaat sou word tot tyd en wyl die Peruviaanse regering
   dit weer terug sou vra (meer as 5000 van hierdie voorwerpe is tans in
   besit van Yale Universiteit). Die Peruviaanse regering het onlangs 'n
   versoek gerig vir die terugbesorging van alle kulturele materiaal. Yale
   Universiteit het egter die versoek van die hand gewys en dit het die
   Peruviaanse regering genoop om regsgedinge te oorweeg^[2].

[wysig] Kommer oor Toerisme

   'n Groeiende aantal mense besoek Machu Picchu elke jaar (400 000 in
   2003 [2]) wat kommer wek dat die gedenkwaardigheid beskadig kan word.
   Dis dan ook waarom protes aangeteken is teen planne om 'n verdere brug
   te bou daarheen te bou[3]. Vlugte oor die gebied word ook nie toegelaat
   nie[4]. Unesco oorweeg dit om Machu Picchu op sy lys van bedreigde
   Wêrelderfenisgebiede te plaas[5].

[wysig] Verwysings

    1. ^ Urton, Gary: “From Knots to Narratives: Reconstructing the Art of
       Historical Record Keeping in the Andes from Spanish Transcriptions
       of Inka Khipus.” Ethnohistory. Vol. 45, No. 3 (Summer, 1998), pp.
       409-438
    2. ^ Elections could avert Peru's lawsuit

   Bingham, Hiram 1979 [1930] Machu Picchu a Citadel of the Incas. Hacker
   Art Books, New York.

   Burger, Richard and Lucy Salazar (eds.) 2004 Machu Picchu: Unveiling
   the Mystery of the Incas. Yale University Press, New Haven.

   Frost, Peter 1995 Machu Picchu Historical Sanctuary. Nueves Imágines,
   Lima.

   Reinhard, Johan 2002 Machu Picchu: The Sacred Center. Lima: Instituto
   Machu Picchu (2nd ed.).

   Wright, Kenneth and Alfredo Valencia 2000 Machu Picchu: A Civil
   Engineering Marvel. ASCE Press, Reston.

[wysig] Eksterne skakels

     * Machu Picchu by Google Maps
     * Oorspronklike boek by die Gutenberg projek Inca Land; Explorations
       in the Highlands of Peru deur Hiram Bingham'
     * AMAUTACUNA: Web Joernaal oor Peru
     * 'n Toeris se video op YouTube
     * "Rediscovering Machu Picchu" deur Bruce Fellman, Yale Alumni
       Magazine (Desember 2002)
     * Machu Picchu op die Web (gids)
     * Quechua Language and Linguistics - 'n Inligtingswerf oor die taal
       wat gepraat is deur die mense wat Machu Picchu gebou het.
     * Hoe om Machu Picchu uit te spreek
     * The Machu Picchu 1997 Fire Disaster Verhaal en beeldmateriaal oor
       die rampspoedige vuur te Machu Picchu in 1997

[wysig] Gidse

     * Machu Picchu on National Geographic
     * Machu Picchu information, photos, maps and more
     * Machu Picchu from Geometry Step by Step from the Land of the Incas
     * Rediscover Machu Picchu Information about the ancient Inca ruins
       and the Inca culture
     * A pictorial guide to Machu Picchu
     * Guide to Machu Picchu
     * Machu Picchu in YouTube

   Kategorieë: Peru • Argeologie • Wêrelderfenisgebiede

