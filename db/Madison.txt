Madison


   Madison oor Mononameer
   Madison oor Mononameer

   Madison is die hoofstad van Wisconsin, 'n staat van die VSA.

   Die Universiteit van Wisconsin is in Madison gesetel maar het kampusse
   in 'n aantal ander stede in die staat. Die universiteit het onder
   andere sterk departemente van meganiese, elektriese, rekenaars, en
   chemiese ingenieurswese; onderwys en biologie. Daar is nagenoeg 160 000
   studente by die universiteit ingeskryf en dit trek baie studente van
   oorsee.

   Die hart van Madison is geleë op 'n landengte tussen Mononameer en
   Mendotameer. Die stad sprei uit langs die twee mere saam met 'n paar
   kleiner munisipaliteite. Die goewermentsgebou (Capitol) staan op die
   stadsplein op 'n heuwel in die middel van die landengte, omring deur
   laer geboue sodat dit altyd van ver af sigbaar is. Die plein word
   gedurende die somer ook vir kunsuitstallings, simfoniekonserte en
   parades gebruik.
   Die Capitol
   Die Capitol

   Madison het 'n inwonertal van omtrent 220 000 in 2005 gehad.

   Die stad het sy oorsprong in 1836 toe 'n eenmalige federale regter,
   James Doty, ongeveer 4km² gekoop het om Mendota-, Monona-, Waubesa-, en
   Kegonsamere. Hy het die staatswetgewers oortuig dat hulle hul hoofstad
   daar moet kom vestig wat hulle dan in November van die jaar besluit het
   om te doen.

   Die stad se klimaat wissel tussen 'n dag temperatuur van om-en-by 30°C
   in die somer tot -20°C in die winter.

   Vir ontspanning gedurende die somer spandeer baie mense tyd op die mere
   in hulle bote en in die omliggende dele op hulle fietse of in
   kampterreine. In die winter is die mere bevrore en word daar deur die
   ys vis gevang en op die ys geskaats.

   Omliggende plase is tipies melkplase waar mielies, lusern, en
   sojaboontjies gegroei word as voer.

[wysig] Eksterne skakel

     * [1]

   Kategorieë: Wisconsin • Stede in die Verenigde State

