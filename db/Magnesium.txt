Magnesium



                     natrium – magnesium – aluminium
           Be
           Mg
           Ca


             Magnesium in die periodieke tabel

                                                  Volledige tabel

                                                                  Algemeen
                                    Naam, Simbool, Getal magnesium, Mg, 12
                                        Chemiese reeks alkalie-aard metaal
                                       Groep, Periode, Blok 2 (IIA), 3 , s
                                       Digtheid, Hardheid 1738 kg/m^3, 2.5
                                                     Voorkoms silwerig-wit
                                                           Atoomeienskappe
                                                     Atoomgewig 24.305 amu
                                           Atoomradius (ber.) 150 (145) pm
                                                   Kovalente radius 130 pm
                                               van der Waals radius 173 pm
                                            Elektron konfigurasie [Ne]3s²
                                           e^− e per energievlak 2, 8, 2
                               Oksidasietoestande (Oksied) 2 (sterk basis)
                                              Kristalstruktuur Heksagonaal
                                                        Fisiese eienskappe
                            Toestand van materie Vastestof (paramagneties)
                                              Smeltpunt 923 K (649.85 °C)
                                             Kookpunt 1363 K (1089.85 °C)
                                    Molêre volume 14.00 ×10^−6 m^3/mol
                                            Verdampingswarmte 127.4 kJ/mol
                                              Smeltingswarmte 8.954 kJ/mol
                                                Dampdruk 361 Pa teen 923 K
                                    Spoed van klank 4602 m/s teen 293.15 K
                                                                  Algemeen
                                  Elektronegatiwiteit 1.31 (Pauling skaal)
                                 Spesifieke warmtekapasiteit 1020 J/(kg*K)
                           Elektriese geleidingsvermoë 22.6 10^6/(m·ohm)
                                    Termiese geleidingsvermoë 156 W/(m*K)
                                   1^ste ionisasie potensiaal 737.7 kJ/mol
                                   2^de ionisasie potensiaal 1450.7 kJ/mol
                                   3^de ionisasie potensiaal 7732.7 kJ/mol
                                                     Mees stabiele isotope

                                 iso    NV   halfleeftyd VM VE MeV   VP
                                ^24Mg 78.99% Mg is stabiel met 12 neutrone
                                ^25Mg 10%    Mg is stabiel met 13 neutrone
                                ^26Mg 11.01% Mg is stabiel met 14 neutrone

                       SI eenhede & STD word gebruik tensy anders vermeld.

   Magnesium is die chemiese element in die periodieke tabel met die
   simbool Mg en atoomgetal van 12. Magnesium is die elemente met die
   agste grootste verspreiding en beslaan ongeveer 2% van die Aardkors en
   is die element wat die derde meeste voorkom in oplossing in seewater.
   Hierdie alkalie-aard metaal word hoofsaaklik gebruik as legeringsmiddel
   om aluminium-magnesium legerings (allooie) te vervaardig.

   Inhoud

        * 1 Kenmerkende eienskappe
        * 2 Aanwendings
        * 3 Geskiedenis
        * 4 Bronne
        * 5 Verbindings in lewende organismes
        * 6 Voedselbronne
        * 7 Isotope
        * 8 Voorsorgmaatreëls
        * 9 Eksterne skakels

[wysig] Kenmerkende eienskappe

   Magnesium is 'n betreklik sterk, silwerige wit en liggewig metaal ('n
   derde ligter as aluminium) wat effens verdof wanneer dit aan lug
   blootgestel word. In 'n poeiervorm word die metaal warm en ontbrand
   wanneer dit aan lug blootgestel word en brand met 'n wit vlam. Dit is
   moeilik om die metaal in massale vorm te ontsteek maar is maklik om
   wanneer dit in dun vysels gesny word. Wanneer dit eers ontsteek het, is
   dit moeilik om te blus aangesien dit in beide stikstof (met vorming van
   magnesiumnitried) en koolstof kan brand.

[wysig] Aanwendings

   Magnesium verbindings, primêr magnesiumoksied, word hoofsaaklik as 'n
   vuurvaste materiaal gebruik vir oondvoerings in die produksie van yster
   en staal, nie ysterhoudende metale, glas en sement.

   Magnesiumoksied en ander verbindings word ook in die landbou-,
   chemiese- en konstruksiebedrywe gebruik. Die element se hoofaanwending
   is as legeringsbymiddel tot aluminium wat op sy beurt weer hoofsaaklik
   vir die vervaardiging van koeldrankblikkies gebruik word. Magnesium
   legerings word ook gebruik as strukturele komponent van motors en
   masjinerie. 'n Ander gebruik van die metaal is om behulpsaam te wees
   met die verwydering van swael vanuit yster en staal.

   Ander gebruike sluit in:
     * Magnesium, soos aluminium, is sterk en lig, dus word dit dikwels
       gebruik vir hoë graad motorwiele, dikwels ook "mag wheels" genoem.
     * Fotogegraveerde plate vir die drukwerknywerheid.
     * Gekombineerde legerings van hierdie metaal is noodsaaklik in
       vliegtuig- en missielkonstruksie.
     * Wanneer dit as 'n legeringsmiddel gebruik word, bevorder dié metaal
       die meganiese-, bewerkbaarheids- en sweis eienskappe van aluminium.
     * Bymiddel vir konvensionele dryfmiddels en word gebruik om
       grafietknobbels in gietyster te vorm.
     * Reduseermiddel vir die vervaardiging van suiwer uraan en ander
       metale vanuit hulle soute.
     * Die hidroksied in magnesiawater, die chloried en die sulfaat in
       Engelse sout, en die sitrate het medisinale gebruike.
     * Geskroeide magnesiet word gebruik vir vuurvastheid doeleindes soos
       stene en voerings vir oonde en omsetters.
     * Magnesium is ook vlambaar en brand teen 'n temperatuur van ongeveer
       2200°C. Hierdie hoë temperatuur waarteen Magnesium brand word
       dikwels benut.
     * Magnesiumkarbonaat (MgCO[3]) poeier word ook deur atlete soos
       gimnaste en gewigoptellers gebruik om hulle greep op apparate te
       verbeter.
     * Ander gebruike sluit in vir flitsligte in fotografie, fakkels en
       pirotegnieke asook vir brandbomme.

[wysig] Geskiedenis

   Magnesium staaf
   Magnesium staaf

   Die naam word ontleen uit die Griekse woord vir 'n distrik in Thessaly
   genaamd Magnesia. Joseph Black uit Engeland het magnesium as element in
   1755 geëien en Sir Humphrey Davey het suiwer magnesium elektrolities
   geïsoleer in 1808 vanuit 'n mengsel van magnesia en HgO en Bussy het
   dit in 'n duidelik uitkenbare vorm voorberei in 1831. Magnsium is die
   agste mees volopste element in die aardkors. Dit is 'n alkalie-aard
   metaal en kom daarom nie as 'n suiwer element in die natuur voor nie.
   Dit kan gevind word in groot neerslae van magnesiet, dolomiet en ander
   minerale.

[wysig] Bronne

   Dit word hoofsaaklik verkry vanuit die elektroliese van gesmelte
   magnesiumchloried wat herwin word uit pekelwater, fonteine en seewater.
   Alhoewel magnesium in meer as 60 minerale gevind kan word, is slegs
   dolomiet, magnesiet, brusiet, karnaliet, talk en olivine van
   kommersiële belang.

   Herwinningsproses (* volg):
   katode: Mg^2+* + 2e^- → Mg
   anode: 2Cl^-* → Cl[2] (gas) + 2e^-

[wysig] Verbindings in lewende organismes

   Organiese magnesium is belangrik vir beide plant- en dierlewe.
   Chlorofil (Bladgroen) is magnesiumgesentreerde porfiriene.

   Die daaglikse vereiste inname vir volwassenes, wat beïnvloed word deur
   verskeie faktore insluitende geslag, gewig en grootte; is 300-400
   mg/dag. Baie ensieme vereis die teenwoordigheid van magnesium ione om
   hulle katalitiese werking te verrig. 'n Magnesiumgebrek veroorsaak
   dikwels spierkrampe en is al gekoppel aan kardiovaskulêre siekte,
   suikersiekte, hoë bloeddruk en osteoporose.

[wysig] Voedselbronne

   Groentes soos spinasie verskaf magnesium omdat die midde van die
   chlorofil molekule magnesium bevat. Neute, sade en sommige volgraan
   gewasse is ook goeie bronne van magnesium.

   Alhoewel magnesium teenwoordig is in baie voedsels, kom dit gewoonlik
   in klein hoeveelhede voor. Soos met die meeste voedingstowwe kan die
   daaglikse magnesium behoefte nie van 'n enkele voedselsoort verkry word
   nie. Deur 'n groot verskeidenheid voedsels te eet, insluitende vrugte
   en groente en volgraangewasse kan 'n mens verseker dat voldoende
   magnesium ingeneem word.

   Die magnesium inhoud van verwerkte voedsels is gewoonlik laag. Volgraan
   brood bevat byvoorbeeld twee keer soveel magnesium as wit brood omdat
   die magnesiumryke kern en kaf verwyder word wanneer witmeel vervaardig
   word.

   Water kan ook 'n bron van magnesium wees, maar die hoeveelhede wissel
   na aanleiding van die bron. Harde water bevat meer magnesium as sagte
   water. Dieetkundige opnames neem normaalweg nie magnesium inname uit
   water in ag nie wat mag lei tot 'n onderskatting van die totale
   magnesium inname en die wisseling daarvan.

   Hier is 'n lys van voedselsoorte met hulle magnesium inhoud:
     * spinasie (1/2 koppie) = 80 milligrams (mg)
     * grondboontjiebotter (2 teelepels) = 50 mg
     * ertjies (black-eyed peas) (1/2 koppie) = 45 mg
     * melk, lae vet (1 koppie) = 40 mg

[wysig] Isotope

   Magnesium-26 is 'n stabiele isotoop wat aangewend word in
   isotoopgeologie soortgelyk aan die van aluminium. Mg-26 is 'n
   radiogeniese susterproduk van Al-26 met 'n halfleeftyd van 717000 jaar.
   Groot verrykte konsentrasies van stabiele Mg-26 is al waargeneem in
   Ca-Al ryke insetsels in koolstofbevattende chondriet meteoriete. Die
   onreëlmatige verspreiding van Mg-26 word toegeskryf aan die verval van
   Al-26 in die insetsels waaruit dit gevorm word. Die gevolgtrekking is
   dat die meteoriet dus gevorm moes gewees het in die sterrenewel van die
   son gevorm moes gewees het, voordat die Al-26 kon verval het. Dus is
   hierdie voorwerpe van die oudstes in die sonnestelsel en is baie
   inligting oor die vroegste geskiedenis van die sonnestelsel daarin
   vasgevang.

   Dit is gebruiklik om die Mg-26/Mg-24 verhouding teenoor die Al/Mg
   verhouding te skets. Op 'n isochroniese grafiek, word die Al-27/Mg-24
   verhouding geskets. Die helling van die isochroniese grafiek het nie
   enige betekenis ten opsigte van ouderdom nie, maar dui die aanvanklike
   Al-26/Al-27 verhouding van die monster aan ten tye van die verwydering
   daarvan vanuit 'n gemeenskaplike poel.

[wysig] Voorsorgmaatreëls

     * Magnesium metaal en legerings is hoogs vlambaar en smelt in
       poeiervorm. Magnesium metaal reageer vinnig en eksotermies in
       kontak met lug of water en moet met sorg gehanteer word. Dit word
       aanbeveel dat veiligheidsbrille gedra word. Die helder wit lig
       (insluitende ultraviolet) wat wat uitgestraal word wanneer
       magnesium brand kan die oë beskadig. Water moet nie gebruik word om
       die brand te blus nie aangesien dit die brand kan stook deur die
       reaksie:

          Mg[(s)] + 2 H[2]O[(l)] → Mg(OH)[2][(aq)] + H[2][(g)]

   Koolstofdioksied brandblussers moet ook nie gebruik word nie, aangesien
   magnesium ook daarin kan brand.
     * Die boonste limiete vir die inname van magnesium in dieetkundige
       aanvullings is 350 mg/dag. Die mees algemene simptome van oormatige
       magnesium inname is diarree. Babas behoort nie magnesium
       aanvullings te kry nie.

[wysig] Eksterne skakels

     * WebElements.com – Magnesium
     * EnvironmentalChemistry.com – Magnesium
     * – Oor Magnesiumgebrek
     * – The Magnesium Website
     * Magnesium
     * Dietary Reference Intake

   Kategorie: Chemiese elemente

