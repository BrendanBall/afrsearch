Magnetohidrodinamika


   Magnetohidrodinamika is die vakgebied wat hom bemoei met die studie van
   die dinamika van elektries geleidende vloeiers. Voorbeelde van sulke
   vloeiers sluit in plasmas, vloeibare metale en soutwater. Die vakgebied
   is deur Hannes Alfvén^[1] begin, waarvoor hy dan ook die Nobelprys vir
   fisika in 1970 verwerf het.

   Die idee van Magnetohidrodinamika (MHD) is dat 'n magnetiese veld
   elektriese strome in 'n geleidende vloeier kan induseer, wat kragte in
   die vloeier tot gevolg het en ook die magnetiese veld beïnvloed. Die
   stel vergelykings wat MHD beskryf is 'n kombinasie van die
   Navier-Stokes vergelykings vanaf vloeidinamika en Maxwell se
   vergelykings vanaf elektromagnetisme. Die differensiaalvergelykings
   moet gelyktydig opgelos word, hetsy analities of numeries.

[wysig] Verwysings

    1. ^ Alfven, H., "Existence of electromagnetic-hydrodynamic waves"
       (1942) Nature, Vol. 150, bladsy. 405

   Kategorie: Fisika

