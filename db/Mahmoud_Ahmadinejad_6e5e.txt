Mahmoud Ahmadinejad


   CAPTION: Mahmoud Ahmadinejad

       Volgorde      6de President van Iran
     President van   3 Augustus 2005 –
    Vise-President   Parviz Dawoodi
   Voorafgegaan deur Mohammad Khatami
     Opgevolg deur   Huidige ampsbekleër
        Gebore       28 Oktober 1956
                     Aradan, Iran
   Polititieke party Islamitiese Vereniging van Ingenieurs

   Mahmoud Ahmadinejad, ook as geskryf Ahmadinezhad, (Persies: محمود
   احمدی‌نژاد; gebore 28 Oktober 1956), is die sesde president van die
   Islamitiese Republiek van Iran. Sy termyn het op 3 Augustus 2005 begin.

   Ahmadinejad is as burgemeester van Teheran aangestel op 3 Mei 2003 en
   tot president verkies op 24 Junie 2005. Voor sy aanstelling as
   burgemeester was hy 'n siviele ingenieur en 'n mede-professor by die
   Iran Universiteit van Wetenskap en Tegnologie.

   Polities is, Ahmadinejad is 'n lid van die Sentrale Raad van die
   Islamitiese Vereniging van Ingenieurs , maar hy het 'n groter magsbasis
   binne die Alliansie van Bouers van Islamitiese Iran (Abadgaran).
   Ahmadinejad word as een van die hooffigure in die alliansie beskou. Hy
   word algemeen beskou as godsdienstig konserwatief met Islamitiese en
   populisties beskouinge. Hy is 'n omstrede figuur in wêreldpolitiek
   ondermeer as gevolg van die manier waarop hy Iran se kernprogram
   nastreef, kontroversiële stellings oor Israel en die ontkenning van die
   Holocaust.

   Inhoud

        * 1 Persoonlike lewe en opleiding
        * 2 Vroeë politieke loopbaan
        * 3 Presidentskap
             + 3.1 Verkiesingsplatform
             + 3.2 Antagonisme teenoor Israel
             + 3.3 Ondersteuning van Iran se kernprogram
        * 4 Verwysing

[wysig] Persoonlike lewe en opleiding

   Ahmadinejad is in die dorpie Arādān naby Garmsar gebore as die vierde
   van sewe kinders. Sy vader was 'n hoefsmit en die gesin het na Teheran
   getrek toe hy 'n jaar oud was. Hy het 130ste gekom in die landswye
   universiteitstoelatingseksamens en het by die Iran Universiteit van
   Wetenskap en Tegnologie (IUST) in 1976 ingeskryf as voorgraadse student
   in siviele ingenieurswese. Hy sit sy studies by dieselfde universiteit
   voort waar hy inskryf vir 'n Meestersgraad in siviele ingenieurswese in
   1984, die jaar waarin hy die Islamitiese Revolusionêre Wagkorps (kyk
   verder aan) aangesluit het. In 1987 ontvang hy sy Doktorsgraad in
   verkeer- en vervoeringenieurswese en beplanning. Die nagraadse program
   was 'n spesiale program vir Revolusionêre Waglede wat deur die
   organisasie self befonds is. Na graduering word hy 'n professor by die
   siviele ingenieurswese department by IUST.

[wysig] Vroeë politieke loopbaan

   Hy sluit in 1986 by die Islamitiese Revolusionêre Wagkorps aan
   gedurende die Iran-Irakoorlog. Na opleiding by die hoofkantoor is hy
   betrokke by buitelandse geheime operasies teen Kirkuk in Irak. Later
   word hy ook hoofingenieur van die sesde leër van die Islamitiese
   Revolusionêre Wagkorps en die hoof van die Korps se personeel in die
   westelike provinsies van Iran. Na die oorlog dien hy as vise-goewerneur
   en goewerneur van Maku en Khoy, 'n Adviseur tot die Minister van
   Kultuur en Islamitiese Voorligting, en die goewerneur van die nuut
   gevestigde Ardabilprovinsie van 1993 tot Oktober 1997.

   Ahmadinejad bly 'n grootliks onbekende figuur in Irannese politiek tot
   hy as Burgemeester van Teheran verkies word deur die Stadsraad van
   Teheran op 3 Mei 2003, na 'n 12% kiesersopkoms gelei het tot die
   verkiesing van konserwatiewe kandidate van die Alliansie van Bouers van
   Islamitiese Iran in Teheran. Gedurende sy Burgemeesterskap rol hy baie
   van die veranderings wat deur die vorige gematigde hervromingsgesinde
   burgemeesters terug en plaas skerp godsdienstige klem op die
   aktiwiteite van die kulturele sentrums wat deur vorige burgemeesters
   gestig is, en spreek hom ten gunste van aparte hysbakke vir mans en
   vrouens in die munisipale kantore^[1] en stel voor dat die liggame van
   die wat in die Iran-Irak oorlog gesterf het in die hoof stadspleine van
   Teheran begrawe moet word. Die soort aksies is gekoppel met klem op
   liefdadigheid, soos die verspreiding van gratis sop aan die armes.

   As burgemeester van Teheran word Ahmadinejad ook bestuurder in beheer
   van die dagblad Hamshahri, en vervang hy redakteur Mohammad Atrianfar
   met Alireza Sheikh-Attar. Ahmadinejad dank Sheikh-Attar op 13 Junie
   2005 af, 'n paar dae voor die presidensiële verkiesings omdat hy hom
   nie vir die amp ondersteun het nie. Hy vervang Sheikh-Attar met Ali
   Asghar Ash'ari, 'n vorige Onderminister van Kultuur en Islamitiese
   Voorligting gedurende die ministerskap vanMostafa Mirsalim. Hy dank
   Nafiseh Kouhnavard, een van Hamshahri se joernaliste af, nadat hy
   Khatami uitvra oor "rooi lyne" van die regime en onwettige parallelle
   intelligensie agentskappe, 'n vraag wat Ahmadinejad nie as behoorlik
   beskou het nie. Kouhnavard is later deur hard-liners daarvan beskuldig
   dat hy vir Turkye en die Republiek van Azerbeidjan gespioeneer het.
   Sjabloon:Fact

   Ahmadinejad is bekend daarvoor dat hy met president Mohammad Khatami
   rusie gehad het wat hom verhinder het om vergaderings van die Raad van
   Ministers by te woon, 'n voorreg wat gewoonlik aan burgemeesters van
   Teheran vergun word. Hy het Khatami in die openbaar van onkunde van die
   dag tot dag probleme van die algemene publiek beskuldig.

   Ahmadinejad bedank uit die pos van burgemeester van Teheran na sy
   verkiesing tot die presidentskap. Sy bedanking word op 28 Junie 2005
   aanvaar, en in September 2005 kies die Teheran Stadsraad Mohammad
   Bagher Ghalibaf met 8 uit 15 stemme as die 12de burgemeester van
   Teheran.

[wysig] Presidentskap

[wysig] Verkiesingsplatform

   Ahmadinejad het gemengde seine gestuur oor sy planne vir sy
   presidentskap, wat deur sommige VSA-gebaseerde analiste beskou word as
   ontwerp om beide godsdienstig konserwatiewes en die laer ekonomiese
   klasse te lok. Sy veldtog slagspreuk was, "Dit is moontlik, en ons kan
   dit doen." (می‌شود و می‌توانیم).

   In sy presidensiële veldtog volg Ahmadinejad 'n populistiese benadering
   waarin hy sy eie beskeie lewe beklemtoon en homself met Mohammad Ali
   Rajai, die tweede president van Iran vergelyk — 'n bewering wat
   teenstand van Rajai se familie uitgelok het. Ahmadinejad beweer dat hy
   beplan om 'n "toonbeeldregering vir die mense van die wêreld " in Iran
   te skep. Hy beskryf homself as 'n "beginselgeoriënteerde"; dit wil sê
   hy tree polities op gegrond op Islamitiese en revolusionêre beginsels.
   Een van sy doelstellings is om "petroleum inkomste op mense se tafels
   te plaas," waarmee hy verwys na die verspreiding van Iran se olie
   winste onder die armes.

   Ahmadinejad was die enigste presidensiële kandidaat wat hom teen
   toekomstige betrekkinge met die VSA uitgespreek het. In 'n onderhoud
   met Islamitiese Republiek van Iran Uitsaaier 'n paar weke voor die
   verkiesings, beskuldig Ahmadinejad die Verenigde Nasies daarvan dat dit
   "eensydig, teen die Islamwêreld" is. Hy is openlik gekant teen die
   vetomag wat aan die vyf permanente lede van die VN Sekuriteitsraad. In
   dieselfde onderhoud stel hy, "dit is nie vir 'n paar state om te sit en
   globale goedkeuring te veto nie. Sou so 'n voorreg aanhou voortbestaan
   moet die Moslemwêreld met 'n bevolking van byna 1,5 biljoen die selfde
   voorreg aangebied word." Verder het hy Iranse kernprogram verdedig en
   "'n paar arrogante magte" daarvan beskuldig dat hulle Iran se nywerheid
   en tegnologiese ontwikkeling in die en ander velde wil belemmer. In 'n
   vraag deur 'n Shargh joernalis omtrent die vrylating politieke
   gevangenes sou hy president word, het Ahmadinejad met 'n vraag
   geantwoord: "Watter politieke gevangenes? Die politieke gevangenes die
   VSA?"^[verwysing benodig]

   Na sy verkiesing kondig hy aan dat, "Danksy die bloed van die
   martelaars, het 'n nuwe Islamrevolusie opgerys en sal die
   Islamrevolusie van 1384 [2005 in Iran] sal, as dit God se wil is, die
   wortels van ongeregtigheid in die wêreld afsny." Hy sê "Die golf van
   die Islamrevolusie sal binnekort die hele wêreld bereik."^[verwysing
   benodig]

   Gedurende sy veldtog vir die tweede rondte, sê hy, "Ons het nie in die
   revolusie deelgeneem vir 'n beurt-vir-beurt regering nie [...] Hierdie
   revolusie poog om 'n wêreldwye regering te vestig."^[verwysing benodig]
   Hy noem ook dat hy 'n uitgebreide program vir die bekamping van
   terrorisme het om buitelandse betrekkinge te verbeter en hy maak 'n
   beroep vir nouer bande met Iran se bure en die beëindiging van
   visavereistes tussen state in die gebied, en stel dat "Mense vrylik
   moet reis waar hulle wil. Mense moet vryheid hê in hullepelgrimstogte
   en toere."

   Soos deur Ahmadinejad bevestig is, Ayatollah Mohammad Taghi Mesbah
   Yazdi, 'n senior kerklike uit Qom, President Ahmadinejad se ideologiese
   mentor en geestelike gids. Mesbah is die stigter van die Haghani
   denkskool in Iran. Hy en sy span het Ahmadinejad se veldtog vir die
   presidentsverkiesing in 2005 nou ondersteun.

   Ahmadinejad word die President van Iran op 3 Augustus 2005 nadat hy die
   goedkeuring van die Opperleier Ayatollah Khamenei verkry. Tydens sy
   inhuldigingseremonie kus hy Khamenei se hand in betoning van sy
   lojaliteit aan hom. Die gebaar veroorsaak 'n opskudding in die
   nasionale media aangesien dit die eerste Iranse president is om
   Khamenei se hand te soen en die tweede Iranse president om 'n
   opperleier se hand te soen (die eerste was Rajai, wat Ayatollah
   Khomeini se hand gekus het). Ahmadinejad is teen sy verkiesing algemeen
   as Khamenei se protégé gesien.^[2]

   In die eerste aankondiging van sy presidentskap, vra Ahmadinejad dat
   staatsamptenare nie sy foto en beelde in regeringskantore moet ophang
   nie maar eerder slegs die van Khomeini en Khamenei moet gebruik.

   Ahmadinejad voltooi die seremonies wat vereis word om president te word
   op 6 Augustus, toe hy 'n gelofte voor die Majlis af lê waarvolgens hy
   Iran se nasionale instellings sal beskerm: Shi'a Islam, die Islamitiese
   Republiek, en die Grondwet. Van 3 Augustus tot 6 Augustus, tree
   Mohammad Reza Aref, Khatami se Eerste Vise-President as Waarnemende
   President op.

[wysig] Antagonisme teenoor Israel

   Beeld:Chomeini.jpg
   Ayatollah Khomeini op 'n huismuur in Iran

   In Oktober 2005 lewer Ahmadinejad 'n toespraak waarin hy Sionisme
   teenstaan en sy antagonisme teenoor Israel duidelik maak. Hy ondersteun
   'n stelling wat aan die Ayatollah Khomeini toegeskryf word dat die
   "besettingsregime" van die aarde af gevee moet word of geëlimineer moet
   word. Hy verwys ook na Israel as 'n "skandelike vlek [in] die
   Islamwêreld." Sy opmerkings word deur die hoof Westerse regerings, die
   Europese Unie, Rusland, die Verenigde Nasies Sekuriteitsraad en die VN
   Sekretaris-Generaal Kofi Annan veroordeel.^[3] Egiptiese, Turkse en
   Palestynse leiers spreek ook hulle misnoeë met Ahmadinejad se
   opmerkings uit.^[4]

   In Desember 2005 maak Ahmadinejad ook verskeie omstrede uitlatings
   aangaande die Holocaust en die Staat van Israel, en verwys op 'n
   stadium na die Holocaust as 'n "mite" en hy kritiseer Europese wette
   teen Holocaust-ontkenning. Hy stel ook voor dat tot die mate wat die
   Holocaust moontlik wel gebeur het Europese land moet vergoed deur aan
   die Joodse mense grond te gee om 'n staat Europa (Duitsland, Oostenryk
   of ander lande), die VSA, Kanada of Alaska te vestig eerder as om "die
   onskuldige nasie van Palestina te laat betaal vir die misdaad." Die
   stellings word weereens deur baie wêreldleiers veroordeel.

   Ahmadinejad se idees word ook in Iran gekritiseer. Haroun Yashayaei,
   die hoof van Iran se Joodse gemeenskap het byvoorbeeld in Januarie 2006
   'n klagbrief teen Ahmadinejad uitgereik. Voormalige President Khatami
   het bevestig dat die Holocaust is 'n "historiese feit" is en die
   verband tussen die Holocaust en die vervolging van die Palestyne
   veroordeel ^[5].

[wysig] Ondersteuning van Iran se kernprogram

   Mohamed ElBaradei, hoof van die IAEA
   Mohamed ElBaradei, hoof van die IAEA

   Ahmadinejad is 'n uitgesproke ondersteuner van Iranse kernprogram. Op
   11 Januarie 2006 kondig Ahmadinejad aan dat Iran binnekort vreedsame
   kerntegnologie sal hê. Hy benadruk ook dat die vervaardiging van 'n
   kernbom nie die beleid van sy regering is nie. ^[6] Hy voeg ook by 'n
   Januarie 2006 konferensie in Teheran by: "'n Land wat kultuur, logika
   en beskawing het nie kernwapens nodig het nie. Die lande wat kernwapens
   wil hê is die wat al hulle probleme met die gebruik van mag wil oplos.
   Ons nasie benodig nie sulke wapens nie."^[7] Ahmadinejad het ook"alle
   lande" uitgenooi om aan Iran se kernprojek deel te neem.^[8] In April
   2006 kondig Ahmadinejad aan dat Iran suksesvol uraan verryk het tot op
   'n stadium gepas vir die kernbrandstofsiklus. In 'n toespraak aan voor
   studente en academici in Mashar, sê hy:

          Iran se voorwaardes het geheel en al verander toe dit 'n
          kernstaat word en dit kan nou met ander state uit die standpunt
          praat. ^[9]

   Alhoewel Iran die vreedsame gebruik van kerntegnologie beklemtoon word
   die versekerings nie deur almal aanvaar nie en veral die VSA vermoed
   dat Iran beplan om kernwapens te vervaardig. In Februarie 2006 beëindig
   Iran alle vrywillige samewerking met die VN se wag oor kernsake, die
   IAEA, na die die organisasie besluit om Iran na die sekuriteitsraad te
   verwys oor vrese dat die land besig is om 'n kernbom te bou.^[10] In
   terme van die besluit sou Iran voortgaan met die verryking van uraan en
   sou die land nie meer blits inspeksies van kern fasiliteite deur die
   IAEA toelaat nie.

   Die hoof van die IAEA Mohamed ElBaradei, doen op 28 April 2006, 'n
   spertyd wat aan Iran gestel is om sekere inligting oor die land se
   kernprogram te verskaf, verslag aan die Sekuritietsraad dat Iran se
   kernprogram nie gestaak is nie en dat inligting oor sleutel
   aangeleenthede nie verskaf is nie.^[11]. Op die selfde dag bestempel
   die VSA Iran as openbare vyand nommer een, as die wêreld se mees
   aktiewe ondersteuner van terrorisme. ^[12]

[wysig] Verwysing

    1. ^ http://entekhab.ir/display/?ID=2648
    2. ^ http://roozonline.com/01newsstory/009123.shtml
    3. ^ BBC News [1] Annan 'dismayed' by Iran remarks, Besoek op 28
       Oktober2005
    4. ^ BBC [2] Besoek op 28 Oktober 2005
    5. ^ Iran: Ex President Khatami Says Holocaust a Historic Fact,
       adnkronos International, 28 February, 2006
    6. ^ Sjabloon:Fa icon BBC Persian service
    7. ^ Excerpts: Ahmadinejad conference, BBC News, 14 Januarie, 2006
    8. ^ Sjabloon:Fa icon Iran newspaper
    9. ^ Ahmadinejad:Iran nuke right non-negotiable, UPI, 13 April, 2006
   10. ^ MSNBC [3] Iran ends voluntary cooperation with IAEA, besoek op 30
       April 2006
   11. ^ BBC [4] Iran 'flouts UN nuclear demands' Besoek op 30 April 2006
   12. ^ Mail en Gaurdian [5] US brands Iran enemy number one, Besoek op
       30 April 2006

   Kategorieë: Artikels met stellings wat verwysings ontbreek • Iran •
   Politici

