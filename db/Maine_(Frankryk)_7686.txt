Maine (Frankryk)


   Die ligging van Maine in Frankryk
   Die ligging van Maine in Frankryk

   Maine is 'n historiese provinsie suid van Normandië (Noord-Frankryk),
   wat reeds in die Gallies-Romeinse tydperk as 'n afsonderlike streek
   bestaan het. Onder die Frankiese heerskappy vorm Maine 'n deel van
   Neustrië en word dit eers deur Karel die Grote by die Bretagne ingelyf.

   In die 9de eeu vorm die gebied 'n graafskap onder die heerskappy van 'n
   plaaslike gesin. Die oorheersing van Maine lei tydens die 11de eeu tot
   'n politiese konflik tussen die hertoë van Normandië en die grawe van
   Anjou. Laasgenoemde annekseer Maine in die jaar 1101.

   Danksy die sentrale ligging tussen Engeland, Normandië, Anjou en
   Akwitanië word Maine teen die tweede helfte van die 12de eeu een van
   die belangrikste gebiede van die Angevin-ryk. In 1203 verower koning
   Filips II van Frankryk die gebied en maak dit tot 'n deel van die
   kroondomein.

   Die wetgewende liggaam van die VSA-deelstaat Maine het in 2002 beslis
   dat die Amerikaanse deelstaat na dié provinsie vernoem is.^[1]

[wysig] Verwysings

    1. ^ Journal of the Senate (.DOC). State of Maine (2002-03-06). Verkry
       op 2007-09-20. "WHEREAS, the State of Maine is named after the
       Province of Maine in France...".

   Kategorie: Frankryk

