Mamelodi Sundowns


   Mamelodi Sundowns
   Image:MamelodiSundowns.png
   Volle naam Mamelodi Sundowns Football Club
   Bynaam/me The Brazilians,
   The Sky is the Limit,
   Downs
   Stigting 1970, as Sundowns in Pretoria
   Tuisveld HM Pitje Stadion, Mamelodi
   Kapasiteit 25 000
   Voorsitter Patrice Motsepe
   Liga Castle Premiership


   Spankleure Spankleure Spankleure
   Spankleure
   Spankleure
   　
   Tuiskleure

                                   Spankleure Spankleure Spankleure
                                   Spankleure
                                   Spankleure
                                   　
                                   Wegkleure

   Mamelodi Sundowns is 'n Suid-Afrikaanse sokkerklub wat in die land se
   vernaamste sokkerliga deelneem. Die klub word besit deur die biljoenêr
   Patrice Motsepe wat aanleiding gee tot vergelykings met die die Engelse
   span Chelsea.

[wysig] Geskiedenis

   Mamelodi Sundowns Football Club is in Marabastad gestig in die vroeë
   1970's deur 'n groep jeugdiges insluitend Frank "ABC" Motsepe, Roy
   Fischer, Ingle Singh en Bernard Hartze.

   In 1973 is die klub geaffilieer by die Federasie Professionele Sokker
   Liga en in die jaar bereik dit die eindstryd van die Coca-Cola beker
   waar hulle teen Berea United gespeel het en 5-3 verloor het. In 1978
   het die Federasie Professionele Sokker Ligaverenig met die Nasionale
   Professionele Sokker Liga wat Sundowns na die tweede divisie van die
   Nasionale Professionele Sokker Liga laat skuif het.

   Sundowns het vir jare 'n stryd gevoer in die tweede divisie. Gedurende
   die periode het Sundowns se bestuur besluit om die klub te ontbind,
   maar op die ou einde in plaas daarvan Boy Mafa genader wat die
   konsessiesaak vir R2000,00 gekoop het in 'n transaksie wat bemiddel is
   deur, Dikgang Moseneke. Dit het daartoe gelei dat die klub in die vroeë
   1980's na Mamelodi hervestig is.

   In 1984 word Suid-Afrikaanse sokker die eerste sport om nierassig te
   word en word die Nasionale Sokker Liga gevorm waarby al die top klubs
   in die land ingelyf is - Sundowns is boaan tweede divisie geplaas. Dit
   het die klub slegs een seisoen geneem om na die Eerste Divisie bevorder
   te word, alkhoewel dit maar swaar gegaan het totdat Zola Mahobe
   aanboord gekom het en Ben Segale as afrigter aangestel het.

   In 1986, met Stanley "Screamer" Tshabalala as afrigter het Sundowns
   hulle eerste belangrike trofee gewen – die Mainstay Beker nadat hulle
   Jomo Cosmos 1-0 in 'n herhaalwedstryd op Ellis Park gewen het. Teen die
   einde van die 1987 seisoen het Sundowns die BP Top Agt, JPS beker en
   die Castle Liga Kampioenskap gewen en daarmee die heerskappy van die
   drie groot Soweto klubs gebreek.

   In 1988 het eienaarskap na Standard Bank oorgegaan toe die klub van
   Zola Mahobe teruggeneem is. Die Twin Farmaseutiese Groep wat deur die
   Krok broers besit is het die klub weer van Standard Bank gekoop. Angelo
   Tsichlases en Anastasia Tsichlas het ook in die tyd aanboord gekom.
   Anastasia het bestuurende direkteur geword en Angelo Voorsitter. In
   2003 het mynmagnaat Patrice Motsepe 51% van die aandele in die klub
   gekoop. In 2004 het hy algehele beheer van die klub oorgneem deur die
   oorblywende aandele te koop en daarmee die alleen eienaar en
   aandeelhouer van die klub te word. Die klub is hernoem na Mamelodi
   Sundowns en hervestig na die HM Pitje Stadion as die span se tuisveld.

[wysig] Eksterne skakels

     * Mamelodi Sundowns Amptelike Webwerf
     * Premier Soccer League
     * PSL Klub Inligting
     * South African Football Association
     * Confederation of African Football

   Kategorieë: Suid-Afrikaanse sokkerklubs • Pretoria

