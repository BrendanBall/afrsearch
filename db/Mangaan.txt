Mangaan



   25                        chroom ← mangaan → yster
    -
   ↑
   Mn
   ↓
   Tc

                                                             periodieke tabel

                                                                  Algemeen
                                      Naam, Simbool, Getal mangaan, Mn, 25
                                             Chemiese reeks oorgangsmetaal
                                              Groep, Periode, Blok 7, 4, d
                                               Voorkoms silwermetaal kleur
                                             Atoommassa 54.938049(9) g/mol
                                       Elektronkonfigurasie [Ar] 3d^5 4s^2
                                            Elektrone per skil 2, 8, 13, 2
                                                        Fisiese Eienskappe
                                                        Toestand vastestof
                                          Digtheid (naby k.t.) 7.21 g/cm³
                                  Vloeistof digtheid teen s.p. 5.95 g/cm³
                                                          Smeltpunt 1519 K
                                                                (1246 °C)
                                                           Kookpunt 2334 K
                                                                (2061 °C)
                                              Smeltingswarmte 12.91 kJ/mol
                                              Verdampingswarmte 221 kJ/mol
                                Warmtekapasiteit (25 °C) 26.32 J/(mol·K)

   CAPTION: Dampdruk

                                     P/Pa    1    10  100  1 k  10 k 100 k
                                   teen T/K 1228 1347 1493 1691 1955 2333

                                                           Atoomeienskappe
                                  Kristalstruktuur kubies vlak gesentreerd
                                          Oksidasietoestande 7, 6, 4, 2, 3
                                                       (sterk suur oksied)
                              Elektronegatiwiteit 1.55 (Skaal van Pauling)
                                                       Ionisasie energieë
                                                 (meer) 1ste: 717.3 kJ/mol
                                                        2de: 1509.0 kJ/mol
                                                         3rde: 3248 kJ/mol
                                                        Atoomradius 140 pm
                                                 Atoomradius (ber.) 161 pm
                                                   Kovalente radius 139 pm
                                                                   Diverse
                                     Magnetiese rangskikking nie-magneties
                                Elektriese weerstand (20 °C) 1.44 µΩ·m
                          Termiese geleidingsvermoë (300 K) 7.81 W/(m·K)
                              Termiese uitsetting (25 °C) 21.7 µm/(m·K)
                             Spoed van klank (dun staaf) (20 °C) 5150 m/s
                                                  Young se modulus 198 GPa
                                                      Massamodulus 120 GPa
                                                      Mohs se hardheid 6.0
                                                  Brinell hardheid 196 MPa
                                              CAS-registernommer 7439-96-5
                                                        Vernaamste isotope

                  CAPTION: Hoofartikel: Isotope van mangaan

                            iso   NV  halfleeftyd  VM    VE (MeV)     VP
                           ^52Mn sin  15.591 d     ε   -             ^52Cr
                                                   β^+ 0.575         ^52Cr
                                                   γ   0.7, 0.9, 1.4 -
                           ^53Mn sin  3.74 ×10^6 j ε   -             ^53Cr
                           ^54Mn sin  312.3 d      ε   -             ^54Cr
                                                   γ   0.834         -
                           ^55Mn 100% Mn is stabiel met 30 neutrone

                                                                Verwysings

   Mangaan is 'n chemiese element in die periodieke tabel met die simbool
   Mn en atoomgetal van 25.

   Inhoud

        * 1 Kenmerkende eienskappe
        * 2 Aanwendings
        * 3 Geskiedenis
        * 4 Biologiese rol
        * 5 Verspreiding
        * 6 Verbindings
        * 7 Isotope
        * 8 Voorsorgmaatreëls
        * 9 Sien ook
        * 10 Verwysings
        * 11 Eksterne skakels

[wysig] Kenmerkende eienskappe

   Mangaan is 'n gryswit metaal wat soos yster lyk. Dit is 'n harde metaal
   en is baie bros, smelt met moeite maar word maklik geoksideer.
   Mangaan-metaal toon ferromagnetiese eienskappe slegs na spesiale
   behandeling. Die mees algemen oksidasietoestande van mangaan is +2, +3,
   +4, +6 en +7, maar toestande van +1 regdeur tot +7 word wel aangetref.
   Mn^2+ ding dikwels mee met Mg^2+ in biologiese stelsels.
   Mangaanverbindings waar die mangaan in die +7 oksidasietoestand verkeer
   is kragtige oksideermiddels.

[wysig] Aanwendings

   Manganiet, 'n mangaanoksied
   Manganiet, 'n mangaanoksied

   Mangaan is 'n noodsaaklike element vir yster en staal produksie uit
   hoofde van sy swaelvestiging, deoksidering en legeringseienskappe.
   Staalvervaardiging, insluitend die ystervervaardigingstap is
   verantwoordelik vir die grootste vraag na mangaan, tans rondom 85% tot
   90% van die totale vraag. Mangaan is 'n sleutelkomponent in die
   vervaardiging van lae-koste vlekvrye staal formulerings en word ook
   algemeen gebruik in aluminiumlegerings. Dit word ook by petrol gevoeg
   om enjinklop te verminder. Mangaan(IV)oksied (mangaandioksied) is
   gebruik vir die eerste droë-sel batterye. Mangaandioksied word ook as
   katalis aangewend. Mangaan word verder gebruik om kleur in glas te
   verwyder (verwydering van die groen tint wat deur die teenwoordigheid
   van yster veroorsaak word) en, by hoër konsentrasies, om perskleurige
   glas te maak. Mangaanoksied is 'n bruin pigment wat gebruik kan word om
   verf te maak en is 'n natuurlike bestandeel van omber.
   Kaliumpermanganaat is 'n uiters sterk oksideermiddel en word in chemie
   en geneeskunde as ontsmettingsmiddel gebruik.

[wysig] Geskiedenis

   Mangaan (Latyn magnes, wat "magneet" beteken) is al sedert die oertyd
   in gebruik; verwe wat met mangaandioksied gepigmenteer is kan so ver as
   17 000 jaar teruggespoor word. Die Egiptenare en Romeine het
   mangaanverbindings in glasvervaardiging geburik, hetsy om kleeur te
   verwyder of om dit te kleur. Mangaan kan in ysterertse van die Spartane
   gevind word. Sommige spekuleer dat die buitengewone hardheid van
   Spartaanse stale, die gevolg van onbewustelike vervaardiging van
   yster-mangaanlegerings is.

   In die 17de eeu, het die Duitse skeikundige Johan Glauber (daar word
   egter deur sommige mense geglo dat dit deur Ignites Kaim in 1770 ontdek
   is) die permanganaat vir die eerste keer voorberei. Teen die middel
   18de eeu, is mangaandioksied gebruik in die vervaardiging van chloor.
   Die sweedse skeikundige Scheele was die eerste om vas te stel dat
   mangaan 'n element is, en sy kollega, Johan Gottlieb Gahn, het die dit
   in 1774 as 'n suiwer element voorberei deur reduksie van die dioksied
   met koolstof. Rondom die begin van die 19de eeu, het wetenskaplikes
   begin om met die gebruik van mangaan in staalvervaardiging te
   eksperimenteer, en is die eerste patente vir sodanige toepassings van
   mangaan uitgereik. In 1816 is daar opgemerk dat die byvoeging van
   mangaan tot yster dit harder gemaak het, sonder om dit brosser te maak.
   In 1837 het die Britse akademikus Couper opgelet dat daar 'n verband
   bestaan het tussen 'n hoë blootstelling aan mangaan in die myne en
   Parkinson se siekte.

[wysig] Biologiese rol

   Mangaan is 'n noodskaaklike spoorvoeding vir alle lewensvorme.

   Die verskeidenheid klasse ensieme wat mangaan kofaktore het is groot en
   sluit klasse soos oksiedoreduktase, transferase, hidrolase, liase,
   isomerase, ligase, lektiene en integriene in. Die mees bekende
   mangaan-bevattende polipeptiede is waarskynlik arginase, 'n
   Mn-bevattende superoksied dismutase en die difteria toksien.

[wysig] Verspreiding

   Mangaanerts
   Mangaanerts

   Mangaan kom hoofsaaklik as pirolusiet (MnO[2]) en tot 'n mindere mate
   as rhodochrosiet (MnCO[3]) voor. Landgebaseerde neerslae is groot maar
   onreëlmatig verspreid; dié van die Verenigde State is van 'n lae
   gehalte wat 'n baie hoë ontginningskoste meebring. Suid-Afrika en die
   Oekraïne se neerslae verteenwoordig meer as 80% van die wêreld se
   bekende bronne terwyl Suid-Afrika se produksie 80% van die totale
   wêreldproduksie verteenwoordig as Sjina en die Ukraïne buite rekening
   gelaat word. Mangaan word ook in Burkina Faso ontgin.

   Geweldige groot neerslae van mangaan bestaan in mangaanknobbels op die
   seebodem. Pogings om ekonomies lewensvatbare metodes te ontwikkel om
   mangaanknobbels te ontgin is in die 1970's gestaak.

[wysig] Verbindings

   Kaliumpermanganaat word dikwels as reagens in die laboratorium gebruik
   vanweë sy oksideringseienskappe en vind ook gebruike as medisinale
   salwe (byvoorbeeld, vir die behandeling van vissiektes).

   Mangcaan(IV)oksied (mangaandioksied) word in droë-sel batterye gebruik
   en kan ook gebruik word om glas wat met spoorhoevelhede yster besoedel
   is te ontkleur. Mangaanverbindings kan ook gebruik word om glas 'n
   ametis kleur te gee en is dan ook verantwoordelk vir die kleur van
   ametis. Mangaandioksied word ook gebruik in die vervaardiging van
   suurstof en chloor en om swart verwe te droog.

   Die mees stabiele oksidasietoestand van mangaan is +2 en daarom word
   baie mangaan(II)verbindings aangetref, soos onder andere
   mangaan(II)sulfaat (MnSO[4]) en mangaan(II)chloried (MnCl[2]). Hierdie
   oksidasietoestand word dan ook waargeneem in die mineraal rhodochrosiet
   (mangaan(II)karbonaat). Die +3 oksidasietoestand kom ook voor in
   verbindings soos mangaan(II)asetaat, maar hierdie is nogal sterk
   oksideermiddels.

[wysig] Isotope

   Mangaan wat natuurlik voorkom bestaan uit 1 stabiele isotoop; ^55Mn. 18
   radio-isotope is al uitgeken, waarvan die mees stabiele een ^53Mn is
   met 'n halfleeftyd van 3.7 miljoen jaar, ^54Mn met 'n halfleeftyd van
   312.3 dae en ^52Mn met 'n halfleeftyd van 5.591 dae en die oorblywende
   isotope halfleeftye wat halfleeftye van minder as 3 ure het waar die
   oorgrote meerderheid daarvan halfleeftye van minder as 'n minuut het.
   Die element het ook 3 meta-toestande.

   Mangaan is deel van die ystergroep van elemente en daar word gereken
   dat dit in groot sterre net voor 'n supernova gevorm word. Mangaan-53
   verval na ^53Cr met 'n halfleeftyd van 3.7 miljoen jaar. Vanweë sy
   relatiewe kort halfleeftyd, is ^53Mn 'n uitgestorwe radionuklied.
   Mangaan isotope word dikwels in kombinasie met chroom isotope aangetref
   en word gebruik in isotoopgeologie.

   Mn-Cr isotoopverhoudings versterk die teoretieë oor die vroeëre
   geskiedenis van die sonnestelsel soos afgelei uit ^26Al en ^107Pd.
   Variasies in die ^53Cr/^52Cr en Mn/Cr verhoudings in verskeie
   meteoriete dui op 'n aanvanklike ^53Mn/^55Mn verhouding wat daarop dui
   dat die Mn-Cr isotope onderhewig was aan in-situ verval van ^53Mn in
   planetêre liggame. ^53Mn verskaf dus verdere bewys dat nukleosintetiese
   prosesse plaasgevind het net voor die vorming van die sonnestelsel.

   Die isotope van mangaan wissel in atoomgewig tussen 46 ame (^46Mn) tot
   65 ame (^65Mn). Die primêre vervalmodus voor die mees algemene isotoop,
   ^55Mn, is elektronvangs en die primêre modus daarna is beta verval.

[wysig] Voorsorgmaatreëls

   Mangaan in oormaat is toksies. Blootstelling aan mangaanstof en dampe
   behoort nie die vlak van 5 mg/m^3 selfs vir kort tydperke oorskry nie
   vanweë die uiters toksiese aard daarvan.

   Suur permanganaat oplossings sal baie soorte organiese materiaal
   waarmee hulle in kontak kom oksideer. Hierdie oksidasie proses kan
   selfs genoeg warmte vrystel om sommige organiese stowwe aan die brand
   te steek.

   In 2005 het 'n studie 'n moontlike verband tussen die inaseming van
   mangaan en toksiese effekte op die sentrale senuweestelsel van rotte
   vasgestel. Daar word vermoed dat langtermyn blootstelling aan die
   mangaan wat natuurlik in stortwater voorkom ook 'n risiko inhou.

   'n Vorm van senuweestelsel verval soortgelyk aan Parkinson se siekte,
   genaamd "manganisme" is al sedert die vroeë 19de eeu aan mangaan
   verbind. Die sweisnywerheid is al daarvan beskuldig dat dit
   verantwoordelik is vir gevalle van manganisme deur die inaseming van
   mangaandampe. Mangaan verskein op die OSHA se Gevaarlike stowwe lys en
   word beheer as gevolg van sy hoë vlak van toksisiteit.

[wysig] Sien ook

     * Kaliumpermanganaat
     * Magneet
     * Chemiese element
     * Periodieke tabel

[wysig] Verwysings

     * Los Alamos National Laboratory – Artikel oor Mangaan by die Los
       Alamos National Laboratory se werf.
     * Ooreenstemmende artikel in die Engelstalige Wikipedia

[wysig] Eksterne skakels

     * WebElements.com – se artikel oor Mangaan
     * Internasionale Mangaan Instituut
     * Parkinson se siekte en Mangaan
     * Artikel oor die moontlike Neurotoksiese gevare van mangaan
       inaseming deur stortwater.

   Kategorieë: Chemiese elemente • Oorgangsmetale

