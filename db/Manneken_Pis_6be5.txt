Manneken Pis


   Manneken Pis
   Manneken Pis
   Manneken Pis as Graaf Dracula. Die vampierkostuum is 'n namaaksel van
   dié wat die Britse akteur Christopher Lee in sy Dracula-films gedra het
   Manneken Pis as Graaf Dracula. Die vampierkostuum is 'n namaaksel van
   dié wat die Britse akteur Christopher Lee in sy Dracula-films gedra het

   Die Manneken Pis (soms ook Petit Julien genoem) is 'n bronsstandbeeld
   van sowat vyftig sentimeter, wat in die hart van die Belgiese hoofstad
   Brussel staan. Manneken Pis is as fontein ontwerp en verbeeld 'n klein
   seun wat urineer, maar simboliseer tegelykertyd die onafhanklike gees
   van die Brusselaars. Die figuur is vandag saam met die Grand' Place en
   die Atomium die bekendste simbool van die stad.
   Manneken Pis is reg vir Kersfees
   Manneken Pis is reg vir Kersfees
   Manneken Pis in die Brusselse Stoofstraat
   Manneken Pis in die Brusselse Stoofstraat

   Die standbeeld word in 1619 deur Jérôme Duquesnoy geskep, en die
   Brusselaars beskerm die figuur tydens die Franse beleg van die stad in
   1695. Die huidige standbeeld is 'n namaaksel, die oorspronklike verdwyn
   in die sestigerjare van die 20ste eeu.

   Daar is talle legendes rondom die ontstaan van die figuur. Een van
   hulle beweer dat dit 'n kind verbeeld wat eens die lont van 'n bom,
   waarmee die vyande die stad in brand wil steek, op sy eie manier geblus
   het. 'n Ander storie gaan oor 'n kind wat eers verdwyn het, maar later
   deur sy vader, 'n welgestelde Brusselse burger, in dieselfde houding
   gevind is soos Manneken Pis nou verbeeld.

   Dit is nou 'n tradisie om Manneken Pis by besondere geleenthede met die
   kleredrag van 'n bepaalde beroep of die heilige van die dag aan te
   trek. Tans is daar honderde kostuums, waarvan die meeste in die Maison
   du Roi, 'n museum van die stad Brussel op die Grand' Place, bewaar
   word. Manneken Pis beskik onder meer ook oor 'n uniform, wat deur die
   voormalige staatshoof en partyleier van die Duitse Demokratiese
   Republiek, Erich Honecker, aan hom geskenk is.

   Die waterstraal word vroeër tydens bepaalde feeste vervang deur minder
   deursigtige vloeistowwe soos heuningdrank en wyn. In 1890 word in
   Brussel twee dae lank fees gevier, en die klein weldoener bied vir die
   laaste keer wyn en lambic, 'n Brusselse bier, aan.

[wysig] Eksterne skakel

     * Manneken Pis : Virtuele besoek

   Kategorieë: België • Kuns

