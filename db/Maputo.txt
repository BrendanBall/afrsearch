Maputo


                                                 Maputo
                                                       (Vroeër:
                                                       Lourenço Marques)
                                                  Kaart              Wapen

                                                                      Vlag

                                                   Land          Mosambiek
                                             Koördinate 25°54' S, 32°34' O
                                               Stigting               1875
                                             Oppervlak:
                                               - Totaal          300 vk km
                                      Hoogte bo seevlak               -- m
                                             Bevolking:
                                        - Totaal (2005)          1 114 000
                                   - Bevolkingsdigtheid        3 713/vk km
                                                Tydsone             UTC +2
                                             - Somertyd                 --
                                President van Stadsraad      Eneas Comiche
                                      Amptelike Webwerf                 --

   Maputo (vroeër: Lourenço Marques) is die hoofstad van Mosambiek met 'n
   oppervlak van 300 vierkante kilometer en 1 114 000 inwoners (2005). Die
   metropolitanse gebied van Maputo, wat die voorstad Matola insluit, het
   'n bevolking van 1 744 000.

   Die ekonomie van die stad is hoofsaaklik afhanklik van sy hawe
   aangesien dit geleë is aan die Indiese Oseaan. Die amptelike bevolking
   is ongeveer een miljoen, maar dit word gereken as baie hoër indien
   informele nedersettings in ag geneem word.

   Maputo is geleë by 25°54'55" Suid, 32°34'35" Oos (-25.915278,
   32.576389), [1] aan die die westekant van Maputobaai by die mond van
   die Temberivier. Die baai is 95 km lank en 30 km wyd. Die Maputorivier
   mond aan die suidelike kant van die baai. Die stad word omring deur
   Maputo Provinsie, maar word as 'n provinsie op sy eie bestuur.
   'n Uitsig oor Maputo
   'n Uitsig oor Maputo

   Toe dit gestig is die einde van die 18de eeu, is die stad vernoem na
   Lourenço Marques, die Portugese handelaar wat die area eerste verken
   het in 1544. In 1895 het konstruksie van 'n spoorlyn na Pretoria
   veroorsaak dat die stad se bevolking aansienlik gegroei het, en
   Lourenço Marques het uiteindelik die hoofstad van Mosambiek geword.
   Nadat Mosambiek in 1975 onafhanklikheid ontvang het van Portugal, is
   die naam van die stad verander na Maputo. Die naam het waarskynlik sy
   oorsprong by 'n ou berugte stamleier, Maputa, wat eens op 'n tyd die
   streek regeer het.

   Mosambiek se eerste universiteit, Universidade Eduardo Mondlane, is in
   Maputo. Die stad het ook 'n museum van Mosambiekse geskiedenis, 'n
   militêre museum, en die Rooms-Katolieke katedraal van Ons Dame van
   Fatima.

   Maputo is 'n beplande stad met vierkantige straatblokke en wye strate,
   met Portugese argitektoniese invloed uit die 70's. Meeste Portugese het
   die land verlaat na die onafhanklikheidsoorlog in 1975. Die verlies aan
   kapitaal en vaardigheid tesame met die afgelope burgeroorlog, het die
   land in 'n verwaarloosde posisie gelaat. Die stad self is egter nooit
   vernietig nie aangesien dit as neutrale grond gesien in beide die
   koloniale en burgeroorlog. Ekonomies kry die stad egter swaar as gevolg
   van gebrek aan beleggings en wanbestuur deur die regering.

   Die strand by Maputo is vernietig deur stortafval in die baai asook
   seeboerdery deur Russiese oorlogskepe. Die see se toestand blyk wel
   besig te wees om te verbeter, en daar is hoop dat verbeterde sanitêre
   maatreëls verandering sal bring binne die volgende paar jaar.
   Avenida Central in koloniale Lourenço Marques (nou Maputo), c. 1905
   Avenida Central in koloniale Lourenço Marques (nou Maputo), c. 1905

   Vandag is Maputo 'n smeltpot van verskeie kulture, met 'n sterk
   Suid-Afrikaanse invloed. Die kos is 'n kombinasie van Portugese en
   Moslem-cuisine, en seekos is algemeen.

[wysig] Ekonomie

   Maputo beskik oor 'n moderne oseaanhawe, wat onder meer die uitvoer van
   steenkool, katoen, suiker, chroom, sisal, kopra en hardehout hanteer.

   Die plaaslike nywerhede vervaardig sement, potte, meubels, skoene en
   gomlastiek. Daar is ook 'n aluminiumaanleg, Mozal, en 'n raffinadery.

   Die plaaslike sandstrande begin geleidelik meer toeriste toeriste lok.

[wysig] Eksterne skakels

     * Imagens de Maputo

   Kategorieë: Mosambiek • Hoofstede in Afrika • Stede in Mosambiek

