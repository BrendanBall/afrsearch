Maputobaai


   Maputobaai uit die ruimte, Januarie 1990
   Maputobaai uit die ruimte, Januarie 1990

   Maputobaai (Baia de Maputo), voorheen Delagoabaai (Port. "baai van die
   lagoen") is 'n inham van die Indiese Oseaan aan die kus van Mosambiek,
   tussen 25 40 en 26 20 S., met 'n lengte van 70 m noord na suid en 'n
   breedte van ongeveer 20 m.

[wysig] Beskrywing

   Die baai is in die noordelike deel van 'n reeks lagoens wat gevind word
   aan die kus vanaf St. Lucia in Suid-Afrika. Die opening van die baai is
   aan die noord-oostelike kant. Die suidelike deel van die baai word
   gevorm deur 'n peninsula, bekend as die Inhacaskiereiland, wat aan die
   binne of westelike kant veilige hawe bied. Port Melville is aan die
   noord-westelike punt. Noord van die peninsula is Inhaca-eiland, en
   verder aan 'n kleiner eiland bekend as Olifante-eiland.

   Alhoewel Maputobaai vlak is op verskeie plekke en 'n rif digby die
   ingang het, is dit 'n waardevolle hawe wat deur groot vaartuie in alle
   seisoene gebruik kan word. Die omliggende landskap is laag en baie
   ongesond, maar Inhaca-eiland het 'n hoogte van 240 voet, en word
   gebruik as 'n sanatorium. Die Manhissa of Komatirivier, vloei die baai
   binne aan die noordekant, verskeie kleiner spruite uit die Lebomboberge
   ontmoet in die middel van die baai in 'n monding bekend as Espirito
   Santo (algemeen bekend as die Engelserivier), en die Maputorivier (wat
   ontspring in die Drakensberge) vloei vanaf die suide van die baai
   binne, as ook die Umfusirivier. Verskeie seekoeie en krokodille word in
   die riviere aangetref.

[wysig] Geskiedenis

   Die baai is in 1502 ontdek deur die Portugese reisiger Antonio de
   Campo, een van Vasco da Gama se reisgenote. Nie lank daarna nie is die
   Portugese pos Lourenço Marques (nou Maputo) aan die noordelike kant van
   die Engelserivier opgerig.

   In 1720 het die Verenigde Oos-Indiese Kompanjie 'n fort en fabriek
   gebou onder beheer van die Kaapkolonie. Vir 'n paar maande in 1722 is
   die fort beset deur seerowers, en uiteindelik finaal ontruim in
   Desember 1730.

   Daarna het die Portugese met tussenposes handelsposte langs die monding
   opgerig wat beskerm is deur klein forte. Aanvalle deur die plaaslike
   stamme het die Portugese genoop om 'n verdrag te sluit met plaaslike
   stamhoofde. Dit het uiteindelik gelei tot die militêre besetting van
   die land deur die Portugese—ten spyte van die Britte se beste pogings,
   asook latere pogings deur die Transvaalse regering.

   Maputobaai het onder Portugese beheer gebly totdat Mosambiek
   onafhanklikheid verkry het in 1975.
   Kategorieë: Geografie • Mosambiek

