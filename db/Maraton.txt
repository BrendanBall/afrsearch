Maraton


   Atlete in 'n moderne maraton, die 29ste Jaarlikse Marinekorps Maraton
   in Washington, D.C.
   Atlete in 'n moderne maraton, die 29ste Jaarlikse Marinekorps Maraton
   in Washington, D.C.

   Alhoewel die woord maraton soms gebruik word om enige gebeurtenis wat
   lank aanhou of wat uithouvermoë verg, te beskryf, is 'n maraton
   tegniesgesproke 'n naelloopwedren met 'n afstand van 42,195 km (26 myl
   en 385 treë).

   Die naam van die wedloop gedenk 'n gebeurtenis toe Phidippides, 'n
   Griekse soldaat wat, volgens Herodotus (boek IV, 105) 'n afstand van
   ongeveer 230 km (140 myl) gehardloop het vanaf die dorp Marathon na
   Sparta om hulp te ontbied.

   Die idee om die wedren te organiseer, het gekom van Michel Bréal, wat
   die item op die program van die Eerste Moderne Olimpiese Spele in 1896
   in Athene, Griekeland, wou plaas. Die idee was ondersteun deur Pierre
   de Coubertin en die Grieke. Die Grieke het 'n keuringswedren gehou vir
   die Olimpiese maraton, wat gewen is deur Charilaos Vasilakos. Gedurende
   die eerste aantal jare was die afstand van die maraton ongeveer 40 km
   (25 myl), wat ook die afstand tussen Marathon en Athene is. Die 1908
   Olimpiese maraton in Londen was aanvanklik vasgestel op 26 myl,
   beginnende by Windsorkasteel en met die wenstreep by die Olimpiese
   Stadium, maar die wedren se organiseerders het 386 treë by die roete
   gevoeg sodat die hardlopers voor die koninklike verhoog eindig. Hierdie
   afstand (42,195 km) is in 1921 aanvaar deur die Internasionale Amateur
   Atletiek Federasie (Engels: International Amateur Athletic Federation)
   (IAAF) as die amptelike maratonafstand.

   Tot 1 Januarie 2004, is wêreldrekords nie amptelik erken deur die IAAF
   nie. Voorheen was na die beste tye vir die maraton eenvoudig verwys as
   die 'wêreld beste' tye. Die roete vir die maraton moet aan die
   IAAF-vereistes vir 'n rekord voldoen om erken te word. Die verskeie
   roetes, hoogte-bo-seespieël en oppervlaktes verskil heelwat, en dus is
   dit moeilik om die roetes werklik te vergelyk. Tipies word die
   vinnigste tye vir die maraton behaal op relatiewe plat roetes naby
   seespieël, met goeie weersomstandighede en met behulp van pas-aangeërs.

   Die wêreldrekord vir mans oor die afstand is 2 ure 4 minute en 55
   sekondes, behaal in die Berlynmaraton deur Paul Tergat op 28 September
   2003 (erken as die wêreldrekord deur die IAAF op 1 Januarie 2004). Dit
   was 'n verbetering van 20 minute en 44 sekondes sedert 1947. Die
   wêreldrekord vir vroue is behaal deur Paula Radcliffe in die
   Londen-maraton op 13 April 2003, in 2 ure 15 minute en 25 sekondes.

[wysig] Die hardloop van 'n maraton

   Die voltooiing van 'n maraton word gereeld beskou as 'n bomenslike
   uitdaging, maar verskeie afrigters glo dat dit moontlik is vir enige
   iemand wat die nodige tyd en moeite insit. Baie mense wat 'n maraton
   voltooi loop gedeeltes of die hele afstand.

[wysig] Oefening

   'n Vaas van 530 v.C. wat atlete in 'n maraton uitbeeld.
   'n Vaas van 530 v.C. wat atlete in 'n maraton uitbeeld.

   Vir meeste hardlopers, is die maraton die langste wedren wat hulle ooit
   aandurf. Baie afrigters glo dat die belangrikste element in
   maratonvoorbereiding die lang hardloopsessies is. Gewoonlik probeer
   nie-kompeterende hardlopers 'n maksimum van ongeveer 40 myl (64 km) 'n
   week oefen. Meer ervare maratonatlete hardloop langer afstande of meer
   kilometers gedurende die week.

   'n Goeie oefenprogram duur ongeveer 5 tot 6 maande en die
   hardloopafstand word elke twee weke 'n bietjie verleng.

   Gedurende die voorbereiding vir 'n maraton is dit belangrik om die
   liggaam genoeg tyd te gee om te herstel. Indien enige moegheid of pyn
   ervaar word, is dit nodig om 'n paar dae te rus sodat die liggaam kan
   herstel.

[wysig] Bekende maratonwedlope

   'n Foto van 'n maraton tydens die 1896 Olimpiese Spele.
   'n Foto van 'n maraton tydens die 1896 Olimpiese Spele.

   Verskeie stede rondom die wêreld hou 'n jaarlikse maraton, onder
   andere:
     * Berlyn-maraton
     * Boston-maraton
     * Chicago-maraton
     * Honolulu-maraton
     * Londen-maraton
     * Marine Corps-maraton
     * New York Stad-maraton
     * Twin Cities-maraton
     * Stockholm-maraton

   Suid-Afrika het twee baie bekende wedlope wat wêreldwyd groot agting
   geniet:
     * Twee Oseane-maraton in Kaapstad
     * Comrades-maraton - Pietermaritzburg na Durban (elke jaar verander
       die rigting)

   Kategorie: Maratons

