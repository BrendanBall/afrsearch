Marek Edelman


   Marek Edelman, Warskou Universiteit, Warskou (Pole), 26 April, 2005.
   Marek Edelman, Warskou Universiteit, Warskou (Pole), 26 April, 2005.

   Marek Edelman (gebore 31 December, 1922) is 'n Joodse en Poolse
   politiese en sosiale aktivis, 'n kardioloog en die laaste lewende leier
   van die Warskou Ghetto Opstand.

   Edelman is in 1922 in Homel (nou Belarus) gebore, maar het kort daarna
   saam met sy ouers na Warskou verhuis. In 1942 was Edelman, as 'n leier
   van die Algemene Joodse Arbeidersunie, een van die vegters van die
   ondergrondse Żydowska Organizacja Bojowa ("Joodse Gevegsorganisasie")
   In die Warskou Ghetto Opstand van April tot Mei 1943, onder leiding van
   Mordechai Anielewicz, het Edelman een van die ZOB se drie
   sub-bevelvoerders geword wat in die borselmakers se area van die ghetto
   gevestig was. Edelman het die opstand se onderdrukking oorleef, asook
   die vernietiging van die ghetto en het ontsnap te danke aan hulp van
   ondergrondse aktiviste van die Armia Ludowa ("Volk se leër"). Hy het by
   die Poolse ondergrondse Armia Krajowa ("Tuisleër") aangesluit en het in
   die somer van 1944 deelgeneem aan die Warskou Opstand.

   Na die Tweede Wêreldoorlog het Edelman aan die Mediese Universiteit van
   Łódź gestudeer. In 1976 het hy 'n aktivis by die Komitet Obrony
   Robotników ("Werkers Verdegingskomitee") geword en later by die
   Solidariteitsbeweging aangesluit. In die periode tussen 13 Desember
   1981 tot 22 Julie 1983 het daar onrus in Pole geheers en het die
   regering alle demokraties partye verban, waaronder ook die
   Solidariteitsbeweging en Edelman was in 1981 gevange geneem. Hy het
   egter later as lid van die Poolse parlement gedien van 1989 tot 1993.

   Op 17 April, 1998 was Marek Edelman Pole se hoogste dekorasie toegeken:
   die Orde van die Wit Arend.

   In 'n 2004-onderhoud het Edelman die Irak-oorlog ondersteun en gesê dat
   alle vorms van fasisme, hetsy dit Nazisme, Baathisme of Islamisme is,
   ten alle kost oorwin moet word.

   In Hanna Krall se boek "Zdążyć przed Panem Bogiem" ("Wees daar voor
   God") verhaal Edelmain die Warskou Ghetto Opstand in detail.

[wysig] Bronnelys

     * Marek Edelman, Resisting the Holocaust: Fighting Back in the Warsaw
       Ghetto, Ocean Press, 2004, ISBN 1-876175-52-4.
     * Hanna Krall, Shielding the Flame, Henry Holt & Co., 1986, ISBN
       0-03-006002-8.

[wysig] Eksterne skakels

     * Marek Edelman se lewensverhaal op die Peoples Archive-webwerf.
     * The Ghetto Fights, deur Marek Edelman.
     * Edelman se biografie.
     * Onderhoud met Marek Edelman oor Irak.

   Kategorieë: Tweede Wêreldoorlog • Poolse aktiviste • Poolse politici •
   Sjoa

