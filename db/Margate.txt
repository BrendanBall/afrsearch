Margate


   Margate se hoofstrand
   Margate se hoofstrand

   Margate is 'n kustelike vakansiedorp aan die suid-kus van
   KwaZulu-Natal, en is ongeveer 20km suidoos van Port Shepstone geleë.
   Die rivier wat in die see vloei by Margate is bekend as die
   "Nkongweni"-rivier (plek van onthaal) omdat daar berig word dat die
   oorspronklike inwoners baie wreed was met reisigers, en dat die
   reisigers hulle moes smeek vir gasvryheid. In 1908, het Henry
   Richardson, 'n Engelse stadsbeplanner die dorp uitgelê en dit Margate,
   Kent genoem, na 'n ander kustelike vakansiedorp aan die noordkus van
   Kent, in die Verenigde Koninkryk.

   Margate beskik oor pragtige strande vir onder andere swem,
   branderplankry, en snorkel. Daar is ook baie woonstelle wat
   akkommodasie bied aan inwoners en besoekers. Gekomplimenteer deur 'n
   straat vir inkopies en talle restaurante, kroeë en nagklubs, is Margate
   'n gesogte plek onder Suid-Afrikaners en buitelandse besoekers, en die
   spandeer graag hulle vakansies hier.

   Die dorp is op sy besigste gedurende skoolvakansies en op publieke
   vakansiedae wanneer binnelanders na die kus reis. Kersfees en Paasfees
   is veral besige tye, met Margate se hoofstraat gewoonlik erg toe onder
   die verkeer.

   Margate het die wêreld se hoofnuus gemaak in 1922 (alhoewel hierdie
   datum betwis word, en sommige meen dit is 1924) toe 'n enorme, wit,
   wollerige kreatuur (gedoop as "Trunko" as gevolg van die groot
   olifantagtige slurp wat dit gehad het) op die strand uitgespoel het.
   Ongelukkig was die "Margate Monster" te ver ontbind om dit ordentlik te
   kon identifiseer.
   Kategorieë: Kwazulu-Natal • Dorpe in Suid-Afrika

