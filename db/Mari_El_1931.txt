Mari El


                                                 Republiek Mari El
                                             (Республика Марий Эл)
                                    Ligging van Mari El in Rusland
                                        Land:    Russiese Federasie
                               Russiese naam:   Республика Марий Эл
                              Plaaslike naam:   Республика Марий Эл
                                      Status:    Outonome republiek
                                     Distrik:                 Wolga
                                    Hoofstad:           Josjkar-Ola
                           Rang: oppervlakte:                    72
                                 Oppervlakte:               23372,3
                            Wateroppervlakte:          928 km² (4%)
                             Rang: bevolking:                    66
                                   Bevolking:        72 7979 (2002)
                                        Tale:         Russies, Mari
                                     Distrik:      Noordwes-Rusland
                                   Godsdiens: Russies-Ortodoks,
                                                      oudgelowig ortodoks,
                                                          soennisme, marla
                                   President:       Leonid Markelof
                         Amptelike webtuiste:           gov.mari.ru
                                   Volkslied: Volkslied van Mari El
                                     Tydsone:                     3
                                Wapen
                                                               Vlag

   Mari El (Russies: Республика Марий Эл; Respoeblika Mari El) is ’n
   outonome republiek in die Russiese Federasie.

   Inhoud

        * 1 Geskiedenis
        * 2 Geografie
             + 2.1 Klimaat
        * 3 Bevolking
        * 4 Politiek
        * 5 Ekonomie

[wysig] Geskiedenis

   Die outonome oblast Mari ontstaan op 4 November 1920 en word op 5
   Desember 1936 herorganiseer in die Mari-OSSR. Die outonome republiek
   Mari El in sy huidige vorm ontstaan op 22 Desember 1990.

[wysig] Geografie

   Mari El is in die oostelike deel van die Oos-Europese Vlakte, langs die
   Wolga, geleë. Die moerasagtige Mari-laagvlakte lê in die weste van die
   republiek. 57% van die republiek is bedek met bosse. Die hoogste punt
   is 278 meter.

   Daar is 476 rivere en meer as 200 mere in Mari El. Die meeste is maar
   klein en gewoonlik bevrore van die helfte van November tot die helfte
   van April. Groot, bevaarbare riviere is die Wetloega in die uiterste
   weste en die Wolga langs die suidgrens.

   Die republiek grens in die noorde aan die oblast Nizjni Nowgorod, in
   die ooste aan die oblast Kirof, in die suide aan Tartarië en in die
   weste aan Tsjoewasjië.

[wysig] Klimaat

   Mari El het ’n gematigde landklimaat. Die winters is gematig koud met
   sneeu. Die somers is warm en dikwels vogtig (reën).
     * Gemiddelde temperatuur Januarie: −13°C
     * Gemiddelde temperatuur Julie: +19°C
     * Gemiddelde jaarlikse neerslag: 450-500 mm

[wysig] Bevolking

   Die belangrikste bevolkingsgroepe is Mari's en Russe. Die Mari's praat
   ’n Finoegriese taal. Die standaardtaal is die oostelike variant, die
   Weide-Mari (марий йылме). Die westelike Berg-Mari (мары йлмы) het
   minder sprekers en word as ’n variant beskou.

   Die Mari's het voor die Russiese Rewolusie van 1917 geen toegewese
   gebied gehad nie. Nou woon net 48,3% van die volk in Mari El. Die
   meeste woon in ander dele van Rusland; 4,1% woon buite Rusland. Russe
   vorm 47,5% van die bevolking, gevolg deur die Mari's (42,9%) en Tartare
   (6%).

[wysig] Politiek

   Die hoof van die regering is die president. In 2004 was Leonid
   Igorewitsj Markelof die president. Hy is verkies in Januarie 2001.

[wysig] Ekonomie

   Die republiek het feitlik geen grondstowwe wat van nywerheidsbelang is
   nie. Ander natuurlike bronne is: turf, bronwater en kalksteen.

   Die mees ontwikkelde nywerhede is masjienbou, metaal- en houtbewerking
   en voedsel. Die meeste ondernemings is in die hoofstad, Josjkar-Ola.
   Deelgebiede van Rusland

   Outonome republieke Adigea | Altai | Basjkortostan (Basjkirië) |
   Boerjatië | Chakassië | Dagestan | Ingoesjetië | Jakoetië |
   Kabardino-Balkarië | Kalmikië | Karatsjai-Tsjerkessië | Karelië | Komi
   | Mari El | Mordowië | Noord-Ossetië | Oedmoertië | Tartarstan |
   Tsjetsjnië | Tsjoewasjië | Tiwa
   Krais Altai | Chabarofsk | Kamtsjatka | Krasnodar | Krasnojarsk | Perm
   | Primorski | Stawropol | Zabaikalski (vanaf 1 Maart 2008)
   Oblaste Amoer | Archangelsk | Astrachan | Belgorod | Brjansk | Irkoetsk
   | Iwanowo | Jaroslawl | Kaliningrad | Kaloega | Kemerowo | Kirof |
   Koergan | Koersk | Kostroma | Leningrad | Lipetsk | Magadan | Moermansk
   | Moskou | Nizjni Nowgorod | Nowgorod | Nowosibirsk | Oeljanofsk | Omsk
   | Orenburg | Orjol | Penza | Pskof | Rjazan | Rostof | Sachalin |
   Samara | Saratof | Smolensk | Swerdlofsk | Tambof | Tjoemen | Toela |
   Tomsk | Tsjeljabinsk | Twer | Wladimir | Wologda | Woronezj | Wolgograd
   Outonome oblaste Joodse Outonome Oblast
   Outonome distrikte Chanto-Mansië | Jamalië | Nenetsië | Tsjoekotka
   Federale stede Moskou | Sint Petersburg
   Kategorie: Russiese deelgebiede

