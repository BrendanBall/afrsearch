Maria Pia-brug


   Afbeelding uit 1877
   Afbeelding uit 1877
   Eietydse foto van die Maria Pia Brug
   Eietydse foto van die Maria Pia Brug

   Die Maria Pia brug (Portugees: Ponte de D. Maria Pia) is 'n enkelspoor
   spoorbrug in Portugal oor die Douro tussen Porto en Vila Nova de Gaia.
   Die spoorlyn is nie meer in gebruik nie nadat dit in 1991 vervang is
   deur die nuwe São João brug wat deur die ingenieur Edgar Cardoso
   ontwerp is.

[wysig] Naam

   Die brug is vernoem na die Portugese koningin Maria Pia de Sabóia (1861
   — 1889) van die huis van Savoye, prinses van Italië. Op 4 November 1877
   word die brug feestelik geopen deur die Portugese koningspaar. Die
   nabygeleë baie soortgelyke brug, die Dom Luis I-brug, heet na haar man,
   Dom Louís I, koning van Portugal (1861 - 1889).

[wysig] Ontwerp en konstruksie

   Die totale lengte van die staal boogbrug is 352 m. Die middelste boog
   was ten tye van die opening in 1877 die grootste ter wêreld.

   Die brug, met enkelspoor, is tussen 1875 en 1877 deur Gustave Eiffel en
   Théophile Seyrig gebou.

   Die Maria Pia brug is tot 1991 vir spoorwegverkeer gebruik. Sedertdien
   is treinverkeer oor die Douro op die nuut geboude São João brug verlê.
   Kategorieë: Portugal • Brûe

