Marita van der Vyfer


   Marita van der Vyver is ‘n Afrikaanse skrywer wat in 1958 gebore is.

   Sy voltooi haar laerskoolloopbaan in Bellville en Welgemoed, hoërskool
   in Menlopark en Nelspruit. Daarna kry sy ‘n studiebeurs om aan die
   Universiteit van Stellenbosch te studeer, war sy in 1978 ‘n B.A. graad
   verwerf. In 1979 voltooi sy ‘n honneurs in joernalistiek en later 'n
   meestersgraad in joernalistiek. Ná 'n paar jaar oorsee werk sy vir Die
   Burger as verslaggewer, as kopieskrywer by Leserskring, en daarna as
   artikelskrywer by Sarie. Haar eerste jeugverhaal is Van Jou Jas (1982),
   gevolg deur twee jeugboeke, Tien vir 'n vriend (1987) en Eenkantkind
   (1991).

   Haar eerste roman vir volwassenes, Griet skryf 'n sprokie, het in 1992
   verskyn. Die roman is bekroon met die ATKV-prys, die M-Net-boekprys en
   die Eugène Maraisprys. Dié boek is later vertaal in Engels, Nederlands,
   Duits, Frans, Italiaans, Spaans, Sweeds, Tsjeggies, Sjinees en
   Hebreeus. Van der Vyfer skryf daarna in 1994 'n roman, Dinge van 'n
   kind (1994). In 1997 skryf sy haar eerste boek vir jong kinders,
   Olinosters op die dak. Wegkomkans volg in 1999 gepubliseer en Griet kom
   weer in 2001. Haar nuutste jeugboek is Die ongelooflike avonture van
   Hanna Hoekom, terwyl haar nuutste roman Die hart van ons huis in 2004
   uitgegee word.

   Van der Vyfer woon sedert 1999 saam met haar Franse man en vier kinders
   op die Franse platteland.

[wysig] Bron

     * http://www.stellenboschwriters.com

   Kategorie: Afrikaanse skrywers

