Marjorie Wallace


   Marjorie Wallace (1925, Edinburgh – 26 Junie 2005, Onrus) was 'n
   Suid-Afrikaanse skilder wat in Skotland gebore is en daar groot geword
   en studeer het.^[1] ^[2] Nadat sy die Afrikaanse skrywer Jan Rabie in
   Parys ontmoet het en met hom getroud is, het sy haar in 1955 saam met
   hom in Suid-Afrika gevestig.^[3]

   Marjorie Wallace het van 1942 tot 1947 kuns studeer by die Edinburgh
   College of Art. Sy het reeds vroeg 'n indruk gemaak as kunstenaar en
   het die jongste persoon nog geword om verkies te word tot die
   Koninklike Skotse Kunsakademie.^[2] In 1947 word die Andrew Grant
   reisbeurs aan haar toegeken wat dit vir haar moontlik maak om na Europa
   te reis. Sy woon 'n aantal jare in Parys waar sy aan 'n aantal groep
   uitstallings deelneem. Sy hou haar eerste solo-uitstalling in in
   Edinburgh in The Scottish Gallery.^[4]

   In Parys het sy die Afrikaanse skrywer Jan Rabie ontmoet. Wallace en
   Rabie is op 4 Januarie 1955 in die Britse Ambassade in Parys getroud.
   In Oktober 1955 verhuis die egpaar na Kaapstad waar hulle ’n huis in
   Groenpunt met Eric Laubscher en sy vrou Claude Boucharain gedeel
   het.^[4]

[wysig] Verwysings

    1. ^ Litnet, Marjorie Wallace, Besoek op 11 Julie 2007
    2. ^ ^2,0 ^2,1 The Government Information website, Marjorie Wallace
       (1925 - 2005), The Order of Ikhamanga in Bronze for outstanding
       contributions to the visual arts, Besoek op 11 Julie 2007
    3. ^ Sanlam Kunsgalery, Kunswerk van die maand: Sunny studio, Wallace,
       Marjorie, Besoek op 11 Julie 2007
    4. ^ ^4,0 ^4,1 Haydee Morgan-Hollander, Litnet, Met drif en vreugde:
       Haydee Morgan-Hollander gesels met Amanda Botha, Besoek op 11 Julie
       2007

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Suid-Afrikaanse skilders

