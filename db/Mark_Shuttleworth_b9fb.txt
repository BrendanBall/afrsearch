Mark Shuttleworth


   Mark Shuttleworth in die ruimte, 27 April 2002
   Mark Shuttleworth in die ruimte, 27 April 2002

   Mark Shuttleworth (gebore 18 September 1973) is 'n Suid-Afrikaanse
   entrepreneur. Shuttleworth is gebore in Welkom, in die Vrystaat. As 'n
   vroeë ruimtetoeris, was hy die eerste burger van 'n Afrika-land in die
   ruimte. Hy woon tans in Londen en het burgerskap van beide Suid-Afrika
   en Brittanje.

   Ná die voltooiing van sy skoolloopbaan aan die Diocesan Kollege, het
   Shuttleworth 'n sake- en wetenskapgraad in finasies en
   inligtingstelsels aan die Universiteit van Kaapstad verwerf.
   Shuttleworth het op 25 April 2002 wêreldwyd bekend geword as 'n
   burgerlike ruimtevaarder aanboord die Russiese Sojoes TM-34-missie,
   waarvoor hy ongeveer VSA $20 miljoen betaal het. Twee dae later, het
   die Soyuz-ruimteskip by die internasionale ruimtestasie aangekom, waar
   hy agt dae lank gebly het. Shuttleworth het deelgeneem aan eksperimente
   oor vigs- en genoomnavorsing. Op 5 Mei keer hy terug na die aarde. Ten
   einde aan die vlug deel te neem het Shuttleworth 'n jaar lank opleiding
   en voorbereiding ondergaan, sewe maande daarvan by Sterrestad in
   Moskou.

   Inhoud

        * 1 Thawte
        * 2 HBD Venture Capital
        * 3 Die Shuttleworthstigting
        * 4 Canonical en Ubuntu
        * 5 Eksterne Skakels

[wysig] Thawte

   In 1995, het Shuttleworth Thawte gestig, wat gespesialiseer het in
   digitale sertifikate en internetveiligheid. Hy verkoop Thawte in
   Desember 1999 aan VeriSign vir R3,5-miljard.

[wysig] HBD Venture Capital

   Hy stig HBD Venture Capital, 'n besigheidsbroeikas en
   waagkapitaalvoorsiener.

[wysig] Die Shuttleworthstigting

   In 2001 stig hy die Shuttleworthstigting, 'n nie-winsgewende
   organisasie toegespits op sosiale inovasie wat ook onderwys en
   oopbronprojekte in Suid-Afrika befonds, byvoorbeeld The Freedom Toaster
   sagtewareprojek.

[wysig] Canonical en Ubuntu

   Shuttleworth het deelgeneem as 'n Debian-ontwikkelaar in die 1990s, en
   in 2004 het hy teruggekeer na die Linuxwêreld deur die befondsing van
   die ontwikkeling van Ubuntu Linux, 'n gebruiksvriendelike weergawe van
   Linux, deur sy maatskappy Canonical Ltd. In 2005 stig hy die
   Ubuntustigting en maak 'n aanvanklike belegging van VSA $10 miljoen.
   Fondse van die stigting word gebruik om Ubuntu medewerkers te vergoed.
   In September 2005, het hy 'n 65% aandeel in ImpiLinux gekoop.

[wysig] Eksterne Skakels

     * Mark Shuttleworth se tuisblad (Engels)
     * Spacefacts biografie van Mark Shuttleworth (Engels)
     * Die Shuttleworthstigting (Engels)
     * Onderhoud, Financial Times, Januarie 2006 (Engels)

   Kategorieë: Suid-Afrikaanse entrepreneurs • Ruimtevaarders

