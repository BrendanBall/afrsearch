Markgraaf


   Markgraaf (Duits: Markgraf) is 'n historiese adellike titel. Dit is 'n
   samestelling van die woorde mark, 'n grensprovinsie of landstreek, en
   graaf, koninklike bestuursamptenaar.^[1]

[wysig] Geskiedenis

   'n Markgraaf was aanvanklik in die Frankiese Ryk 'n koninklike beampte
   met graaflike of hertoglike bevoegdhede en militêre bevelvoerder in 'n
   grensmark of markgraafskap.^[2] Aangesien grensgebiede belangriker was
   vir die beskerming van koninkryke en ryke het hulle baie keer groter en
   belangriker as graafskappe in die binneland geword en het markgrawe
   aansienlike magte bekom. In die Heilige Romeinse Ryk onder
   Liudolfingern (919–1024) het nuwe Markgraafskappe ontstaan, soos die
   van die Markgraaf van Brandenburg, waarvan die heersers later deel
   gevorm het van die ryk se heerskappy.

   Meeste marke en die markgrawe wat dit regeer het was geleë aan die
   oostelike grens van die Karolingiese en later die Heilige Romeinse
   Ryk ; die twee Marche de Neustrie aan die grens van die Karolingiese
   Ryk met Bretagne en Normandië en die Marca Hispanica (Spaanse mark) op
   die grens met die More is noemenswaardige uitsonderings.

   In die Heilige Romeinse Ryk het twee van die marke ontwikkel tot twee
   van die magtigste state in Sentraal-Europa: die Mark Brandenburg het
   die kern van die latere Koninkryk van Pruise geword en Beierse Marchia
   Orientalis het die kern van Oostenryk geword deur die erf van verskeie
   Hongaarse en Boergondiese prinsdomme. Nog 'n mark 'n die suidooste is
   Stiermarke wat tot vandag toe voortbestaan as een van die Bundeslande
   (bondstaat) van Oostenryk.

   In die laat Middeleeue het markgraafskappe in oorerflike monargieë
   ontwikkel, wat vir alle praktiese doeleindes ekwivalent aan hertogdomme
   was, soos hulle hulle militêre belangrikheid verloor het. In die Goue
   Bul van 1356, uitgevaardig deur Karel IV, die Heilige Romeinse Keiser
   en Koning van Boheme, is die Markgraaf van Brandenburg as 'n elektor
   van die Heilige Romeinse Ryk erken. Dit het die markgraaf lidmaatskap
   besorg aan die hoogste kollege in die keiserlike diet wat die
   nie-oorerflike keiser verkies het. Die voorreg is te vore de facto
   beperk tot hertoë en drie prins-aartsbiskoppe (Keulen, Mainz en Trier);
   ander nie hertoglike lay lede het die Koning van Boheme en die
   Paltsgraaf van die Rynse Kurpfalz ingesluit. Die Koning van Boheme het
   self oor die Markgraafskap van Moravia regeer of 'n markgraaf aangestel
   in die amp.

   Soos die titel sy militêre konotasies verloor het, is dit alhoe meer as
   'n blote adellike rang gebruik wat hoë as enige ander Graaf was maar
   laer as 'n Hertog. Teen die tyd dat die monargië in Duitsland, Italië
   en Oostenryk tot 'n einde gekom het het nie een markgraaf oorgebly nie
   aangesien almal verhef is tot hoër titels.

   Die etimologiese opvolger van die markgraaf is markies wat ook in
   gebiede gebruik is wat nooit marke gehad het nie

[wysig] Verwysings

    1. ^ Etymologisch Woordenboek van het Nederlands, Besoek op 26
       Desember 2007
    2. ^ Meyers Lexocon online2.0, Markgraf, Besoek op 26 Desember 2007

   Kategorie: Adellike titels

