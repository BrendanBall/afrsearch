Marlene van Niekerk


   Inhoud

        * 1 Biografie
        * 2 Bibliografie
        * 3 Bronne
        * 4 Eksterne Skakels

[wysig] Biografie

   Marlene van Niekerk is op 10 November, 1954 in op die plaas in
   Tygerhoek naby Caledon in die Kaap gebore.

   Sy het in Riviersonderend en Stellenbosch skoolgegaan en het aan die
   Hoërskool Bloemhof gematrikuleer. Daarna het sy tale en filosofie aan
   die Universiteit van Stellenbosch studeer waar sy in 1978 haar MA graad
   verwerf het met 'n verhandeling oor die aard en belang van die literêre
   vormgewing in Friedrich Nietzsche se 'Also sprach Zarathustra'.

   In 1979 het sy na Duitsland getrek waar sy haar in die teaterwese
   bemoei het as leerlingdirekteur. Sy het onder ander in Stuttgart en
   Mainz gewerk. Van 1980 tot 1985 het sy haar studies in filosofie aan
   die Universiteit van Amsterdam in Nederland voortgesit en 'n
   doktorsgraad met 'n verhandeling oor die werke van Claude Lévi-Strauss
   en Paul Ricoeur voltooi.

   Na haar terugkeer na Suid-Afrika het sy filosofie aan die Universiteit
   van Zoeloeland en later die Universiteit van Suid-Afrika doseer. Daarna
   is sy as lektor in Afrikaans en Nederlands aan die Universiteit van die
   Witwatersrand aangestel.

   Marlene van Niekerk is tans Professor by die Department Afrikaanse en
   Nederlands van die Universiteit van Stellenbosch, waar sy ook
   programkoördineerder is vir die MA in kreatiewe Afrikaanse skryfkunde.

   Van Niekerk is meer bekend vir haar literêre werke en het nog nie veel
   in die filosofie publiseer nie. Nogtans raak haar werke temas soos
   armoede, die donker psige van Afrikaner, die mislukkings van apartheid,
   geslagsrolle, ens, aan. Sy is in 1978 met die Eugène Marais-prys en
   Ingrid Jonker-pryse bekroon en later met 'n Kanseliersprys van die
   Universiteit van Stellenbosch bekroon. Vir haar veelbekroonde roman,
   Triomf, wat wêreldwyd vertaal en gepubliseer is, is sy met 'n M-Net
   prys en 'n CNA-prys bekroon. Triomf het egter ook onder hewige kritiek
   deurgeloop omdat Afrikaners daarin op 'n stereotipiese wyse as agterlik
   uitgebeeld word.

[wysig] Bibliografie

     * Sprokkelster (digbundel), 1977

     * Groenster (digbundel), 1983

     * Die vrou wat haar verkyker vergeet het (kortverhale)

     * Triomf (roman), 1994

     * Agaat (roman), 2004

[wysig] Bronne

     * Stellenbosch Skrywers: Marlene van Niekerk
     * Kotzé, Jansie. Besoek die toneel van die misdaad saam met Marlene
       van Niekerk. Op Litnet
     * Roodt, Dan. Marlene van Niekerk se haatskrif. Op Praag

[wysig] Eksterne Skakels

     * Marlene van Niekerk

   Kategorieë: Suid-Afrikaanse filosowe • Afrikaanse skrywers

