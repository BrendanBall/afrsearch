Maroela


   Die maroela (Sclerocarya birrea (A. Rich.) Hochst) is 'n medium-grootte
   boom wat inheems is aan die miombo bosveld van Suider-Afrika en die
   Sudano-Sahelianreeks van Wes-Afrika. Dis 'n enkelstam boom met 'n wye
   kroon en kenmerke grys bas. Die maroela groei tot 18 m hoog en word
   meestal aangetref in oop bosveld. Die vrug van die maroela word gebruik
   in die bekende Amarula likeur. Die bome word nie gekweek nie; die
   vrugte word geoes vanaf wilde bome. Die vrug het 'n ligte geel skil,
   wit vleis ryk in vitamien C, en 'n groot pit. Dit is sappig wanneer dit
   geëet word. Maroelas behoort aan die plantfamilie Anacardiaceae.
   'n Maroelaboom in die Krugerwildtuin.
   'n Maroelaboom in die Krugerwildtuin.

   Algemene name: maroela (Afrikaans), Boran (Kenia) - didissa ; Engels -
   jelly plum, cat thorn, morula, cider tree, marula, maroola nut/plum;
   Hausa - dania; Kamba (Kenia) - muua; Kwangali - ufuongo; Lovedu -
   marula; Maasai (Kenia) - ol-mangwai; Meru (Kenia) - mura; Ndebele -
   iganu, ikanyi, umganu, umkano; Pedi [vrugte] - lerula, marula; Pedi
   [boom] - morula, merula; Pokot (Kenia) - oruluo; Portugees (Mosambiek)
   - canhoeiro; Ronga (Mosambiek) - ncanhi; Sebei (Kenia) - katetalum;
   Shangaan - nkanyi, inkanyi; Shona - mutsomo, mukwakwa, mushomo, muganu,
   mupfura; Shona [vrugte] - pfura; Shona [boom] - mufura, mafuna, marula;
   Swahili, Diga (Kenia) - mngongo; Swati - umganu; Swazi - umganu; Tonga
   - tsua, tsula, umganu; Tswana - morula; Tugen (Kenia) - tololokwo;
   Zoeloe [vrugte]- amaganu, [sade] - umganu, [boom] - umganu.

[wysig] Gebruike

     * Die sade is ryk aan protiene en vet en is 'n belangrike noodskos.
     * Die vrugte word algemeen vars geëet of gebruik in die voorbereiding
       van sap en alkoholiese drankies.
     * Maroela-olie, wat gemaak word uit die saad, word gebruik as
       velsorgolie. Dit is ryk in antioksidante en oleïensuur.
     * Die bas word gebruik in die behandeling en voorkoming van malaria.
       Die gom van die stam word gemeng met water en as en dan gebruik as
       ink deur sekere plaaslike inwoners in die streek.
     * Die bas bring ook 'n rooibruin kleursel voort wat gebruik word om
       tradisionele ware te kleur. Die blare word gekou om te help met
       slegte spysvertering.
     * Die vrugte word beskou as 'n baie effektiewe insekdoder en gebruik
       om vee te dip en te beskerm teen bosluise.

     * Die vrug van die maroela het bekendheid verwerf in die film Animals
       are Beautiful People deur Jamie Uys wat vrygestel is in 1974. In
       die film is verskeie wilde diere uitgebeeld wat dronk geword het
       nadat hulle gefermenteerde maroelavrugte geëet het. Latere
       navorsing het getoon dat dit hoogsonwaarskynlik is dat dit werklik
       kan gebeur. Olifante sal 'n reuse hoeveelheid gefermenteerde
       maroelas moet eet om enige effek te toon, en ander diere verkies
       die ryp vrugte. Die hoeveelheid water wat daagliks deur olifante
       gedrink word sal ook die effek van die vrugte in so 'n mate verdun
       dat hulle nie daardeur geraak sal kan word nie.

[wysig] Sien ook

     * Lys van Suid-Afrikaanse Inheemse Bome, Struike en Rankplante

   Kategorie: Bome van Afrika

