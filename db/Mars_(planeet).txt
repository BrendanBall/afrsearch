Mars (planeet)


   CAPTION: Mars    Mars se sterrekundige simbool

   Die planeet Mars
   Mars, soos waargeneem deur die Viking 1-wenteltuig
   Wentelbaaneienskappe
   Epoch J20000
   Aphelium afstand: 249,209,300 km
   Perihelium afstand: 206,669,000 km
   1.381497 AE
   Semi-belangrike as: 227,939,100 km
   1.523679 AE
   Eksentrisiteit: 0.093315
   Wentelperiode: 686.971 dae
   Sinodiese periode: 779.96 dae
   Gem. omwentelingspoed: 24.077 km/s
   Inklinasie: 1.850°
   5.65° tot die Son se eweneaar
   Lengteligging van stygende nodus: 49.562°
   Periheliumargument: 286.537°
   Natuurlike satelliete: 2
   Fisiese eienskappe
   Radius by die ewenaar: 3396,2 ± 0.1 km
   0.533 Aardes
   Radius na die pole: 3,376.2 ± 0.1 km
   0.531 Aardes
   Oppervlakte: 144,798,500 km²
   0.284 Aardes
   Volume: 1.6318×10^11 km³
   0.151 Aardes
   Massa: 6.4185×10^23 kg
   0.107 Aardes
   Gem. digtheid: 3.934 g/cm³
   Oppervlak-
   aantrekkingskrag: 3.69 m/s²
   0.376 g
   Ontsnappings-
   snelheid: 5.027 km/s
   Sideriese
   rotasieperiode: 1.025957 day
   24.62296 h
   Rotasiespoed
   by ewenaar: 868.22 km/h
   Aksiale neiging: 25.19°
   Regter styging van Noordpool: 21 h 10 min 44 s
   317.68143°
   Deklinasie: 52.88650°
   Weerkaatsingsvermoë: 0.15
   Oppervlak temp.:
      Kelvin
      Celsius
   min    gem.   maks
   186 K  227 K  268 K
   -87 °C -46 °C -5 °C
   Skyngrootte: +1.8 to -2.91^[1]
   Hoekgrootte: 3.5" — 25.1"^[1]
   Atmosfeer
   Oppervlaksdrukte: 0.7–0.9 kPa
   Samestelling: 95.72% Koolstofdioksied

   2.7% Stikstof
   1.6% Argon
   0.2% Suurstof
   0.07% Koolstofmonoksied
   0.03% Water vapor
   0.01% Stikstofmonoksied

   Mars is die vierde planeet vanaf die Son in ons Sonnestelsel. Die
   planeet is vernoem na Mars, die Romeinse god van oorlog. Daar word ook
   na Mars as die "Rooi Planeet" verwys, aangesien die planeet rooierig
   vertoon wanneer dit vanaf die aarde besigtig word.

   Mars is 'n aardse planeet met 'n dun atmosfeer. Die planeet se
   oppervlakeienskappe herinner beide aan die impakkraters van die Maan én
   die vulkane, valleie, woestyne en poolkappe van die Aarde. Mars is ook
   die tuiste van Olympus Mons, die hoogste bekende berg in die
   Sonnestelsel, en van Valles Marineris, die grootste diepkloof. Behalwe
   vir die planeet se geografiese eienskappe, is Mars se
   omwentelingsperiode en seisoenale siklusse ook soortgelyk aan dié van
   die Aarde.

   Tot en met die eerste verbyvlug deur Mariner 4 in 1965, is daar
   gespekuleer dat daar moontlik vloeibare water op die planeet se
   oppervlak kan wees. Hierdie spekulasies is gebaseer op periodiese
   wisselings in lig en donker dele, veral in die poolbreedteliggings, wat
   soos seë en kontinente gelyk het, terwyl lang, donker groewe deur
   sommige waarnemers geïnterpreteer is as besproeïngskanale vir vloeibare
   water. Dit is later bewys dat hierdie reguit groewe of lyne nie werklik
   bestaan nie, maar bloot 'n optiese illusie is. Van al die planete in
   die Sonnestelsel, word Mars egter steeds beskou as die waarskynlikste
   om vloeibare water te besit en miskien ook lewe.

   Mars word tans omring deur drie werkende, omwentelende ruimtetuie: die
   Mars Odyssey, Mars Express, en Mars Reconnaissance Orbiter. Geen ander
   planeet, behalwe die Aarde, besit soveel wenteltuie nie. Die oppervlak
   van die planeet is ook die tuiste van die twee Mars Exploration Rovers
   (die Spirit en die Opportunity), asook die Phoenix-landingstuig.
   Geologiese bewyse wat deur hierdie en voorafgaande missies versamel is,
   stel voor dat Mars voorheen 'n groot-skaalse waterdekking gehad het,
   terwyl waarnemings ook aandui dat klein, geyseragtige waterstromings
   moontlik in onlangse jare plaasgevind het.^[2] Waarnemings deur Nasa se
   Mars Global Surveyor wys dat dele van die suidelike poolkap aan die
   afneem is.^[3]

   Mars het twee mane: Phobos en Deimos. Beide die mane is klein en het
   onreëlmatige vorms. Hulle is moontlik gevange asteroïdes, soortgelyk
   aan 5261 Eureka, een van Mars se Trojaanse asteroïdes. Mars kan met die
   blote oog van die Aarde af gesien word. Sy skyngrootte nader -2,9:^[1]
   slegs Venus, die Maan en die Son is fisies helderder, alhoewel Jupiter
   aan die blote oog gewoonlik helderder as Mars vertoon.

   Inhoud

        * 1 Fisiese eienskappe
             + 1.1 Geologie
             + 1.2 Hidrologie
             + 1.3 Geografie
             + 1.4 Atmosfeer
             + 1.5 Klimaat
        * 2 Wenteling en omwenteling
        * 3 Mane
        * 4 Lewe
        * 5 Verkenning
             + 5.1 Vorige missies
             + 5.2 Huidige missies
             + 5.3 Toekomstige missies
             + 5.4 Sterrekunde op Mars
        * 6 Besigtiging
             + 6.1 2003 naaste nadering
             + 6.2 Geskiedkundige waarnemings
        * 7 Mars in kultuur
             + 7.1 Geskiedkundige konneksies
             + 7.2 Intelligente Marsmannetjies
             + 7.3 In fiksie
             + 7.4 In musiek
        * 8 Verwysings en aantekeninge
        * 9 Ekterne skakels

[wysig] Fisiese eienskappe

   Vergelyking van die grootte van die aardse planete (links na regs):
   Mercurius, Venus, Aarde en Mars.
   Vergelyking van die grootte van die aardse planete (links na regs):
   Mercurius, Venus, Aarde en Mars.

   Mars het ongeveer die helfte van die Aarde se radius en slegs een
   tiende van sy massa; Mars het 'n laer digtheid, maar sy oppervlakte is
   slegs 'n klein bietjie minder as die totaal oppervlakte van die Aarde
   se droeë land.^[1] Alhoewel Mars groter en meer massief is as
   Mercurius, het Mercurius 'n hoër digtheid. Dit beteken dat Mercurius 'n
   ietwat sterker swaartekrag by sy oppervlak het. Die rooierige voorkoms
   van Mars se oppervlak word veroorsaak deur yster(III)oksied, beter
   bekend as roes.^[4]

[wysig] Geologie

   Na aanleiding van wentelwaarnemings en die bestudering van 'n
   versameling meteoriet afkomstig van Mars, blyk dit dat Mars se
   oppervlak hoofsaaklik uit basalt bestaan. Sommige bewyse dui daarop dat
   'n deel van die planeet se oppervlak moontlik meer ryk aan silika is as
   tipiese basalt en moontlik soortgelyk is aan andesietrotse op Aarde.
   Hierdie rotsbelaaide oppervlak is deur die Mars Pathfinder afgeneem.
   Hierdie rotsbelaaide oppervlak is deur die Mars Pathfinder afgeneem.

   Alhoewel Mars nie 'n intrinsieke magnetiese veld het nie, het
   waarnemings gewys dat dele van die planeet se kors gemagnetiseer is en
   dat wisselende ommeswaaiing van die polariteit van sy dipoolveld in die
   verlede plaasgevind het. Hierdie paleomagnetisme van magneties vatbare
   minerale het eienskappe wat baie eenders is aan die wisselende
   magnetiese bande wat op die oseaanbodem van die Aarde gevind word. Een
   teorie, wat in 1999 gepubliseer is en in Oktober 2005 met behulp van
   die Mars Global Surveyor opnuut bestudeer is, is dat hierdie bande
   plaattektoniek vertoon wat 4 miljard jaar gelede op Mars verskyn het,
   voor die planetêre dinamo opgehou het om te werk en veroorsaak het dat
   die planeet se magnetiese veld weg kwyn.^[5]

   Huidige modelle van die planeet se binnekant dui op 'n kern met 'n
   radius van ongeveer 1,480 kilometer, wat hoofsaaklik uit yster bestaan
   met omtrent 14–17% swawel. Hierdie kern van ystersulfied is deels
   vloeistof en het twee maal die konsentrasie van die ligter elemente wat
   by die Aarde se kern bestaan. Mars se kern word omring deur 'n
   silikaatmantel, wat baie van die tektoniese en vulkaniese kenmerke van
   die planeet gevorm het, maar nou egter onaktief blyk te wees. Die
   gemiddelde dikte van die planeet se kors is ongeveer 50 km, met 'n
   maksimum dikte van 125 km.^[6] Die Aarde se kors het 'n gemiddelde
   dikte van 40 km, maar is slegs 'n derde so dik as dié van Mars,
   relatief tot die groottes van die twee planete.

   Die geologiese geskiedenis van Mars kan in baie epogge (tydvakke)
   gedeel word, maar die volgende is die drie hoofepogge.
     * Noachiese epog: Vorming van die oudste oorgeblewe oppervlaktes van
       Mars, 3,8 miljard jaar gelede tot 3,5 miljard jaar gelede.
       Oppervlaktes uit die Noachiese tydvak bevat baie impakkraters van
       aansienlike groottes. Dit word geglo dat die Tharsis-vulkaniese
       plato tydens hierdie periode gevorm is en later in die tydvak
       aansienlik deur vloeibare water oorstroom is. Die tydvak is vernoem
       na Noachis Terra, 'n landmassa op Mars.
     * Hesperiese epog: 3,5 miljard jaar gelede tot 1,8 miljard jaar
       gelede. Die Hesperiese epog word gekenmerk deur die vorming van
       uitgestrekte lawavlaktes. Die tydvak is vernoem na Hesperia Planum,
       'n streek op Mars.
     * Amazoniese epog: 1,8 miljard gelede tot tans. Amazoniese streke het
       min meteorietiese impakkraters, maar verskil in ander opsigte.
       Olympos Mons is in hierdie periode gevorm. Die tydvak is vernoem na
       Amazonis Planitia, een van die gladste vlaktes op Mars.

[wysig] Hidrologie

   'n Foto van mikroskopiese rotsvorms wat dui op tekens van water,
   afgeneem deur die Opportunity-swerwer.
   'n Foto van mikroskopiese rotsvorms wat dui op tekens van water,
   afgeneem deur die Opportunity-swerwer.

   Met die huidige lae atmosferiese druk, is dit onmoontlik dat vloeibare
   water op die oppervlak van Mars kan bestaan, behalwe teen die laagste
   laagstes - en dan ook slegs vir kort periodes.^[7]^[8] Water in ysvorm
   is egter volop: die twee poolkappe bestaan hoofsaaklik uit ys.^[9] In
   Maart 2007 het NASA aangekondig dat die volume (water)ys in die
   suidelike poolkap genoeg sou wees om, indien dit sou smelt, die hele
   oppervlak van die planeet te dek tot 'n diepte van 11 meter.^[10]
   Verder strek daar ook 'n ysgrondmantel vanaf die pool tot 'n
   breedteligging van ongeveer 60°.^[9]

   Daar word geglo dat groter hoeveelhede water vasgevang is onder Mars se
   dik kriosfeer (die dele van die oppervlak waar water in soliede vorm
   is), waarvandaan dit dan vrygestel kan word deur vulkaniese aksie wat
   die krake in die kors veroorsaak. Die grootste vrystelling van water op
   hierdie manier was moontlik met die vorming van die Valles
   Marineris-kloof, vroeg in Mars se geskiedenis, waartydens genoeg water
   vrygestel is om die massiewe uitloopkanale van die kloof te vorm. 'n
   Kleiner, meer onlangse, soortgelyke gebeurtenis het moontlik
   plaasgevind toe die Cerberus Fossae-kloof ongeveer 5 miljoen jaar
   gelede gevorm het en 'n veronderstelde see van ys agtergelaat het, wat
   vandag steeds sigbaar is by Elysium Planitia, die grootste vulkaniese
   streek op Mars.^[11] Die morfologie van hierdie streek strook egter
   meer met die opdamming van lawastrome, wat 'n oppervlakkige eendersheid
   met ysstrome veroorsaak.^[12] Hierdie lawastrome het moontlik die
   terrein gedek wat vroeër deur katastrofiese oorstromings van die
   Athabasca-vallei gevorm is.^[13] Hierdie tweede teorie word gesteun
   deur die teenwoordigheid van aansienlik rowwe oppervlaktekstuur,
   termiese traagheid en hidrovulkaniese kegels.^[13] Verder is die
   stoïgiometriese massafraksie van H[2]O in hierdie omgewing tot tiendes
   van sentimeterdieptes slegs ~4%,^[14] wat maklik aan gehidrateerde
   minerale toegeskryf kan word^[15] en nie strook met die teenwoordigheid
   van oppervlakkige ys nie.

   Meer onlangs het die kamera van die Mars Global Surveyor hoë-resolusie
   foto's geneem wat baie meer detail bied oor die geskiedenis van
   vloeibare water op Mars se oppervlak. Ten spyte van die baie reuse
   vloedkanale en 'n geassosieerde boomagtige netwerk van sytakke wat op
   Mars gevind word, is daar egter geen strukture op 'n kleiner skaal wat
   die oorsprong van vloedwater kan aandui nie. Dit is voorgestel dat
   weerprosesse hulle blootgelê het, wat beteken dat die riviervalleie ou
   kenmerke is. Hoër-resolusie waarnemings deur ruimtetuie soos die Mars
   Global Surveyor het ook ten minste 'n paar honderd kenmerke langs
   krater- en kloofmure gewys, wat soortgelyk te blyk aan aardse
   syfervore. Die vore is meestal in die hooglande van die suidelike
   halfrondte en na die ewenaar gerig; almal word op 'n breedteligging van
   30° en poolwaarts aangetref.^[16] Navorsers het geen gedeelteliks
   verweerde vore of gesuperponeerde impakkraters gevind nie, wat beteken
   dat hierdie baie jong verskynsels is.
   Veranderde voordeposito's op Mars
   Veranderde voordeposito's op Mars

   In 'n besonders opvallende voorbeeld (sien beeld hiernaas), wys twee
   foto's, wat ses jaar uitmekaar geneem is, 'n voor op Mars en wat blyk
   nuwe stortings of deposito's te wees. Michael Meyer, 'n vooraanstaande
   wetenskaplike by NASA se Mars Exploration Program, redeneer dat slegs
   die vloei van 'n materiaal met 'n hoë inhoud van vloeibare water so 'n
   oorblywende patroon en verkleuring kan veroorsaak. Of die water die
   oorsaak van neerslag, ondergrondse of ander bronne is, bly 'n ope
   vraag.^[17] Alternatiewe teorieë is ook voorgestel, insluitende die
   moontlikheid dat die deposito's veroorsaak word deur 'n yskors van
   koolstofdioksied of deur die beweging van stof of Mars se
   oppervlak.^[18]^[19]

   Nog bewyse dat vloeibare water eens op Mars se oppervlak kon bestaan
   het, kom van die bespeuring van spesifieke minerale soos hematiet en
   goethiet, wat beide soms in die teenwoordigheid van water vorm.^[20]

   Desondanks is sommige van die bewyse wat op antieke waterkomme en
   stromings dui, weerspreek deur hoër-resolusie studies geneem teen 'n
   resolusie van ongeveer 30 cm deur die Mars Reconnaissance Orbiter.^[21]

[wysig] Geografie

   Hierdie naastenbye ware kleur-beeld, geneem deur die
   Opportunity-swerwer, wys die uitsig vanaf die Victoria-krater by Kaap
   Verde. Dit is oor drie weke afgeneem, vanaf 16 Oktober - 12 November
   2006.
   Hierdie naastenbye ware kleur-beeld, geneem deur die
   Opportunity-swerwer, wys die uitsig vanaf die Victoria-krater by Kaap
   Verde. Dit is oor drie weke afgeneem, vanaf 16 Oktober - 12 November
   2006.

   Alhoewel hulle beter bekend is vir hulle kartering van die Maan, was
   Johann Heinrich Mädler en Wilhelm Beer die eerste "lugkarteerders".
   Hulle het begin deur die planeet se omwentelingsperiode vas te stel,
   asook deur vir eens en altyd vas te stel dat die meeste van Mars se
   oppervlakverskynsels permanent is. In 1840 het Mädler 10 jaar se
   waarnemings gekombineer en die eerste kaart van Mars geteken. In plaas
   daarvan dat hulle die verskeie verskynsels name gegee het, het hulle
   dit slegs met letters gemerk: Sinus Meridiani (letterlik
   "Meridiaanbaai"), was dus as "a." gemerk.^[22]

   Vandag word verskynsels op Mars uit 'n aantal bronne benoem. Groot
   verskynsels met 'n weerkaatsingsvermoë is reeds deur vroeë waarnemers
   raakgesien en betitel: hierdie name is meestal gehou, maar sommige is
   opgedateer om nuwe kennis van die verskynsels te weerspieël. Een
   voorbeeld is Nix Olympica ("Sneeu van Olimpos"), wat Olympus Mons
   ("Olimpos-berg") herdoop is om die bergagtige karakter van die
   verskynsel in die naam weer te gee.^[23]

   Mars se ewenaar word deur sy omwenteling gedefinieer, maar die ligging
   van sy nulmeridiaan was gespesifiseer, net soos die Aarde s'n, by 'n
   willekeurig gekose punt: Mädler en Beer het reeds in 1830 'n lyn gekies
   vir hulle eerste kaarte van Mars. Na die ruimtetuig Mariner 9 in 1972
   uitgebreide beelde van Mars verskaf het, is 'n klein krater (later
   bekend as Airy-0), wat op die Sinus Meridian ("Meridiaanbaai") geleë
   is, gekies vir die definisie van 0.0° lengteligging om met die
   oorspronklike aanwysing van Mädler en Beer saam te val.
   Olympus Mons
   Olympus Mons

   Siende dat Mars geen oseane het nie en dus ook geen "seevlak" nie, moes
   'n "nulvlak" aangewys word. 'n Hoogte van 0 m word gedefinieer by die
   hoogte waar daar 610,5 Pa (6,105 mbar) atmosferiese druk is. Hierdie
   druk stem ooreen met die drievoudpunt van water, en is omtrent 0,6% van
   die seevlak-oppervlakdruk op Aarde.^[24]

   Die tweedeling van Mars se topografie is opvallend: die noordelike
   vlaktes is deur die vloei van lawa afgeplat en kontrasteer met die
   suidelike hooglande: pokagtig en vol kraters deur antieke impakte. Die
   oppervlak, soos vanaf die Aarde gesien, kan dus in twee areas gedeel
   word, met verskillende weerkaatsingsvermoëns (ook verwys na as
   albedo's). Daar was vroeër geglo dat die valer vlaktes, wat bedek is
   met stof en sand ryk aan rooierige ysteroksied, moontlik konintente was
   en hulle het name ontvang soos Arabia Terra ("land van Arabië") en
   Amazonis Planitia ("Amasoniese vlakte"). Daar was dan ook geglo dat die
   donker verskynsels seë was, wat gevolg het tot name soos Erythraeum-see
   en die Sirenum-see. Die donkerste verskynsel wat van die Aarde af
   waargeneem kan word is Syrtis Major, 'n skildvulkaan.^[25]

   Olympus Mons, ook 'n skildvulkaan, is met 26 km die hoogste berg in die
   Sonnestelsel (sover bekend). Dit is 'n uitgedoofde vulkaan in die
   uitgestrekte hooglandstreek Tharsis, wat ook 'n aantal ander groot
   vulkane bevat. Dit is meer as drie keer so hoog as Mount Everest, wat
   'n hoogte van 8,848 km het.

   Mars dra ook die littekens van 'n aantal impakkraters: daar is reeds
   43 000 kraters gevind wat 'n diameter van 5 km of meer het.^[26] Die
   grootste krater is Hellas Planitia, 'n impakbekken met 'n diameter van
   tussen 2100 en 2500 km (metings verskil). Hella Planitia is 'n ligte
   verskynsel wat duidelik vanaf die Aarde sigbaar is.^[27] Danksy Mars se
   kleiner massa is die kanse dat 'n voorwerp met die planeet sal bots die
   helfte minder as dié van die Aarde. Mars lê egter nader aan die
   asteroïdegordel en is dus meer dikwels 'n teiken van voorwerpe wat
   daarvan afkomstig is. Dit is ook meer waarskynlik dat Mars deur
   korttermyn komete getref kan word, soos dié wat in die omwentelingsbaan
   van Jupiter lê.^[28] Ten spyte hiervan is daar baie minder kraters op
   Mars as (byvoorbeeld) die Maan, aangesien Mars se atmosfeer beskerming
   teen klein meteore bied. Die morfologie van sommige kraters dui daarop
   dat die grond nat was toe die meterotiet die planeet getref het.

   Die groot kloof Valles Marineris (ook bekend as "Agathadaemon" op ou
   kaarte), het 'n lengte van 4000 km en 'n diepte van tot 7 km. Die
   lengte van Valles Marineris is gelyk aan die lengte van Europa en strek
   oor een vyfde van Mars se omtrek. Ter vergelyking is die Grand Canyon
   op Aarde slegs 446 km lank en naastenby 2 km diep. Valles Marineris is
   gevorm na aanleiding van die swelling van die Tharis-area, wat
   veroorsaak het dat die kors in die area van Valles Marineris
   inmekaarsak. 'n Ander groot kloof is Ma'adim Vallis ("Ma'adim" is
   Hebreeus vir Mars). Dit is 700 km lank, met 'n wydte van 20 km en 'n
   diepte van 2 km in sommige plekke. Dit is moontlik dat Ma'adim Vallis
   in die verlede deur vloeibare water oorstroom was.^[29]
   THEMIS-beeld van die grotingange op Mars
   THEMIS-beeld van die grotingange op Mars

   Beelde van die Thermal Emission Imaging System (THEMIS) aanboord NASA
   se Mars Odyssey-wenteltuig het sewe moontlike grotingange gewys op die
   flanke van die Arsia Mons-vulkaan.^[30] Die grotte is vernoem na sewe
   persone wat dierbaar was aan die ontdekkers: Dena, Chloe, Wendy, Annie,
   Abbey, Nikki en Jeanne, en staan saam bekend as die "sewe
   susters".^[31] Die ingange is tussen 100 m en 252 m wyd en daar word
   geglo dat hulle ten minste 73 m tot 96 m diep is. Siende dat die lig
   nie die vloer van die grotte bereik nie, is dit moontlik dat hulle
   dieper as die minimum beraming is en onder die oppervlak wyer word.
   Dena is die enigste uitsondering: die vloer is sigbaar en die grot het
   'n beraamde diepte van 130 m. Die binnekante van hierdie grotte word
   moontlik beskerm van mikrometeoroïedes, ultravioletstrale, sonvlamme en
   hoë-energie deeltjies wat die planeet se oppervlak bombardeer.^[32]
   Sommige navorsers het voorgestel dat hierdie moontlike beskerming die
   grotte goeie kandidate maak vir toekomstige pogings om water in
   vloeistofvorm en tekens van lewe te soek.

   Mars het twee permanente polêre yskappe: die noordelike een is geleë in
   die noordelike poolstreek, Planum Boreum, en die suidelike yskap in
   Planum Australe, die suidelike poolstreek.

[wysig] Atmosfeer

   Mars se dun atmosfeer is sigbaar op die horison van hierdie
   lae-omwenteling-foto.
   Mars se dun atmosfeer is sigbaar op die horison van hierdie
   lae-omwenteling-foto.

   Mars het omtrent 4 miljard jaar gelede sy magnetosfeer verloor, dus is
   die sonwind in direkte wisselwerking met Mars se ionosfeer. Hierdie
   direkte wisselwerking hou die atmosfeer dunner as wat dit andersins sou
   wees, deur die stroping van atome vanuit die buitenste laag. Die
   geïoniseerde atmosferiese deeltjies is in die ruimte agter Mars bespeur
   deur beide die Mars Global Surveyor en die Mars Express.^[33]^[34]

   As gevolg van die verlies van atome is Mars se atmosfeer relatief baie
   dun. Atmosferiese druk op die oppervlak wissel van ongeveer 30 Pa
   (0,03 kPa) op Olympus Mons tot meer as 1155 Pa (1.155 kPa) in die
   dieptes van Hellas Planitia, met 'n gemiddelde oppervlakdruk van
   600 Pa (0.6 kPa). Dit is minder as 1% van die oppervlakdruk op Aarde
   (101.3 kPa). Mars se gemiddelde oppervlakdruk is gelyk aan die druk wat
   35 km bo die aarde se oppervlak gevind word.

   Mars se atmosfeer is stowwerig en bevat stofdeeltjies van omtrent
   1,5 µm, wat die lug op Mars 'n bruingelerige kleur gee soos van die
   oppervlak af gesien.^[35] Die atmosfeer bestaan uit 95%
   koolstofdioksied, 3% stikstof, 1,6% argon en bevat spore van suurstof,
   water, koolstofmonoksied en stikstofmonoksied, asook nog uiters klein
   spore van neon, kripton, formaldehied, xenon, osoon en metaan.^[1] Die
   teenwoordigheid van metaan word deur deur navorsers beweer wat verslag
   gelewer het dat hulle die element teen 'n konsentrasie van ongeveer 10
   deeltjies per miljard (volgens volume) bespeur het.^[36]^[37] Metaan is
   'n onstabiele gas is wat deur ultravioletstraling afgebreek word en 'n
   tipiese metaanmolekule het 'n leeftyd van ongeveer 340 jaar in Mars se
   atmosfeer.^[38] Die teenwoordigheid van metaan sal dus 'n huidige of
   onlangse bron van die gas op die planeet aandui. Vulkaniese aktiwiteit,
   komeetimpakte en die teenwoordigheid van mikro-organismes wat metaan as
   'n afvalproduk skep word onder moontlike bronne gereken. Dit is ook
   aangetoon dat metaan moontlik deur 'n nie-biologiese proses soos die
   vorming van serpentynsteen geproduseer kan word, wanneer dit plaasvind
   tussen water, koolstofdioksied en olivien, 'n mineral wat op Mars
   voorkom.^[39]

   Tydens 'n pool se winter word dit deur voortdurende donkerte gedek: die
   oppervlak verkoel en 25-30% van die atmosfeer kondenseer tot lae
   koolstofdioksiedys (droeë ys).^[40] Wanneer die pole weer aan sonlig
   blootgestel word, sublimeer die koolstofdioksied, wat reuse winde
   veroorsaak wat vanaf die pole waai met snelhede tot 400 km/h. Hierdie
   seisoenale gebeurtenisse vervoer groot hoeveelhede stof en waterdamp,
   wat aanleiding gee tot ryp en groot cirruswolke wat aan die Aarde s'n
   herinner. Wolke van waterys is deur die Opportunity-swerwer in 2004
   afgeneem.^[41]

[wysig] Klimaat

   Mars, soos gesien deur die Hubble-ruimteteleskoop op 28 Oktober 2005,
   met 'n sigbare stofstorm.
   Mars, soos gesien deur die Hubble-ruimteteleskoop op 28 Oktober 2005,
   met 'n sigbare stofstorm.

   Van al die planete is Mars se seisoene die meeste soos die Aarde s'n,
   as gevolg van die soortgelyke hellings van die twee planete se asse van
   omwenteling. Die duur van die seisoene op Mars is egter amper twee keer
   so lanks soos die van die Aarde: as gevolg van Mars se afstand van die
   son is 'n Marsjaar amper twee keer die lengte van 'n Aardse jaar. Die
   oppervlaktemperatuur op Mars wissel van ongeveer -140 °C tydens die
   poolwinters tot 20 °C in die somers.^[7] Die wye reeks temperature is
   as gevolg van die dun atmosfeer (wat nie die baie van die son se hitte
   kan stoor nie), die lae atmosferiese druk en die lae termiese traagheid
   van die grond.^[42]

   Alhoewel Mars se seisoene die naaste aan die Aarde s'n is, verskil dit
   tog aansienlik, as gevolg van die merkwaardige effek van die
   eksentrisiteit van Mars se relatief groot wentelbaan. Mars nader
   perihelium (die afstand naaste aan die son) wanneer dit somer in die
   suidelike halfrondte is en winter in die noorde, en nader aphelium (die
   afstand verste van die son) wanneer dit winter in die suidelike
   halfrondte is en somer in die noorde. Die gevolg is dat die seisoene in
   die suidelike halfrondte meer uitermatig is en die seisoene in die
   noorde meer matig is as wat dit anders sou wees. Die somertemperature
   in die suide kan tot 30 °C warmer wees as die gelykstaande
   somertemperature in die noorde.^[43]
   Mars se noordelike yskap
   Mars se noordelike yskap

   Mars het ook die grootste stofstorms in ons Sonnestelsel. Hierdie
   storms kan wissel van 'n storm oor 'n klein area, tot reusagtige storms
   wat die hele planeet dek. Hulle vind meestal plaas wanneer Mars die
   naaste aan die Son is en daar is opgemerk dat hulle die globale
   temperatuur verhoog.^[44]

   Die poolkappe by altwee pole bestaan hoofsaaklik uit waterys. Daar is
   egter droeë ys bo-op die oppervlak van die waterys. Bevrore
   koolstofdioksied versamel as 'n laag van omtrent een meter dik op die
   noordelike yskap (slegs in die noordelike winter), terwyl die suidelike
   kap 'n permanente 8 m-hoë dekking van droë ys het.^[45] Die noordelike
   poolkap het 'n deursnee van ongeveer 1000 kilometer tydens die
   noordelike somer^[46] en bevat ongeveer 1,6 miljoen kubieke meter ys.
   Indien hierdie ys in 'n eweredige laag oor die poolkap versprei sou
   wees, sou dit twee kilometer dik wees.^[47] Die suidelike poolkap het
   'n deursnee van 350 km en 'n dikte van 3 km.^[48] Die totale volume ys
   in die suidelike poolkap plus die aangrensende lae deposito's, beslaan
   'n beraamde 1,6 miljoen kubieke kilometer.^[49] Beide poolkappe toon
   spiraalagtige slenke, wat moontlik 'n gevolg is van differensiële
   sonverwarming en die sublimasie van ys en die kondensasie van
   waterdamp.^[50]^[51] Altwee die poolkappe krimp en groei weer terug
   soos die temperatuur saam met die seisoene wissel.

[wysig] Wenteling en omwenteling

   Hierdie beelde toon 'n vergelyking tussen die wentelbane van Mars
   (rooi) en Ceres (geel). Die boonste beeld wys die wentelbane soos
   gesien van die ekliptiese pool en onder is die baan soos van die
   stygende nodus af gesien. Die segmente van wentelbane onder die
   eklipties word in donkerder kleure aangetoon. Die periheliums en
   apheliums (Q) is gemarkeer met die datum van die naaste verbygang.

   Mars se gemiddelde afstand van die Son is rofweg 230 miljoen km en sy
   omwentelingsperiode is 687 (Aardse) dae. 'n Marsdag of "sol" is net 'n
   klein bietjie langer as 'n Aardse dag: 24 uur, 39 minute en 35,244
   sekondes. 'n Marsjaar is gelyk aan 1,8809 Aardse jare, of 1 jaar, 320
   dae en 18,2 uur.

   Mars se aksiale helling is 25,19 grade, wat vergelykbaar is met die
   Aarde se helling. Omdat Mars se jaar langer is, duur die seisoene daar
   byna twee keer so lank as die seisoene op Aarde. Mars het sy laaste
   perihelium, die afstand verste van die Son af, in Junie 2007
   verbygesteek en sy aphelium, die afstand naaste aan die Son, in Mei
   2008.

   Mars het 'n relatief sterk wenteleksentrisiteit: 'n planeet se
   wenteleksentrisiteit dui aan hoeveel 'n planeet se keëlvormige
   wentelbaan afwyk van 'n sirkel. Mars het 'n eksentrisiteit van ongeveer
   0,09, uit die ander planete in die Sonnestelsel het slegs Mercurius 'n
   groter eksentrisiteit. Dit is egter bekend dat Mars se wentelbaan in
   die verlede baie ronder was as wat dit vandag is. Omtrent 1,35 miljoen
   Aardse jare gelede, het Mars 'n eksentrisiteit van rofweg 0,002 gehad,
   minder selfs as die huidige eksentrisiteit van die Aarde.^[52] Die
   eksentrisiteit van planete se wentelbane verander stadig, maar seker.
   Terwyl daar elke 100 000 jaar 'n definitiewe verandering in die Aarde
   se eksentrisiteit is, duur die eksentrisiteitsiklusse van Mars 96 000
   (Aardse) jare. In die jaar 24100 word daar bereken dat Mars se
   eksentrisiteit 0,1051 sal bereik.^[53] Mars se wentelbaan het die
   laaste 35 000 jaar ietwat meer eksentries geraak, as gevolg van die
   effek van die ander planete se aantrekkingskragte. Die naaste afstand
   wat Mars telkens aan die Aarde bereik, sal vir die volgende 25 000 jaar
   ietwat voortdurend afneem.^[54]

[wysig] Mane

          Hoofartikel: Mars se natuurlike satelliete

   Phobos (links) en Deimos (regs)
   Phobos (links) en Deimos (regs)

   Mars het twee klein natuurlike satelliete, of mane, Phobos en Deimos),
   wat baie naby aan die planeet wentel. Daar word geglo dat die twee mane
   vasgevange asteroïdes is.^[55]

   Beide satelliete is in 1877 deur Asaph Hall ontdek en is vernoem na
   gode in die Griekse mitologie: Phobos (paniek/vrees) en Deimos
   (terreur/angs) wat by hulle vader Ares, die god van oorlog, op die
   slagveld aangesluit het. Ares het aan die Romeine as "Mars" bekend
   gestaan.

   Vanaf Mars se oppervlak lyk die beweging van Phobos en Deimos baie
   anders as die van ons eie maan. Phobos sak in die ooste en kom dan na
   slegs 11 uur in die weste op. Deimos is net buite sinkroniese
   omwenteling, waar die wentelperiode van die maan met die wentelperiode
   van die planeet sou ooreenstem. Alhoewel Deimos se wentelperiode slegs
   30 uur is, neem dit 2,7 dae vir die planeet om in die weste te sak
   (soos gesien vanaf die ewenaar), aangesien dit stadigaan agter Mars se
   eie wentelspoed val, en neem dit net so lank om weer in die ooste op te
   kom.^[56]

   Aangesien Phobos vinniger om Mars wentel as wat die planeet self
   wentel, is getykragte stadig maar seker besig om Phobos se
   omwentelingsradius te verkort. In ongeveer 50 miljoen jaar sal die maan
   óf teen Mars se oppervlak bots, óf uitmekaargeskeur word en 'n
   ringstruktuur om die planeet vorm.^[56]

   Dit is nie bekend hoe of wanneer Mars sy twee mane gevang het nie.
   Beide het 'n ronde wentelbaan (hulle wenteleksentrisiteit is dus 0),
   naby aan die ewenaar, wat opsigself baie ongewoon is vir gevange
   voorwerpe. Phobos se onstabiele wentelbaan dui op 'n relatief onlangse
   vangs. Daar is nie 'n meganisme (sover bekend) wat 'n luglose Mars sou
   toelaat om 'n enkele asteroïde vas te vang nie, dus is dit waarskynlik
   dat 'n derde liggaam betrokke was. Buite die asteroïdegordel is
   asteroïdes so groot soos Phobos en Deimos is egter skaars en tweelinge
   nog skaarser.^[57]

[wysig] Lewe

   Die huidige opvatting oor die moontlikheid om 'n wêreld te ontwikkel en
   lewe te onderhou, is ten gunste van planete wat water in vloeistofvorm
   het op hulle oppervlakke. Dit vereis dat die wentelbaan van 'n planeet
   binne-in 'n bewoonbare sone val. In ons Sonnestelsel lê die Aarde in
   hierdie sone en is Mars 'n halwe astronomiese eenheid agter hierdie
   sone. Dít, plus die planeet se dun atmosfeer, veroorsaak dat water op
   die oppervlak vries. Dat water wel in die verlede daar gevloei het, dui
   op die planeet se potensiaal vir bewoonbaarheid. Onlangse bewyse het
   voorgestel dat enige water op die oppervlak te sout en suur sou wees om
   lewe te onderhou.^[58]

   Die tekort aan 'n magnetosfeer en die uiters dun atmosfeer bied 'n
   groter uitdaging: die planeet het min warmteoordrag oor sy oppervlak,
   slegte insulasie teen bombarderings van buiteruimse voorwerpe en die
   sonwind, asook ontoereikende atmosferiese druk om water in 'n
   vloeistofvorm te behou (enige water sublimeer na 'n gasstaat). Mars is
   ook byna, of miskien selfs geheel en al, geologies dood: die einde van
   vulkaniese aktiwiteit het 'n stop gesit aan die herwinning van
   chemikalieë en minerale tusse die oppervlak en binnekant van die
   planeet.^[59]

   Bewyse stel voor dat die planeet in die verlede aansienlik meer
   bewoonbaar was as vandag, maar dit is nie duidelik of lewende
   organismes ooit daar bestaan het nie. Die Viking-sondes van die 1970's
   het eksperimente uitgevoer wat bedoel was om mikro-organismes in die
   grond by hulle respektiewelike landingsterreine op te spoor. Hulle het
   klaarblyklike positiewe resultate gehad, waaronder 'n tydelike toename
   van CO[2]-produksie na blootstelling aan water en voedingstowwe.
   Hierdie tekens is egter later deur baie wetenskaplikes in twyfel
   getrek, wat gelei het tot 'n voortdurende debat. Die 30-jaar oue
   Viking-data is onlangs opnuut geanaliseer en dit is voorgestel dat die
   toetse moontlik nie gesofistikeerd genoeg was om enige vorms van lewe
   te bespeur nie en dat dit selfs enige (teoretiese) vorm van lewe kon
   dood maak.^[60]
   Meteoriet ALH84001
   Meteoriet ALH84001

   By NASA se Johnson Space Center-laboratorium is organiese verbindings
   in die meteoriet ALH84001 gevind; 'n meteoriet wat veronderstel is om
   van Mars afkomstig te wees. Die konklusies was dat die verbindings
   deposito's deur primitiewe vorms van lewe was, wat op Mars bestaan het
   voor die meteoriet deur 'n meteoor die ruimte ingestuur is op 'n 15
   miljoen-jaar reis na die Aarde. Klein hoeveelheide metaan en
   formaldehied is onlangs deur wenteltuie om Mars ontdek en daar word
   beweer dat hierdie tekens van lewe kan wees (m.a.w. afvalprodukte van
   organismes), aangesien hierdie deeltjies baie vinnig sou afbreek in
   Mars se atmosfeer.^[61]^[62] Dit is moontlik dat hierdie verbindings
   aangevul word deur vulkaniese of geologiese maniere, byvoorbeeld die
   vorming van serpentynsteen.^[39]

[wysig] Verkenning

   Talle ruimtetuie, waaronder wenteltuie, landingstuie en swerftuie, is
   reeds na Mars gestuur deur die Sowjetunie, die V.S.A. (NASA), Europa
   (ESA) en Japan (JAXA), met die doel om die planeet se oppervlak,
   klimaat en geologie te bestudeer.

[wysig] Vorige missies

   Die landingsterrein van Viking 1
   Die landingsterrein van Viking 1

   Die eerste suksesvolle verbyvlug na Mars was NASA se Mariner 4, wat in
   1964 gelanseer is. Die eerste suksesvolle voorwerpe om op die oppervlak
   te land, was twee Sowjetse sondes, Mars 2 en Mars 3, wat in 1971
   gelanseer is, maar beide het kontak binne sekondes van hul landing
   verloor. NASA het in 1975 hulle Viking-program geloods, wat bestaan het
   uit twee wenteltuie wat elk met 'n landingstuig voorsien is. Beide
   landingstuie het in 1976 suksesvol geland en die landingstuig Viking 1
   was vir 6 jaar in werking en Viking 2 vir 3 jaar. Die twee landingstuie
   het die eerste kleurbeelde van Mars teruggestuur^[63] en hulle het die
   oppervlak so goed gekarteer dat die beelde selfs vandag nog soms
   gebruik word. Die Sowjetse sondes Phobos 1 en Phobos 2 is in 1988 na
   Mars gestuur om die planeet en sy twee mane te bestudeer. Phobos 1 het
   kontak verloor onderweg na Mars; Phobos 2 het daarin geslaag om Mars en
   Phobos af te neem, maar het misluk net voordat dit twee landingstuie
   sou vrystel wat bedoel was om op Phobos se oppervlak te land.

   Na die 1992-mislukking van die Mars Observer-wenteltuig, het NASA die
   Mars Global Surveyor in 1996 gelanseer. Die missie was 'n volslae
   sukses en het vroeg in 2001 sy primêre karteringsmissie voltooi. In
   November 2006, tydens die sonde se derde uitgebreide program, is kontak
   verloor, wat 'n einde aan 10 werkende jare in die ruimte gebring het.
   Slegs 'n maand na die lansering van die Mars Global Surveyor, het NASA
   ook die Mars Pathfinder gelanseer, wat 'n robotverkenningstuig, die
   Sojourner-swerwer, gedra het. Die Sojourner het suksesvol geland in die
   Ares Vallis op Mars. Die missie self was ook 'n sukses en het baie
   publisiteit ontvang, deels te danke aan die skouspelagtige beelde wat
   terug na die Aarde gestuur is.^[64]

[wysig] Huidige missies

   Die Spirit-swerwe se landingstuig op Mars
   Die Spirit-swerwe se landingstuig op Mars

   In 2001 het NASA die suksesvolle Mars Odyssey-wenteltuig gelanseer, wat
   met die ingang van 2008 steeds in werking was. Die einddatum van die
   missie is uitgestel tot September 2008. Die Odyssey se
   gammastraalspektrometer het aansienlike hoeveelhede waterstof gevind in
   die (ongeveer) boonste meter van Mars se regoliet, die los,
   ongelyksoortige en dikwels verweerde materiaal op die oppervlak van 'n
   planeet. Daar word geglo dat hierdie waterstof moontlik deel vorm van
   groot stortings waterys.^[65]

   In 2003 het die European Space Agency (ESA) die Mars Express-tuig
   gelanseer, wat bestaan het uit die Mars Expres Orbiter en die
   landingstuig Beagle 2. Beagle 2 het misluk tydens sy daling en is vroeg
   in Februarie 2004 as verlore verklaar.^[66] Vroeg in 2004 het die span
   van die Planetary Fourier Spectrometer, 'n infrarooi spektrometer,
   aangekondig dat hy metaan in Mars se atmosfeer gevind het. In Junie
   2006 het die ESA aangekondig dat aurora ook op Mars ontdek is.^[67]

   NASA het ook in 2003 hulle tweelingswerwers as deel van hulle Mars
   Exporation Rover Mission gelanseer: die Spirit-swerwer (MER-A) en die
   Opportunity-swerwer (MER-B). Altwee missies het suksesvolle landings
   gehad in Januarie 2004 en het hulle doelteikens behaal of oortref.
   Onder die merkwaardigste wetenskaplike data wat teruggestuur is, was
   oortuigende bewys dat vloeibare water een of ander tyd in die verlede
   by beide landingsterreine bestaan het. Stofwarrels en windstorms het
   met tye die swerwers se sonpanele skoongemaak en sodoende hulle leeftyd
   uitgerek.^[68]

   Op 12 Augustus 2005 het NASA die Mars Reconnaissance Orbiter-sonde na
   die planeet gelanseer. Die tuig het op 10 Maart 2006 wenteling om die
   planeet bereik, vanwaar hy 'n twee-jaar opname sal maak. Die MOR sal
   die terrein en weerspatrone van Mars karteer, om sodoende geskikte
   landingsterreine vir toekomstige missies te vind. Hy bevat ook 'n
   verbeterde telekommunikasieskakel na die Aarde, met meer bandwydte as
   al die vorige missies saam. Wetenskaplikes het op 3 Maart 2008
   aangekondig dat die wenteltuig ook die eerste foto van 'n reeks aktiewe
   lawine's<---"lawine" is moontlik meer korrek as "sneeustorting" in
   hierdie geval---> naby die planeet se noordpool afgeneem het.^[69]
   Die Mars Reconnaissance Orbiter het hierdie foto van die Phoenix geneem
   soos dit na die oppervlak van Mars daal. Alhoewel dit lyk asof dit in
   die krater land, is dit egter 20 km vóór die krater. Dit is die eerste
   keer dat 'n ruimtetuig 'n ander afneem tydens sy landing op Mars.
   Die Mars Reconnaissance Orbiter het hierdie foto van die Phoenix geneem
   soos dit na die oppervlak van Mars daal. Alhoewel dit lyk asof dit in
   die krater land, is dit egter 20 km vóór die krater. Dit is die eerste
   keer dat 'n ruimtetuig 'n ander afneem tydens sy landing op Mars.

   Die onlangsste missie na Mars (die vlugtige verbyvlug van die
   Dawn-ruimtetuig op pad na Ceres uitgesluit), is NASA se Phoenix, wat op
   4 Augustus 2007 gelanseer is en op 25 Mei 2008 op die noordelike
   poolstreek van Mars geland het.^[70] Die landingstuig het 'n robotarm
   wat oor afstande van 2,5 m kan strek en daartoe in staat is om in die
   grond op Mars te grawe. Die area waarin die landingstuig homself bevind
   het 'n 80% kans dat daar ys minder as 30 cm onder die oppervlak sal
   wees. Die Phoenix het ook 'n mikroskopiese kamera wat 'n
   skeidingsvermoë van tot een duisende van die breedte van 'n menslike
   haar het.^[71]

[wysig] Toekomstige missies

   Die Phoenix sal in 2009 gevolg word deur die Mars Science Laboratory:
   'n groter, vinniger (90 m/uur) weergawe van die twee
   verkenningswerwers. Eksperimente sluit in 'n laser wat chemiese
   monsters vanaf 13 m kan neem, om sodoende die samestelling van rotse
   vas te stel.^[72]

   Die gesamentlike Russiese en Sjinese Fobos-Grunt-missie, wat monsters
   vanaf Phobos sal terugbring, is beplan vir 'n 2009-lansering. Die ESA
   beplan om in 2012 hulle eerste swerwer na Mars te lanseer, die
   Exomars-swerwers sal daartoe in staat wees om 2 m diep in die grond te
   boor, op soek na organiese molekules.^[73]^[74]

   Die Fins-Russiese MetNet-missie beplan om 'n aantal klein landingstuie
   na Mars te stuur om 'n wye oppervlaknetwerk te stig wat die planeet se
   atmosferiese struktuur, fisika en meteorologie sal bestudeer.^[75] As
   'n voorloper vir die missie sal een of twee landingstuie moontlik
   tussen 2009 en 2011 gelanseer word. Dit is moontlik dat hulle deur die
   Fobos-Grunt-tuig ge-abba kan word.^[76] Ander lanserings sal tot in
   2019 plaasvind.

   President George W. Bush het in 2004 aangekondig dat die Verenigde
   State bemande missies na Mars geïdentifiseer het as 'n langtermyn doel
   van hul beleid aangaande ruimteverkenning.^[77] NASA en 'n vervaardiger
   van ruimtetuie, Lockheed Martin, het reeds begin met die
   Orion-ruimteskip. Die doel van die Orion is 'n bemande tog na die Aarde
   sa maan teen 2020, as 'n stap nader aan bemande missies na Mars.

   Die ESA het die hoop uitgespreek om bemande landings tussen 2030 en
   2035 uit te voer.^[78] Dit sal voorafgegaan word deur toenemend groter
   sondes, beginnende met die lansering van die ExoMars.

   NASA-administrateur Michael D. Griffin het op 28 September 2007
   aangekondig dat NASA mik om 'n man teen 2037 op Mars te hê: in 2057
   "behoort ons 20 jaar van die mens op Mars te vier".^[79]

[wysig] Sterrekunde op Mars

   Die Aarde en die Maan, soos vanaf Mars gesien.
   Die Aarde en die Maan, soos vanaf Mars gesien.

   Met die bestaan van verskeie wenteltuie, landingstuie en swerwers, is
   dit nou moontlik om sterrekunde vanaf Mars te studeer. Die Aarde en sy
   Maan is beide maklik sigbaar, terwyl Mars se een maan, Phobos, omtrent
   'n derde die deursnee blyk te hê as wat die Maan van die Aarde af het.
   Deimos vertoon steragtig, bietjie helderder as wat Venus van die Aarde
   af vertoon.^[80]

   Daar is ook verskeie verskynsels wat bekend is op Aarde en nou ook op
   Mars waargeneem is, soos meteore en aurora.^[67]Die Aarde sal tussen
   Mars en die Son beweeg op 10 November 2084, maar dit sal te klein
   vertoon om as 'n sonsverduistering te kwalifiseer.

[wysig] Besigtiging

   Aan die blote oog vertoon Mars as 'n duidelike geel, oranje of
   rooierige voorwerp. Vanaf die Aarde waargeneem, wissel die helderheid
   van die planeet meer as enige ander planeet deur die loop van sy
   wenteling. Die skyngrootte van Mars wissel van +1,8 konjunksie tot -2,9
   in periheliese opposisie. Wanneer Mars op sy verste van die Aarde af
   is, is dit meer as sewe keer so ver as wat dit is wanneer dit op sy
   naaste is. Op ongunstige tye (vir besigtiging) kan dit vir maande deur
   die Son se lig weggesteek word. Die gunstigste tye om die planeet te
   besigtig is slegs twee keer elke 32 jaar is, met 15- en 17-jaar
   tusseposes, tussen laat Julie en laat September. Op hierdie tye kan 'n
   magdom oppervlak detail met behulp van 'n teleskoop waargeneem word.
   Veral die poolkappe is duidelik, selfs met lae vergroting.^[81]

   Die punt van Mars se naaste benadering aan die Aarde staan bekend as
   opposisie. Die tydperk tussen opvolgende opposisies, ook genoem die
   sinodiese periode, is 780 dae. As gevolg van die eksentrisiteit van
   beide planete se wentelbane, kan die tye van opposisie en die minimum
   afstande tot 8,5 dae verskil. Die minimum afstand wissel tussen
   ongeveer 55 en 100 miljoen km, as gevolg van die planete se elliptiese
   wentelbane.^[1] Die volgende opposisie is op 29 Januarie 2010.

   Soos Mars nader aan opposisie beweeg, begin dit 'n periode van
   oënskynlike agteruitbeweing, wat beteken dat dit sal lyk asof dit
   agteruit beweeg in vergelyking met die sterre op die agtergrond.

[wysig] 2003 naaste nadering

   Die omwentling van Mars, soos gesien deur 'n klein teleskoop in 2003.
   Die omwentling van Mars, soos gesien deur 'n klein teleskoop in 2003.
   Die opposies van Mars van 2003-2018, gesien vanaf die eklipties met die
   Aarde in die middel.
   Die opposies van Mars van 2003-2018, gesien vanaf die eklipties met die
   Aarde in die middel.

   Op 27 Augustus 2003, 9:51:13 UT, het Mars die naaste aan die Aarde
   gekom in naastenby 60 000 jaar: 55,758,006 km. Dit het gebeur toe Mars
   een dag van opposisie af was en ongeveer drie dae van sy perihelium,
   wat beteken dat dit baie maklik was om Mars van die Aarde af te sien.
   Die vorige keer wat dit so naby aan die Aarde verby gekom het, was in
   57 617 v.C. en die volgende keer sal eers in 2287 wees. Hierdie
   rekordafstand is egter slegs 'n klein bietjie nader as ander nabye
   naderings: die minimum afstand op 22 Augustus 1924 (byvoorbeeld) was
   0,37284 AE, vergeleke met die 0,37271 AE op 27 Augustus 2003. Die
   minimum afstand op 24 Augustus 2208 sal 0,37278 AE wees..^[82] Die
   veranderinge in die Aarde en Mars se wentelbane beteken dat die twee
   planete telkens nader aan mekaar verbyweeg. Teen die jaar 4000 sal die
   2003-rekord reeds 22 keer oorskry wees.

[wysig] Geskiedkundige waarnemings

   Die geskiedkundige waarnemings van Mars word gekenmerk deur sy
   opposisie, wanneer die planeet die naaste aan die Aarde is en dus ook
   die sigbaarste; iets wat elke paar jaar gebeur. Aristoteles was tussen
   die eerste bekende skrywers wat sy waarnemings van Mars beskryf het. Hy
   het genoem dat Mars verder weg is as oorspronklik gedink, gebaseer op
   waarnemings van wanneer Mars agter die Maan verby beweeg.

   Die enigste waarneming van 'n verduisteing van Mars deur Venus was op 3
   Oktober 1590, soos gesien deur Michael Maestlin in Heidelberg,
   Duitsland.^[83]

   Galileo was in 1609 die eerste persoon om Mars deur 'n teleskoop te
   sien.
   'n Kaart van Mars deur Giovanni Schiaparelli.
   'n Kaart van Mars deur Giovanni Schiaparelli.

   Teen die 19de eeu het die resolusies van telekope só gevorder dat
   oppervlakverskynsels geïdentifiseer kon word. In September 1887 het 'n
   periheliese opposisie van Mars op 5 September plaasgevind. In Milaan
   het die Italiaanse sterrekundige, Giovanni Schiaparelli, daardie jaar
   'n 22 cm teleskoop gebruik in die skepping van die eerste
   gedetailleerde kaart van Mars. Hierdie kaarte het verskynsels bevat
   waarna Schiaparelli as "canali" verwys het, wat later as 'n optiese
   illusie verduidelik sou word. Hierdie "canali" was veronderstel om
   lang, reguit lyne op Mars se oppervlak te wees en Schiaparelli het aan
   hulle die name van bekende riviere op Aarde gegee.
   'n Skets van Mars soos waargeneem deur Lowell voor 1914.
   'n Skets van Mars soos waargeneem deur Lowell voor 1914.

   Percival Lowell, 'n wiskundige en sterrekundige, het die
   Lowell-observatorium gesitg, wat 'n 300- en 450 mm-teleskoop gehad het.
   Die observatorium was gebruik vir die verkenning van Mars tydens die
   laaste gunstige tyd daarvoor in 1894 en die daaropvolgende minder
   gunstige opposisies. Hy het verskeie boeke oor Mars en lewe op die
   planeet uitgee, wat 'n groot invloed op die publiek gehad het.
   Schiaparelli se "canali" is ook deur Lowell waargeneem, asook deur die
   sterrekundiges Henri Joseph Perrotin en Louis Thollon in Nice, wie een
   van die grootste teleskope van die tyd gebruik het.

   Die seisoenale veranderinge (bestaande uit die krimp van die poolkappe
   en die donker areas sigbaar tydens 'n somer) in kombinasie met die
   kanale, het gelei tot spekulasies oor lewe op Mars; dit was reeds lank
   geglo dat Mars uitgestrekte seë en plantegroei bevat. Die teleskoop het
   nooit die vereisde resolusie bereik wat hierdie spekulasies kon bewys
   of ontken nie. Soos beter en groter teleskope beskikbaar geword het, is
   daar minder lang, reguit kanale waargeneem. Tydens 'n waarneming in
   1909 deur Camille Flammarion met 'n 840 mm-teleskoop, is onreëlmatige
   patrone waargeneem, maar daar was geen spoor van die kanale nie.^[84]
   Kaart van Mars van die Hubble-ruimteteleskoop, soos gesien naby die
   1999-opposisie.
   Kaart van Mars van die Hubble-ruimteteleskoop, soos gesien naby die
   1999-opposisie.

   Selfs in die 1960's is artikels oor die biologie van Mars gepubliseer,
   waarin geen of min aandag geskenk is aan ander verduidelikings behalwe
   die teenwoordigheid van lewe as 'n rede vir die seisoenale veranderinge
   nie. Gedetailleerde scenario's vir die metabolisme en chemiese siklusse
   vir 'n funksionele ekostelsel op Mars is ook gepubliseer.^[85]

   Dit was eers met die eerste besoek van die Mariner-ruimteskepe in die
   1960's wat hierdie mites weerspreek is. Die resultate van die
   Viking-eksperimente het 'n tussenpose ingelui waarin die teorie van 'n
   onbewoonbare, dooie planeet algemeen aanvaar was.

   Sommige kaarte van Mars is saamgestel deur gebruik te maak van data uit
   hierdie missies, maar dit was eers met die missie van die Mars Global
   Surveyor (1996-2006), wat die eerste voltooide en uiters gedetailleerde
   kaarte verkry kon word. Hierdie kaarte is tans op die Internet
   verkrygbaar.^[86]

[wysig] Mars in kultuur

[wysig] Geskiedkundige konneksies

   Mars is vernoem na die Romeinse god van oorlog. In Babiloniese
   sterrekunde is die planeet na Nergal, die god van vuur, oorlog en
   verwoesting vernoem, moontlik as gevolg van die planeet se rooierige
   voorkoms.^[87] Toe die antieke Grieke Nergal met húlle god van oorlog,
   Ares, gelyk gestel het, het hulle die planeet (Areos aster) of "ster
   van Ares" genoem. Na die gelykstelling van Romeinse en Griekse gode is
   dit na Latyn vertaal as stella Martis, die "ster van Mars", of
   gewoonweg "Mars". Die Grieke het ook na die planeet as Pyroeis verwys,
   wat "vurig" beteken.

   Die planeet se simbool, afkomstig van die planeet se simbool soos
   gebruik in sterrewiggelary, is 'n sirkel met 'n klein pyl wat na buite
   wys. Dit is 'n gestileerde voorstelling van die skild en spies wat deur
   die Romeinse god Mars gebruik is. Dis simbool word ook in biologie
   gebruik om die manlike geslag voor te stel en in alchemie om yster voor
   te stel: vroeër is dit geglo dat dié element deur Mars gedomineer
   word.^[88]

[wysig] Intelligente Marsmannetjies

   'n Seepadvertensie uit 1893 gebruik die toe gewilde idee dae Mars
   bewoon is.
   'n Seepadvertensie uit 1893 gebruik die toe gewilde idee dae Mars
   bewoon is.

   Laat in die 19de eeu het die idee dat Mars deur intelligente
   Marsmannetjies bewoon word groot houvas gekry. Die Italiaanse
   sterrekundige Giovanni Schiaparelli se waarneming van die kanale op
   Mars, gepaard met Percival Lowell se boek oor die onderwerp, het die
   nosie geskep van 'n sterwende planeet wat besig is om uit te droog en
   af te koel, met 'n antieke beskawing besig om besproeïngskanale te
   bou.^[89]

   Baie ander waarnemings en bewerings deur noemenswaardige persoonlikhede
   het bygedra tot wat vandag bekend staan as "Marskoors".^[90] In 1899
   het Nikola Tesla atmosferiese radiogedruis met sy ontvangers in sy
   Colorado Spring laboratorium ondersoek. Hy het herhalende seine
   waargeneem wat hy later vermoed het moontlik radiokommunikasie van 'n
   ander planeet was, moontlik van Mars. In 'n onderhoud in 1901 het Tesla
   gesê:


   Mars (planeet)

      Dit was 'n tydjie later wat die gedagte by my opgekom het dat die
     verstorings wat ek waargeneem het moontlik aan intelligente beheer
   toegeskryf kan word. Alhoewel ek nie hulle betekenis kon ontsyfer nie,
     was dit vir my onmoontlik om aan hulle as geheel en al toevallig te
    dink. Die gevoel kry hoe langer hoe meer vat op my dat ek die eerste
       een was om die groet van een planeet aan 'n ander te hoor.^[91]


   Mars (planeet)

   Tesla se teorieë het ondersteuning van die Ierse fisikus Baron Kelvin
   ontvang. Kelvin het die Verenigde State in 1902 besoek en volgens een
   verslag het hy gesê het dat hy van mening is dat Tesla seine ontvang
   het wat van Mars aan die Verenigde State gestuur is.^[92] Kort voor hy
   die V.S.A. verlaat het, het Kelvin hierdie die verslag se bewerings met
   nadruk ontken: "Wat ek regtig gesê het, is dat die inwoners van Mars,
   indien daar enige is, sonder twyfel New York sou kon raak sien, veral
   die gluur van die elektrisiteit".^[93]

   In 'n artikel in die New York Times in 1901, het Edward Charles
   Pickering, die direkteur van die Harvard Kollege-observatorium gesê dat
   hulle 'n telegram van die Lowell-observatorium in Arizona ontvang het,
   wat blyk te bevestig dat Mars probeer om met die Aarde te kommunikeer:


   Mars (planeet)

   Vroeg in Desember van 1900 het ons van Lowell-observatorium in Arizona
      'n telegram ontvang dat daar gesien is dat 'n ligkolom vanaf Mars
         geprojekteer is (die Lowell-observatiorium maak van Mars 'n
    spesialiteit) wat sewentig minute geduur het. Ek het hierdie feite na
   Europa gesein en neostylkopieë deur hierdie land gestuur. Die waarnemer
   daar is 'n versigtige, betroubare man en daar is geen rede om te twyfel
       dat die lig bestaan het nie. Dit was gegee as vanaf 'n bekende
   geografiese punt op Mars. Dit was al. Nou het die storie die wêreld oor
    gereis. In Europa is dit gesê dat ek in kommunikasie met Mars was en
    allerhande oordrywings het ontstaan. Wat ook al die lig was, ons het
     geen manier om te weet nie. Of dit intelligensie gehad het of nie,
          niemand kan sê nie. Dit is volkome onverklaarbaar.^[94]


   Mars (planeet)

   Pickering het later voorgestel dat 'n stel spieëls in Texas opgestel
   word, met die bedoeling om met Marsbewoners te kommunikeer.

   Pulsars (of eerder neutronsterre) straal elektromagnetiese straling
   uit, gewoonlik in lae frekwensie golwe, soos radiogolwe. Hulle doen dit
   redelik reëlmatig en word selfs deur sommige observatoriums as
   horlosies gebruik. Nikola Tesla het moontlik nie 'n boodskap van
   ruimtewesens ontvang nie, want hy het slegs 'n lesing van 'n enkele
   teleskoop tot sy beskikking gehad: hy kon slegs die rigting van die
   sein vasstel, nie die presiese plek van oorsprong nie. Om die posisie
   in drie dimensies vas te stel, word twee waarnemers benodig, of twee
   verskillende waarnemings, ten einde die oorsprong van die sein te
   trianguleer. Radioteleskoopvelde het nie in Tesla se tyd bestaan nie,
   dus is dit hoogs onwaarskynlik dat hy radioseine van twee verskillende
   plekke waargeneem het. Die seine was dus moontlik afkomstig vanaf 'n
   pulsar wat in dieselfde rigting as Mars geleë was.

[wysig] In fiksie

   Danksy Mars se dramatiese rooi kleur en vroeë spekulasies oor die
   oppervlaktoestande wat moontlik intelligente lewe kan ondersteun, is
   die planeet dikwels uitgebeeld in fiksie.
   'n Buiteruimse driepoot - 'n illustrasie uit 'n 1906 Franse weergawe
   van H.G. Wells se The War of the Worlds".
   'n Buiteruimse driepoot - 'n illustrasie uit 'n 1906 Franse weergawe
   van H.G. Wells se The War of the Worlds".

   Die planeet kom dikwels voor in wetenskapfiksie, die bekendste
   voorbeeld is waarskynlik H. G. Wells se The War of the Worlds (1898).
   Wells se verhaal bevat Marsbewoners wat hulle sterwende planeet wil
   ontsnap deur die Aarde in te neem. 'n Radioweergawe van die verhaal is
   op 30 Oktober 1938 in die V.S.A in die vorm van 'n regstreekse
   nuusuitsending uitgesaai; baie luisteraars het dit vir werklikheid
   aangeneem en uit hulle huise gevlug.^[95]

   Ander invloedryk verhale was onder andere Ray Bradbury se The Martian
   Chronicles, Edgar Rice Burroughs se Barsoom-reeks en 'n aantal van
   Robert A. Heinlein se romans voor die middel van die sestigerjare.

   Ook Jonathan Swift het na Mars se mane verwys: 150 jaar voor hulle
   ontdek is deur Asaph Hall. Swift het 'n redelike akkurate beskrywing
   van die mane se omwentelings in die 19de hoofstuk van Gulliver's
   Travels ingesluit.^[96]
   Die "Gesig van Mars", soos afgeneem in 1976
   Die "Gesig van Mars", soos afgeneem in 2007

   Na die Mariner- en Viking-ruimtetuie met foto's van Mars teruggekeer
   het, het die beelde van 'n blykbaar lewelose planeet vroeë idees oor
   Mars laat weg kwyn en plek gemaak vir meer akkurate en realistiese
   uitbeeldings van menslike kolonies op die planeet. Die bekendste
   hiervan is moontlik Kim Stanley Robinson se Mars-trilogie.
   Skynwetenskaplike spekulasies oor die "Gesig van Mars" en ander
   raaiselagtige landmerke beteken dat antieke beskawings op Mars egter
   steeds 'n gewilde tema in wetenskapfiksie is, veral in rolprente.^[97]

   'n Ander gewilde tema, veral onder Amerikaanse skrywers, is die
   Marskolonie wat veg vir onafhanklikheid van die Aarde. Hierdie is 'n
   hooftema in die romans van Greg Bear en Kim Stanley Robinson, asook in
   die rolprent Total Recall (gebaseer op 'n kortverhaal deur Philip K.
   Dick) en die televisiereeks Babylon 5.

[wysig] In musiek

   In Gustav Holst se The Planets, word Mars as die "brenger van oorlog"
   uitgebeel.

[wysig] Verwysings en aantekeninge

     * Hierdie artikel, of gedeeltes daarvan, is vertaal vanaf die Engelse
       Wikipedia-artikel "Mars"

    1. ^ ^1,0 ^1,1 ^1,2 ^1,3 ^1,4 ^1,5 David R. Williams: Mars Fact Sheet
       vir die National Space Science Data Center: NASA, 1 September 2004.
       Verkry op 2006-06-24
    2. ^ NASA/JPL (6 Decsmber 2006): NASA Images Suggest Water Still Flows
       in Brief Spurts on Mars. Verkry op 2007-01-04.
    3. ^ NASA (20 September 2005); Webster, G.; Beasley, D.: Orbiter's
       Long Life Helps Scientists Track Changes on Mars. Verkry op
       2007-02-26.
    4. ^ Peplow, Mark: How Mars got its rust. Verkry op 2007-03-10.
    5. ^ Goddard Space Flight Center: New Map Provides More Evidence Mars
       Once Like Earth. Verkry op 2006-03-17.
    6. ^ Dave Jacqué: APS X-rays reveal secrets of Mars' core. Argonne
       National Laboratory: 26 September 2003. Verkry op 2006-07-01.
    7. ^ ^7,0 ^7,1 Haberle, R. M, en ander (2001): On the possibility of
       liquid water on present-day Mars, soos verskyn in die Journal of
       Geophysical Research. 106(E10), 23,317–23,326. Verkry op
       2006-10-06. 'n Uittreksel is (hier verkrygbaar, die volledige
       verslag is slegs beskikbaar aan AGU-intekenaars of vereis die
       aankoop daarvan.
    8. ^ Journal of Geophysical Research, 7 Maart 2005: Formation of
       Martian gullies by the action of liquid water flowing under current
       Martian environmental conditions, deur Jennifer L. Heldmann en
       ander. Volume 110. Verkry op 2007-08-12. Uit die teks: "conditions
       such as now occur on Mars, outside of the temperature-pressure
       stability regime of liquid water" ... "Liquid water is typically
       stable at the lowest elevations and at low latitudes on the planet
       because the atmospheric pressure is greater than the vapor pressure
       of water and surface temperatures in equatorial regions can reach
       273 K for parts of the day [Haberle et al., 2001]'
    9. ^ ^9,0 ^9,1 V.-P. Kostama, M.A. Kreslavsky en J.W. Head: Recent
       high-latitude icy mantle in the northern plains of Mars:
       Characteristics and ages of emplacement. Geophysical Research
       Letters, 3 Junie 2006. 33: L11201. Verkry op 2007-08-12.
   10. ^ NASA, 15 Maart 2007: Mars' South Pole Ice Deep and Wide. Verkry
       op 2007-03-16.
   11. ^ John B. Murray en ander: Evidence for a frozen sea close to Mars'
       equator. Nature: 434: 352–355, 17 Maart 2005. Verkry op 2007-03-11.
   12. ^ Kerr, Richard A.: Ice or Lava Sea on Mars? A Transatlantic Debate
       Erupts. Science, 307: 1390–1391, 4 Maart 2005. Verkry op 16
       November 2007.
   13. ^ ^13,0 ^13,1 W. L. Jaeger en ander: Athabasca Valles, Mars: A
       Lava-Draped Channel System. Science, 317: 1709 - 1711. 21 September
       2007. Laaste besoek op 16 November 2007.
   14. ^ W.V. Boynton en ander: Concentration of H, Si, Cl, K, Fe, and Th
       in the low and mid latitude regions of Mars, in die Journal of
       Geophysical Research, Planets.
   15. ^ W. C. Feldman en ander Topgraphic control of hydrogen deposits at
       low latitudes to midlatitudes of Mars, in die Journal of
       Geophysical Research, 30 November 2005, vol. 110. Verkry op 16
       November 2007.
   16. ^ Michael C. Malin: Evidence for Recent Groundwater Seepage and
       Surface Runoff on Mars, in Science, 288: 2330-2335. 30 Junie 2000.
   17. ^ [http://www.nasa.gov/mission_pages/mars/news/mgs-20061206.html
       NASA Images Suggest Water Still Flows in Brief Spurts on Mars, 6
       Desember 2006. Verkry op 2006-12-06.
   18. ^ Water flowed recently on Mars, by BBC-nuus. 6 Desember 2006.
       Verkry op 2006-12-06.
   19. ^ Water May Still Flow on Mars, NASA Photo Suggests, deur NASA. 6
       Desember 2006.
   20. ^ [http://www.jpl.nasa.gov/releases/2004/88.cfm Mineral in Mars
       'Berries' Adds to Water Story deur NASA. 3 Maart 2004. Verkry op
       2006-06-13.
   21. ^ A. S. McEwen en ander: A Closer Look at Water-Related Geologic
       Activity on Mars. Soos verskyn in Science, vol 317: 1706-1709. 21
       September 2007.
   22. ^ Sheehan, William:
       [http://www.uapress.arizona.edu/onlinebks/mars/chap04.htm
       Areographers - The Planet Mars: A History of Observation and
       Discovery]. Verkry op 2006-06-13.
   23. ^ Viking and the Resources of Mars (PDF) as deel van Humans to
       Mars: Fifty Years of Mission Planning, 1950–2000. Verkry op
       2007-03-10.
   24. ^ Think Quest: Topography. Verkry op 2007-03-13.
   25. ^ Frommert, H.; Kronberg, C.: Christiaan Huygens. Verkry op
       2007-03-10.
   26. ^ Wright, Shawn: [Infrared Analyses of Small Impact Craters on
       Earth and Mars, by die webwerf van die University of Pittsburgh. 4
       April 2003. Verkry op 2007-02-26.
   27. ^ Mars Global Geography, deel van Windows to the Universe. Verkry
       op 2006-06-13.
   28. ^ Wetherill, G. W.: Problems Associated with Estimating the
       Relative Impact Rates on Mars and the Moon, uit Earth, Moon, and
       Planets. 1999: 9, bl. 227. Verkry op 2007-02-26.
   29. ^ Lucchitta, B. K.; Rosanova, C. E., 26 Augustus 2003. Valles
       Marineris; The Grand Canyon of Mars, by die webwerf van die USGS.
       Verkry op 2007-03-11.
   30. ^ Themis Observes Possible Cave Skylights on Mars (PDF), deur G. E.
       Cushing, T. N. Titus, J. J. Wynne en P. R. Christensen. 2007: Lunar
       and Planetary Science XXXVIII. Verkry op 2007-08-02.
   31. ^ Cave entrances' spotted on Mars. Northern Arizona University.
       Verkry op 2007-05-28.
   32. ^ Researchers find possible caves on Mars, deur Paul Rincon van die
       BBC-nuus. Verkry op 2007-05-28.
   33. ^ Philips, Tony: The Solar Wind at Mars (2001), by die webwerf van
       Science@NASA. Verkry op 2006-10-08
   34. ^ R. Lundin, S. Barabash, H. Andersson en ander: Solar Wind-Induced
       Atmospheric Erosion at Mars: First Results from ASPERA-3 on Mars
       Express soos verskyn in Science. 2004, volume 305, bls. 1933–1936
   35. ^ Lemmon , en ander: Atmospheric Imaging Results from Mars Rovers,
       soos verskyn in Science. Volume 306, bls. 1753 - 1756 (2004).
   36. ^ V. Formisano, S. Atreya, T. Encrenaz, N. Ignatiev, M. Giuranna:
       Detection of Methane in the Atmosphere of Mars, soos verskyn in
       Science. Vol. 306, bls. 1758–1761 (2006).
   37. ^ ESA: Mars Express confirms methane in the Martian atmosphere, 30
       Maart 2004.. Verkry op 2006-03-17.
   38. ^ Martin Baucom: Life on Mars?, soos verskyn in American Scientist.
       2006, volume 94. Verkry op 2008-05-29.
   39. ^ ^39,0 ^39,1 Christopher Oze en Mukul Sharma: Have olivine, will
       gas: Serpentinization and the abiogenic production of methane on
       Mars, soos verskyn in die Geophysical Research Letters 32: L10203
       (2005)
   40. ^ J. T. Mellon, W. C. Feldman, T. H. Prettyman: The presence and
       stability of ground ice in the southern hemisphere of Mars, soos
       verskyn in Icarus. 169:2, bls. 324-340 (2003). Verkry op 2007-02-26
   41. ^ Nasa, 13 Des. 2004: Mars Rovers Spot Water-Clue Mineral, Frost,
       Clouds. Verkry op 2006-03-17.
   42. ^ MGCM/NASA: Mars' desert surface.... Verkry op 2007-02-25.
   43. ^ Goodman, Jason C The Past, Present, and Possible Future of
       Martian Climate (22 September 1997), op die webwerf van die
       Massachusetts Institute of Technology. Verkry op 2007-02-26.
   44. ^ Philips, Tony Planet Gobbling Dust Storms (16 Julie 2001), by die
       webwerf van Science @ NASA. Verkry op 2006-06-07.
   45. ^ Darling, David: Mars, polar caps, ENCYCLOPEDIA OF ASTROBIOLOGY,
       ASTRONOMY, AND SPACEFLIGHT. Verkry op 2007-02-26.
   46. ^ Mira.org: MIRA's Field Trips to the Stars Internet Education
       Program. Verkry op 2007-02-26.
   47. ^ Carr, Michael H. Oceans on Mars: An assessment of the
       observational evidence and possible fate, soos verskyn in die
       Journal of Geophysical Research, 2003, 108:5042, bl. 24. Verkry op
       2007-02-26.
   48. ^ Dr. Tony Phillips: Mars is Melting, by die Science @
       NASA-webwerf. Verkry op 2007-02-26.
   49. ^ J. J. Plaut, G. Picardi, A. Safaeinili, A. B. Ivanov en ander:
       Subsurface Radar Sounding of the South Polar Layered Deposits of
       Mars, soos verskyn in Science. 2007, volume 315.
   50. ^ Pelletier, J. D.: How do spiral troughs form on Mars?, soos
       verskyn in Geology. 2004, vol. 32, bls. 365–367. Verkry op
       2007-02-27
   51. ^ Mars Polar Cap Mysery Solved, by die webwerf van MarsToday.Com.
       Verkry op 2007-01-23.
   52. ^ Mars' Orbital eccentricity over time by die webwerf van die
       Universita' degli Studi di Napoli Federico II (2003). In Italiaans.
       Verkry op 2007-07-20.
   53. ^ Jean Mees (Maart 2003): When Was Mars Last This Close?, by die
       webwerf van die International Planetarium Society. Verkry op
       2008-05-29.
   54. ^ Ron Baalke, 22 Aug 2003: Mars Makes Closest Approach In Nearly
       60,000 Years.
   55. ^ ESA: Close Inspection for Phobos. Verkry op 2006-06-13.
   56. ^ ^56,0 ^56,1 Arnett, Bill: Phobos, by nineplanets.org. 20 November
       2004. Verkry op 2006-06-13
   57. ^ cott Ellis,
       [http://calspace.ucsd.edu/Mars99/docs/library/science/geological_hi
       story/moons1.html Geological History: Moons of Mars. Verkry op
       2007-08-02.
   58. ^ 15 Februarie 2008: Early Mars 'too salty' for life, deur Helen
       Briggs, die BBC se wetenskapverslaggeefster. Verkry op 2008-02-16.
   59. ^ Hannsson, Anders (1997). Mars and the Development of Life. ISBN
       0-471-96606-1.
   60. ^ Physorg.com (7 Januarie 2007). New Analysis of Viking Mission
       Results Indicates Presence of Life on Mars. Verkry op 2007-03-02.
   61. ^ Vladimir A. Krasnopolsky, Jean-Pierre Maillard en Tobias C. Owen
       (2004). Detection of methane in the Martian atmosphere: evidence
       for life?, soos verskyn in Icarus. Volume 172, bls. 537–547.
   62. ^ 25 Februarie 2005. Formaldehyde claim inflames Martian debate.
       Verkry op 2006-03-19.
   63. ^ through the galaxy: Other Mars Missions. Verkry op 2006-06-13.
   64. ^ CNN - Destination Mars: Mars Global Surveyor. Verkry op
       2006-06-13.
   65. ^ Britt, Robert. Odyssey Spacecraft Generates New Mars Mysteries,
       by die webwerf van Space.com. 14 Maart 2003. Verkry op 2006-06-13.
   66. ^ Wardell, Jane. Europe's Beagle 2 Mars Probe Stays Ominously
       Silent, by die webwerf van Space.com. 26 Januarie 2004. Vekry op
       2006-06-13.
   67. ^ ^67,0 ^67,1 Jean-Loup Bertaux en ander Discovery of an aurora on
       Mars, soos verskyn op die webwerf van Nature Magazine op 9 Junie
       2005. Verkry op 2006-06-13.
   68. ^ Mars Exploration Rovers, by die webwer van NASA se MER-program.
       Verkry op 2006-06-13.
   69. ^ CNN:
       [http://edition.cnn.com/2008/TECH/space/03/03/mars.avalanche.ap/ind
       ex.html Photo shows avalanche on Mars. Verkry op 2008-03-04.
   70. ^ Mars Pulls Phoenix In, by die webwerf van die University of
       Arizona . Verkry op 2008-5-25.
   71. ^ NASA:
       [http://www.nasa.gov/missions/solarsystem/phoenix_water.html
       Phoenix: The Search for Water. Verkry op 2007-03-03.
   72. ^ Mars Science Laboratory, by NASA se MSL-webwerf. Verkry op
       2007-03-03.
   73. ^ ESA: [http://www.esa.int/SPECIALS/Aurora/SEM1NVZKQAD_0.html/
       ExoMars. Verkry op 2007-03-03.
   74. ^ Paul Rincon,
       [http://news.bbc.co.uk/2/hi/science/nature/6133712.stm European
       Mars launch pushed back. 10 November 2006. Verkry op 2006-10-10.
   75. ^ MetNet Mars Mission
   76. ^ MetNet Mars Precursor Mission
   77. ^ Robert Britt When do we get to Mars?, by die Webwerf van
       Space.com. Verkry op 2006-06-1.
   78. ^ ESA: [http://www.esa.int/SPECIALS/Aurora/ESAONKTHN6D_0.html
       Liftoff for Aurora: Europe’s first steps to Mars, the Moon and
       beyond, 11 Oktober 2002. Verkry op 2007-03-03.
   79. ^ NASA aims to put man on Mars by 2037. Yahoo.com.
   80. ^ Deimos, deel van Planetary Societies's Explore the Cosmos. Verkry
       op 2006-06-13.
   81. ^ Mars Observing FAQ, by die webwerf van Shallow Sky. Verkry op
       2006-06-15.
   82. ^ Joe Rao. NightSky Friday – Mars and Earth: The Top 10 Close
       Passes Since 3000 B.C., by die webwerf van Space.com. 22 Augustus
       2003. Verkry op 2006-06-13.
   83. ^ Stephen Breyer, Mutual Occultation of Planets. Soos verskyn in
       Sky and Telescope. Maart 1979. Vol.57 #3, bl. 220.
   84. ^ Zahnle K. Decline and fall of the Martian empire. Soso verskyn in
       Nature. Vol. 412, bls. 209-213. 2001
   85. ^ F.B. Salisbury. Martian Biology. Soos verskyn in Science (1962).
       Volume 136: 3510, bls. 17–26. Verkry op 2007-02-26.
   86. ^ Google Mars, besoek op 2007-02-26.
   87. ^ Sheeham, William; 2 February 1997:
       http://www.uapress.arizona.edu/onlinebks/mars/chap01.htm Motions of
       Mars], deel van The Planet Mars: A History of Observation and
       Discovery. Verkry op 2006-06-13.
   88. ^ Planet Symbols, deel van NASA solar system exploration. Verkry op
       2006-06-13.
   89. ^ Percivel Lowell's Canals, verkry op 2007-03-01.
   90. ^ Charles Fergus: Mars Fever van Research/Penn State. Mei 2004.
       Vol. 24, uitgawe 2. Verkry op 2007-08-02.
   91. ^ Nikola Tesla: [http://earlyradiohistory.us/1901talk.htm Talking
       with the Planets. 19 Februarie 1901, gepubliseer deur Collier's
       Weekly. Verkry op 2007-05-04.
   92. ^ Cheney, Margaret: Tesla, man out of time. Prentice-Hall, 1981:
       Englewood Cliffs, New Jersey. Bl. 162. ISBN 978-0-13-906859-1
   93. ^ "Departure of Lord Kelvin", The New York Times, 11 Mei, 1902,
       bl.29.
   94. ^ Professor Pickering: The Light Flash From Mars] in die New York
       Times van 16 Januarie 1901. Aanlyn weergawes is verkrygbaar by [1]
       en [2] (PDF). Verkry op 2008-05-28.}}
   95. ^ Radio's War of the Worlds Broadcast (1938). Verkry op 2007-03-01.
   96. ^ David Darling: Swift, Jonathan and the moons of Mars. Verkry op
       2007-03-01.
   97. ^ Kathy Miles en Charles F Peters II: Unmasking the Face. Verkry op
       2007-03-01.

[wysig] Ekterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Category:Mars
     * 3D-kaarte van Mars in NASA se World Wind
     * Google Mars – Interaktiewe beelde van Mars
     * Flight Into Mariner Valley – NASA/JPL/Arizona Staatsuniversiteit
       bied 'n 3D-verbyvlug van Valles Marineris
     * Marsgeo.com – Mars Rover: Foto's, video's en oppervlakgeologie
     * Guide to Mars – inligting oor Mars, asook hoe om die vanaf die
       Aarde te besigtig
     * On Mars: Exploration of the Red Planet 1958–1978 van NASA se
       History Office.
     * Mars - artikels oor die Rooi Planeet by die webwerf van Planetary
       Science Research Discoveries

                                  Die sonnestelsel
   [USEMAP:Solar_System_XXVII.png] Beeldinligting
   Die son · Mercurius · Venus · Aarde · Mars · Ceres · Jupiter · Saturnus
   · Uranus · Neptunus · Pluto · Eris
   Planete · Dwergplanete · Mane: Aarde · Mars · Asteroïdies · Jupiter ·
   Saturnus · Uranus · Neptunus · Pluto · Eris
   Klein hemelliggame:   Meteoroïdes · Asteroïdes (die astroïdegordel) ·
   Centaurs · TNV's (Kuipergordel/Verstrooide skyf) · Komete (Oortwolk)
   Kategorie: Planete

