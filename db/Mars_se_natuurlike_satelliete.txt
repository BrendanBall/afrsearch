Mars se natuurlike satelliete


   Die relatiewe groottes en afstande tussen Mars, Phobos en Deimos,
   volgens skaal. Beide satelliete is onsigbaar in die huidige
   beeldgrootte. Kliek gerus op die beeld vir 'n groter weergawe.
   Die relatiewe groottes en afstande tussen Mars, Phobos en Deimos,
   volgens skaal. Beide satelliete is onsigbaar in die huidige
   beeldgrootte. Kliek gerus op die beeld vir 'n groter weergawe.
   Phobos (bo) en Deimos (onder).
   Phobos (bo) en Deimos (onder).

   Mars het twee klein natuurlike satelliete, Phobos and Deimos. Daar word
   gespekuleer dat die twee mane gevange asteroïdes is.

   Inhoud

        * 1 Algemene inligting
        * 2 Omwenteling
        * 3 Interessante brokkies
        * 4 Sien ook
        * 5 Verwysings

[wysig] Algemene inligting

   Wanneer Phobos vanaf die oppervlak van Mars, naby sy ewenaar besigtig
   word, lyk die maan ongeveer een derde so groot as wat die aarde se
   volmaan vanaf die aarde lyk. Phobos het 'n deursnit van 22,2km en lyk
   kleiner hoe verder weg mens van Mars se ewenaar af wegbeweeg en is
   onsigbaar (altyd agter die horison) vanaf Mars se poolgebiede. Deimos
   lyk meer na 'n helder ster of planeet waneer dit vanaf Mars besigtig
   word, net ietwat groter as wat Venus vanaf die aarde lyk. Deimos se
   deursnee is 23,460km. Die mane is so klein dat daar geen totale
   sonsverduisterings op Mars kan plaasvind nie, aangesien die mane te
   klein is om die son heeltemal te bedek. Totale maansverduisterings is
   egter weer baie algemeen en vind amper elke aand plaas.

   Die beweging van Phobos en Deimos is baie anders as die van die aarde
   se maan. Phobos beweeg vinnig: hy kom op in die Weste, sak in die Ooste
   en kom weer op in slegs elf ure. Deimos is net buite gesinkroniseerde
   omwenteling, en kom teen 'n stadige spoed op in die ooste. Alhoewel
   Deimos 'n omwenteling van slegs 30 uur het, neem dit hom 2,7 dae om te
   sak en net so veel om weer op te kom.

   Beide mane is in 'n gebonde omwenteling, wat beteken dat dieselfde kant
   van die mane altyd na Mars wys. Aangesien Phobos vinniger om Mars
   wentel as wat die planeet self wentel, is getykragte stadig maar seker
   besig om Phobos se omwentelingsradius te verkort. Êrens in die toekoms,
   wanneer Phobos te naby aan Mars beweeg (sien die Roche-limiet), sal die
   maan deur dié kragte uiteengeskeur word. Verskeie reekse kraters op
   Mars se oppervlak, teen 'n skerper hoek ten opsigte van dien ewenaar
   soos hulle ouer is, stel voor dat ander klein mane dieselfde lot gehad
   het as wat van Phobos verwag word en ook dat Mars se kors as geheel
   geskuif het as gevolg van hierdie gebeurtenisse. Deimos is egter weer
   ver genoeg weg dat sy omwentelingsbaan verleng word, soos ook die geval
   is met ons eie maan. Deimos se omwentelingsperiode van 30,4 uur oorskry
   'n Marsdag van 24,7 uur en neem dus 2,7 dae om op te kom en te sak
   vanuit die oogpunt van 'n waarnemer op die ewenaar.

   Beide satelliete was in 1877 ontdek deur Asaph Hall en is vernoem na
   Phobos (paniek/vrees) en Deimos (terreur/angs) wat, in Griekse
   mitologie, hul vader Ares, die god van oorlog, in geveg bygestaan het.
   Ares se Romeinse teenbeeld was Mars.

   Soektogte na ander satelliete het al plaasgevind. Mees onlangs het
   Scott S. Sheppard en David C. Jewitt die Hill-sfeer van Mars bestudeer
   vir ongewone satelliete. Die soektog het byna die hele Hill-sfeer
   gedek, maar verstrooide lig van Mars het die paar binneste sirkelminute
   waar die satelliete Phobos en Deimos voorkom uitgesluit. Geen nuwe
   satelliete was gevind nie.^[1]

[wysig] Omwenteling

   Name Deursnee
   (km/myl) Massa (kg) Semi-belangrike
   as (km/myl) Omwentelingsperiode(uur) Gemiddelde maanopkoms periode
   (uur/dag)
   Mars I Phobos
   22,2 km (27×21,6×18,8)
   13.79 myl (16,7×13.4×11,6) 1,08x10^16 9377 km
   5827 myl 7,66 11,12 uur
   0,463 dae
   Mars II Deimos
   12,6 km (10×12×16)
   7,8 myl (6,2×7,4×9,9) 2×10^15 23,460 km
   14,540 mi 30,35 131 uur
   5,44 dae

[wysig] Interessante brokkies

   Deimos (links) and Phobos (regs) voor die Sagittarius-sterrebeeld, soos
   gesien deur die Mars Exploration Rover Spirit op 26 Augustus 2005.
   Kliek op die beeld vir 'n groter weergawe.
   Deimos (links) and Phobos (regs) voor die Sagittarius-sterrebeeld, soos
   gesien deur die Mars Exploration Rover Spirit op 26 Augustus 2005.
   Kliek op die beeld vir 'n groter weergawe.

   Die bestaan van twee fiktiewe Marsiese mane was beskryf deur Jonathan
   Swift in sy satiriese roman Gulliver's Travels. Die roman is uitgegee
   in 1726: 150 jaar voor die ontdekking van die satelliete. Die boek
   beskryf die mane so (vertaal):

          Hulle het selfderwyse twee kleiner sterre, of 'satelliete',
          ontdek, wat om Mars wentel, waarvan die binneste presies drie
          van sy deursnitte vanaf die planeet is en die buitenste vyf; die
          eersgenoemde voltooi 'n omwenteling in tien ure en die
          laasgenoemde in een-en-twintig-en-'n-half, sodat die vierkante
          van hul periodieke tye baie naby is aan dieselfde proporsie met
          die kubes van hul afstand van die middelpunt van Mars, wat
          duidelik wys dat hulle deur dieselfde wette van swaartekrag
          beheer word, as wat die ander hemelligaame beïnvloed...

   In werklikheid is Phobos en Deimos omtrent 1,4 en 3,5 deursneë
   (onderskeidelik) van Mars se middelpunt af en hulle periodes is 7,7 en
   30,3 ure, onderskeidelik. 'n Soortgelyke "ontdekking" was deur Voltaire
   beskryf in sy interplanetêre romanse Micromegas, wat in 1752 uitgegee
   is.

   In erkenning van hierdie twee "voorspellings", is twee kraters op
   Deimos na Swift en Voltaire vernoem.

[wysig] Sien ook

     * Mars
     * Phobos
     * Deimos
     * Natuurlike satelliet

[wysig] Verwysings

          Hierdie artikel is 'n vertaling van die Engelse Wikipedia
          artikel "Mars' natural satellites"

    1. ^ Astron. J., 128, 2542-2546 (2004)

                                  Die sonnestelsel
   [USEMAP:Solar_System_XXVII.png] Beeldinligting
   Die son · Mercurius · Venus · Aarde · Mars · Ceres · Jupiter · Saturnus
   · Uranus · Neptunus · Pluto · Eris
   Planete · Dwergplanete · Mane: Aarde · Mars · Asteroïdies · Jupiter ·
   Saturnus · Uranus · Neptunus · Pluto · Eris
   Klein hemelliggame:   Meteoroïdes · Asteroïdes (die astroïdegordel) ·
   Centaurs · TNV's (Kuipergordel/Verstrooide skyf) · Komete (Oortwolk)
   Kategorie: Natuurlike satelliete

