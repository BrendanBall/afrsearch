Marsili


   Marsili is 'n onderseese vulkaan, wat deel uitmaak van die sogenaamde
   Italiaanse "vuurgordel" en tussen die aktiewe landvulkane Vesuvio in
   die noorde en Aetna in die suide lê. Marsili is een van die Aarde se
   twintig supervulkane en is eers in die laat 20ste eeu ontdek. Marsili
   lê in die suidelike Tirrheense See, noord van die eiland Sisilië.

   Marsili behoort tot 'n onderseese bergmassief, wat oor 'n vlakte van
   sowat 2 000 vierkante kilometer strek (of twee keer so groot soos die
   Italiaanse hoofstad Rome) en in 1999 deur die onbemande duikroboter
   Geostar 1 ontdek is. Geostar 1 was deel van 'n projek wat navorsing in
   verband met die swawelagtige gasuitbarstings in die gebied van Marsili,
   wat dikwels visse in die gebied laat vrek en vissers ringsom die
   Lipariese Eilande lankal pla en soms gedoen het. Die voet van die
   vulkaan lê teen 'n diepte van sowat 4 000 meter, en sy spits skuil net
   500 meter benede die seevlak. Marsili se magmakamer is so groot soos
   Switserland.

   Digby Marsili is die Afrikaanse Plaat besig om homself onder die
   Eurasiese Plaat te skuif. Gesteentes, wat in die diepte smelt, styg
   deur die vulkaan se openings weer na bowe. Marsili word deurgaans deur
   seismoloë gemonitor, aangesien onderseese aardbewings in sy gebied tot
   grootskaalse tsoenami's in die Middellandse See kan lei.
   Kategorieë: Vulkane • Middellandse See • Geografie van Italië

