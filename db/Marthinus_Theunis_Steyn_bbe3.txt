Marthinus Theunis Steyn


   Marthinus Theunis Steyn (M.T. Steyn) was die laaste President van die
   Republiek van die Oranje-Vrystaat.

   Inhoud

        * 1 Agtergrond
        * 2 President van die OVS
        * 3 Die Anglo-Boere-oorlog
        * 4 Dood van President Steyn

[wysig] Agtergrond

   Hy is gebore op die plaas Rietfontein in die distrik Winburg op 2
   Oktober 1857. Steyn is oorlede op 28 November 1916. Steyn se pa,
   Marthinus, was 'n lid van die Vrystaatse Volksraad en 'n vriend van
   President J.H. Brand. Steyn het aan Grey College in Bloemfontein sy
   skoolloopbaan ontvang en later in Nederland verder studeer, aan die
   Universiteit van Leiden.

   Steyn is in 1882 tot die balieraad toegelaat en teruggekeer na die
   Vrystaat. Sy praktyk in Bloemfontein het goed gedoen en in 1889 is hy
   aangestel as Prokureur-Generaal van die Oranje-Vrystaat. Hy is ook as
   regter aangestel in dieselfde jaar.

[wysig] President van die OVS

   Toe President F.W. Reitz bedank het in 1895, was Steyn vir baie die
   logiese keuse as opvolger. Hy is geopponeer deur J.G. Fraser, toevallig
   sy vrou, Tibbie, se oom. Steyn is verkies as President nadat Fraser
   gekant was teen beter samewerking met die Zuid-Afrikaansche Republiek.
   Steyn het samewerking bepleit en die Jameson inval in die ZAR het die
   kiesers beinvloed om vir Steyn te stem. Steyn het 6877 stemme op hom
   verenig teenoor Fraser se 1367. Hy is in Maart 1896 as President
   ingesweer.

   Beter verhoudinge met die ZAR het egter nie beteken Steyn het
   samewerking met die res van Suid-Afrika uitgesluit nie. Steyn het geglo
   dat die Boererepublieke baie simpatie uit die res van die kolonies kon
   ontvang vanweë die Jameson inval. Die nuwe Britse Hoë Kommissaris, Sir
   Alfred Milner het egter geglo in 'n federasie van Suid-Afrikaanse state
   onder die Britse vlag.

[wysig] Die Anglo-Boere-oorlog

   Met die uitbreek van die Anglo-Boere-oorlog in 1899 het Steyn geen
   keuse gehad om die ZAR se oorogverklaring teen Brittanje te steun nie.
   As hoof van 'n regering moes hy vlug nadat Bloemfontein deur die Britse
   troepe oorgeneem is, maar het steeds as reisende regering die oorlog
   teen die Britte aan die gang gehou. Hy was versetlik gekant teen
   oorgawe aan Brittanje. Hy is landuit na die vrede van Vereeniging
   onderteken is, maar keer in 1904 terug na Suid-Afrika, om weer toe te
   tree tot die aktiewe politiek.

[wysig] Dood van President Steyn

   Die uitbreek van die Rebellie in 1914 was vir Steyn 'n pynvolle
   episode. Dit, saam met die Anglo-Boere-oorlog het hom sterk bëinvloed.
   Steyn is oorlede op 28 November 1916 toe hy 'n vroue vereniging
   vergadering in Bloemfontein toegespreek het. Hy aan by die Vroue
   Monument in Bloemfontein begrawe.
   Kategorie: Suid-Afrikaanse politici

