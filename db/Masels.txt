Masels


   Die maselsvirus.
   Die maselsvirus.

   Masels is 'n bekende kindersiekte wat steeds in epidemies in
   ontwikkelende lande voorkom, ondanks die beskikbaarheid van
   doeltreffende entstof om die siekte te voorkom. In Suid-Afrika is daar
   byvoorbeeld 122 gevalle van masels aangemeld in die eerste helfte van
   1999. Dit is 'n hoogs aansteeklike siekte wat met 'n hoë koors gepaard
   gaan en veroorsaak word deur 'n klein en baie aansteeklike virus, wat
   veral in die bloedstroom, die neusslym en die mond- en keelslymvlies
   setel.

   Die kieme word meestal regstreeks van die een persoon na 'n ander
   oorgedra deur aanraking, deur onregstreekse infeksie deur kieme in die
   lug (veral as gevolg van die kenmerkende hoesie van die maselspasiënt),
   of deur voorwerpe wat die pasiënt hanteer het, soos eetgerei of 'n
   sakdoek. Die aansteekgevaar van masels is die grootste in die
   inkubasietyd, omdat die pasiënt dan nog glad nie afgesonder is nie,
   maar reeds die siekte aan ander kan oordra.

[wysig] Simptome en tekens van masels

   'n Kind met masels.
   'n Kind met masels.

   Die inkubasieperiode van masels duur gewoonlik van agt tot veertien
   dae, en die eerste sigbare simptome van die siekte verskyn meestal nie
   v&#xF3;&#xF3;r die sewende o agtste dag nie. Die aangetaste persoon
   voel tam, is koorsig en kla van 'n loperige neus. Later word die
   o&#xEB; rooi, tranerig en baie gevoelig vir lig. N&#xE1; 'n paar dae
   verskyn die onmiskenbare tekens van masels.

   Klein, wit knoppies met 'n pienk rand verskyn soms op die wangslymvlies
   as die heel eerste kenmerkende teken. Dit word Koplik se knoppies
   genoem en is vernoem na die man wat dit die eerste keer beskryf het.
   Die knoppies is egter nie in alle gevalle van masels aanwesig nie.
   Binne 'n dag nadat die knoppies verskyn het, ontwikkel die kind uitslag
   wat agter die ore begin en weldra oor die wange, nek en bors versprei.
   Die klein, onre&#xEB;lmatige vlekkies is helderrooi, maar word
   donkerder namate die uitslag toeneem.

   Inmiddels styg die kind se koors tot sowat 39-40&#xB0;C en selfs
   ho&#xEB;r, en hy of sy voel dus baie siek. Teen die vierde dag n&#xE1;
   die verskyning van die uitslag begin dit afneem en verdwyn geleidelik.
   Die pasi&#xEB;nt se koors daal, en kort daarna is 'n hoesie die enigste
   oorblywende simptoom. As die siekte normaal verloop, voel die
   pasi&#xEB;nt weldra beter, en n&#xE1; agt tot tien dae, wanneer die
   pasi&#xEB;nt se teenliggaampies die virus vernietig het, is die
   liggaamstemperatuur weer normaal.

[wysig] Behandeling

   Daar is geen mediese kuur vir die siekte nie. Die pasiënt word in
   afsondering verpleeg om te verhoed dat die siekte na lede van die gesin
   oorgedra word. Die verpleging van 'n maselspasiënt bestaan daaruit om
   die simptome van die siekte te verlig en komplikasies te voorkom. Die
   pasiënt moet in 'n goed-geventileerde, skemerige kamer lê. Die dieet
   bestaan uit maklik verteerbare kos en baie vloeistof. Die ontsteekte oë
   kan met 'n flou boorsuuroplossing behandel word. Met die oog op
   moontlike komplikasies is dit wenslik om altyd 'n dokter te raadpleeg.

[wysig] Voorkoming

   Hoewel masels nie lewensgevaarlik is vir groter kinders nie, kan dit
   ernstige gevare vir babas en kleuters inhou. Brongitis, wat in sekere
   omstandighede tot long- of middeloorontsteking kan lei, gaan dikwels
   met masels gepaard, en dié siekte is veral gevaarlik vir babas en jong
   kinders wat ook ly aan wanvoeding en ander infeksies. Die beste
   beskerming teen masels is inenting. 'n Gekombineerde entstof teen
   masels en Duitse masels, wat in 1960 vir wêreldwye gebruik beskikbaar
   gestel is, het gelei tot 'n dramatiese afname in die voorkoms van dié
   siekte.
   Kategorie: Geneeskunde

