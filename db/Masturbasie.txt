Masturbasie


   Wedersyde masturbasie soos uitgebeeld deur die skilder Johann Nepomuk
   Geiger
   Wedersyde masturbasie soos uitgebeeld deur die skilder Johann Nepomuk
   Geiger

   Masturbasie is die praktyk van seksuele selfbevrediging deur die
   seksuele organe met die hand te stimuleer.

   Vroeër is ook na die praktyk as selfbevlekking verwys, omdat daar geglo
   is dat dit tot sielkundige afwykings en uiteindelik waansin kon lei. 'n
   Ander term daarvoor is "onanie", afgelei van die verhaal in Genesis
   38:9 waar geskryf staan: "Onan het geweet dat die kinders wat gebore
   sou word, nie as syne beskou sou word nie, en daarom het hy elke keer
   as hy met die weduwee van sy broer gemeenskap gehad het, gesorg dat sy
   saad op die grond kom. Hy wou nie dat daar kinders vir sy broer gebore
   word nie." "Onanie" is dus eerder 'n korrekte beskrywing van "coitus
   interruptus", oftewel saadstorting buite die vagina.

[wysig] Begin

   Een of ander stimulering van die seksuele organe kom by baie babas van
   net 'n paar maande oud voor. Luidens een ondersoek is dit die geval by
   meer as die helfte van babas onder die ouderdom van een jaar. Vir die
   meeste mans begin die doelbewuste gebruik van masturbasie as seksuele
   stimulant eers tussen die ouderom van nege en 18 jaar. In twee-derdes
   van gevalle is masturbasie 'n man se eerste ervaring van ejakulasie of
   saadstorting. Vroue wat wel masturbeer begin oor die algemeen vroeër as
   mans. Teen die ouderdom van 20 het net een uit vyf dit op die proef
   gestel terwyl 92% van mans het. Masturbasie is die bron van hulle
   eerste orgasme vir net 'n derde van vroue.

[wysig] Volwasse lewe

   Manlike masturbasie wissel van een maal of minder per maand tot een,
   twee of drie maal per dag. Van diegene wat masturbeer is die voorkoms
   sowat twee maal per dag op ouderdom 15. In die geval van vroue is dit
   baie minder. Die ware voorkoms van masturbasie hang baie af van
   opvoedingsvlak, ouderdom en getroude status. Die voorkoms is die
   hoogste by jonger mense met 'n hoë vlak van opvoeding.

[wysig] Bronne

     * Diagram Group, Man's Body - An Owner's Manual, Bantam Books, London
       et. al., 1983.

   Kategorie: Seks

