Materiaalkunde


   Materiaalkunde sluit die dele van chemie en fisika in wat te doen het
   met die eienskappe van materiale. Materiaalkunde omvat vier klasse
   materiale, waarvan elkeen as 'n afsonderlike studieveld beskou kan
   word:
    1. metale
    2. keramieke
    3. polimere
    4. saamgestelde materiale

   Daar word dikwels na materiaalkunde verwys as materiaalkunde en
   ingenieurswese omdat dit vele toepassings het. Industriële toepassings
   van materiaalkunde sluit in prosesseringstegnieke (gietwerk, walswerk,
   sweiswerk, ioonimplantering, kristalgroei, dunne filmneerslag,
   sintering, glasblaas ens.), analitiese tegnieke (elektronmikroskopie,
   x-straalafbuiging, kalorimetrie, kernmikroskopie ens.),
   materiaalontwerp en koste/voordeel kompromieë in die industriële
   vervaardiging van materiale.

[wysig] Vertakkinge van materiaalkunde

     * Nanotegnologie - die vervaardiging en studie van molekulêr gevormde
       materiale (nanomateriale) materiale met strukture waarvan die skaal
       in nanometers gemeet kan word.
     * Kristallografie - die studie van die fisika van kristalle wat
       insluit:
          + defekte in kristalle, soos korrelgrense en verskuiwings en hul
            effek op die fisiese eienskappe;
          + diffraksietegnieke, soos x-straalkristallografie, wat gebruik
            word vir die identifikasie van die fase waarin die materiaal
            verkeer.
     * Metallurgie - die studie van metale
     * Keramieke, wat insluit halfgeleiers en ander elektroniese materiale
     * Biomateriale - materiale wat in die menslike liggaam aangewend kan
       word
     * Tribologie - die studie van die verwering van materiale weens
       wrywing en ander faktore

   Neem kennis dat sommige mense in die praktyk reologie as 'n
   ondervertakking van materiaalkunde beskou aangesien dit enige vloeiende
   materiaal dek. 'n Tipiese verhandeling oor reologie sluit egter ook
   nie-Newtoniese vloeidimamika in, dus word dit as 'n vertakking van
   Kontinuummeganika gesien.

[wysig] Onderwerpe wat die grondslag vorm vir Materiaalkunde

     * Termodinamika, vir fase stabiliteit, fase veranderinge en fase
       diagramme.
     * Kinetika, het te doen met die tempo van veranderinge en diffusie.
     * Vastestofchemie - die studie van die chemie wat in vastestowwe
       plaasvind
     * Vastestoffisika - word gewoonlik beskou as die studie van die
       kwantum-meganiese effekte in vastestowwe, soos halfgeleiers of
       supergeleiers.
     * Kontinuummeganika - die studie van vastestowwe en vloeistowwe, met
       die aanname dat hulle bestaan uit kontinue materiale (eerder as
       afsonderlike atome)

[wysig] Ander onderwerpe

     * Kronologie van materiaalkunde
     * Bio-gebaseerde materiale
     * Vloeibare kristalle

   Kategorie: Materiaalkunde

