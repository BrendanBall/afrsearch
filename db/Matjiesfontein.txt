Matjiesfontein


   Matjiesfontein is 'n dorp in die Victoriaanse boustyl in die hartland
   van die Karoo. Die dorp in die huidige Suid-Afrikaanse provinsie
   Wes-Kaap, wat aanvanklik net 'n stopplek langs die spoorlyn was, waar
   stoomlokomotiewe van vars water voorsien is, is in 1884 deur die Britse
   immigrant James ("Jimmy") Douglas Logan gestig. In 1889 rig Logan 'n
   mineraalwaternywerheid in die dorp op en verkoop water en ander
   verversings aan treinpassasiers.

   Logan se bekende Lord Milner-hotel is in 1899 opgerig. Die lug van die
   Karoo-halfwoestyn is destyds ook as baie geskik geag vir die
   behandeling van longsiektes, maar Matjiesfontein lok vinnig ook
   bekendes soos Cecil Rhodes, die skryweres Olive Schreiner, wat tussen
   1890 en 1892 in die dorp bly, Edgar Wallace en Rudyard Kipling.

   Tydens die Tweede Vryheidsoorlog (1899-1902) dien Logan se hotel as 'n
   Britse militêre hospitaal. Met Jimmy Logan se afsterwe in 1920 raak
   Matjiesfontein uit die mode. Eers in 1968 herleef die dorpie met die
   heropening van die hotel. In 1970 is Matjiesfontein tot nasionale
   monument verklaar.

   Matjiesfontein met sy gerestoureerde stasie en 'n nuwe
   konferensiesentrum is deesdae weer 'n gewilde bestemming vir
   welgestelde Kapenaars.

[wysig] Eksterne skakels

     * Reis in Afrikaans - Matjiesfontein

                            Vlag van Suid-Afrika

                             Provinsie Wes-Kaap
                                  Hoofstad:

                                  Kaapstad
                                   Streke:

      Kaapse Skiereiland | Kaapse Wynlande | Tuinroete | Klein Karoo |
                              Overberg | Weskus
                          Grootste stede en dorpe:

        Kaapstad | George | Knysna | Oudtshoorn | Paarl | Robertson |
             Stellenbosch | Swellendam | Vredenburg | Worcester
                              Munisipaliteite:

     Beaufort-Wes | Bergrivier | Breederivier | Breederivier/Wynlande |
    Breedevallei | Kaap Agulhas | Cederberg | Sentraal-Karoo | Kaapstad |
    Drakenstein | George | Kannaland | Knysna | Laingsburg | Langeberg |
        Matzikama | Mosselbaai | Oudtshoorn | Overberg | Overstrand |
         Plettenbergbaai | Prins Albert | Saldanhabaai | Suid-Kaap |
     Stellenbosch | Swartland | Swellendam | Theewaterskloof | Weskus |
                                Witzenberg |

   Kategorieë: Wes-Kaap • Dorpe in Suid-Afrika

