Matzikama


   Matzikama is die mees noodwestelike plaaslike owerheid in die provinsie
   Wes-Kaap, binne die gebied van die Weskus-distriksmunisipaliteit. Dit
   word begrens deur die Atlantiese Oseaan in die weste, 'n
   distriksbestuursgebied van die distriksmunisipaliteit in die noorde,
   die Cederberg-munisipaliteit in die suide en die provinsie Noord-Kaap
   in die ooste. Die hoofdorp is Vredendal, met ander belangrike dorpe
   Vanrhynsdorp, Klawer, Wes-Kaap, Koekenaap, Strandfontein, Doringbaai en
   Lutzville. Die totale oppervlak van die munisipaliteit is sowat 5 549
   km². Die naam is ontleen aan die Matsikammaberge, sowat 10 km suid van
   Vanrhynsdorp, tussen die Troe-Troe en Wiedourivier.

   Inhoud

        * 1 Bevolking
        * 2 Opvoeding
        * 3 Polisiestasies
        * 4 Gesondheid
        * 5 Media
        * 6 Besienswaardighede
        * 7 Eksterne skakels

[wysig] Bevolking

   Die totale bevolking volgens die sensus van 2001 was 50 167. Van die
   totaal was 38 217 bruin, 9 124 wit, 2 800 swart en 65 Indiërs. Die
   oorgrote meerderheid van die bevolking is Afrikaanssprekend (47 751),
   gevolg deur Xhosasprekendes (1 667) en Engelssprekendes (459). Geen
   ander taal het meer as honderd sprekers gehad nie.

[wysig] Opvoeding

   Daar was in 2006 30 staats- en privaat skole binne die munisipale
   grense. Die hoërskole was: Vanrhynsdorp, Lutzville, Vredendal en
   Vredendal Sekondêr.

[wysig] Polisiestasies

   Daar was in 2006 'n polisiestasie op Vredendal, Vanrhynsdorp, Klawer,
   Lutzville en Doringbaai.

[wysig] Gesondheid

   Benewens klinieke op die meeste dorpe, is die enigste provinsiale
   hospitaal op Vredendal.

[wysig] Media

   Radio Namakwaland saai daagliks uit van Vredendal en het 'n Christelike
   inslag. Ons Kontrei is 'n weekblad wat op Vredendal uitgegee word,
   terwyl die Swartland en Weskus Herald sedert 2006 weekliks 'n uitgawe
   vir die Olifantsrivier-gebied publiseer. Die koerant se hoofkantoor is
   op Malmesbury, maar hy het ook 'n plaaslike kantoor op Vredendal.

[wysig] Besienswaardighede

   Die gebied word jaarliks druk besoek deur blommekykers, wat spesifiek
   hierheen kom om die lente-blomme te kyk, of op pad is na Namakwaland,
   noord van Matzikama.

[wysig] Eksterne skakels

     * 'n Gedetailleerde kaart van die Weskus in PDF-formaat
     * Toeriste-inligting
     * Webwerf van die Weskus-toerismeorganisasie

                            Vlag van Suid-Afrika

                             Provinsie Wes-Kaap
                                  Hoofstad:

                                  Kaapstad
                                   Streke:

      Kaapse Skiereiland | Kaapse Wynlande | Tuinroete | Klein Karoo |
                              Overberg | Weskus
                          Grootste stede en dorpe:

        Kaapstad | George | Knysna | Oudtshoorn | Paarl | Robertson |
             Stellenbosch | Swellendam | Vredenburg | Worcester
                              Munisipaliteite:

     Beaufort-Wes | Bergrivier | Breederivier | Breederivier/Wynlande |
    Breedevallei | Kaap Agulhas | Cederberg | Sentraal-Karoo | Kaapstad |
    Drakenstein | George | Kannaland | Knysna | Laingsburg | Langeberg |
        Matzikama | Mosselbaai | Oudtshoorn | Overberg | Overstrand |
         Plettenbergbaai | Prins Albert | Saldanhabaai | Suid-Kaap |
     Stellenbosch | Swartland | Swellendam | Theewaterskloof | Weskus |
                                Witzenberg |

   Kategorieë: Wes-Kaap • Weskus

