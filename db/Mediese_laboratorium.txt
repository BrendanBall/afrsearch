Mediese laboratorium


   In 'n Mediese laboratorium voer 'n mediese tegnoloog analitiese
   prosedures uit op monsters van menslike oorsprong.

   Inhoud

        * 1 Mediese tegnoloog
             + 1.1 Die pligte van ‘n mediese tegnoloog
        * 2 Onderwerpe in Mediese Laboratoriumtegnologie
             + 2.1 Bloed Transfusie
             + 2.2 Chemiese Patologie
             + 2.3 Farmakologie
             + 2.4 Hematologie
             + 2.5 Histopatologie
             + 2.6 Mikrobiologie en Parasitologie
             + 2.7 Sitologie
             + 2.8 Virologie

[wysig] Mediese tegnoloog

   Mediese tegnoloë werk in gespesialiseerde laboratoriums van hospitale
   en private instellings. Geregistreerde mediese tegnoloë mag ook aansoek
   doen om ‘n lisensie om privaat te praktiseer in hul eie laboratoriums
   terwyl andere mag verkies om navorsing by ‘n akademiese instituut te
   doen.

   Gesofistikeerde instrumente en tegnieke word gebruik vir die akkurate
   diagnosering van siektes. Die mediese tegnoloog moet dus ‘n gesonde
   kennis hê van die prosedures wat gevolg word asook ‘n hoë graad van
   vaardigheid om die analitiese prosedures korrek uit te voer.

   Loopbaanmoontlikhede bestaan in Suid-Afrika in regerings- en
   provinsiale hospitale, mediese skole aan universiteite, technikons,
   private patologie praktyke, die Suid-Afrikaanse Instituut vir Mediese
   Navorsing, die Mediese Navorsingsraad, Veeartskundige praktyk en
   Farmaseutiese maatskappye.

[wysig] Die pligte van ‘n mediese tegnoloog

   Voorbereiding van monsters vir analise - ontvangs, sentrifugering
   (skeiding van bloedselle en serum vir die geval van bloedmonsters);
   identifisering, voorbereiding van kontrole monsters, ens.

[wysig] Onderwerpe in Mediese Laboratoriumtegnologie

[wysig] Bloed Transfusie

   Groepering van bloed; identifikasie van teenliggame en antigene in
   bloed produkte, voorbereiding van bloed funksies; kruistoetsing;
   voorgeboortelike bloedgroepering om te bepaal of die pasgeborene dalk
   bloedgroep afwykings het en ander bloed en bloed-produkte verwante
   toetse.

[wysig] Chemiese Patologie

   Die kwantitatiewe analise van die chemiese bestanddele van
   liggaamsvloeistowwe om siektes te kan diagnoseer, behandeling en
   invloed van die behandeling op die chemiese balans van die liggaam te
   monitor. Hierdie kategorie van werk behels ‘n groot mate van
   automatisasie.

[wysig] Farmakologie

   Die kwantitatiewe en kwalitatiewe bepaling van die konsentrasie van
   middels en middelmetaboliete in bloed en ander biologiese media;
   ondersteuning van middelbehandeling van pasiënte en sintese van
   chemiese samestellings.

[wysig] Hematologie

   Monsters by hierdie afdeling bestaan uit bloed, beenmurg aspirate en
   trefienbiopsies. Hematologie is die studie van sirkulerende bloedselle,
   bloedproduserende organe en die stollingsisteem. Bloed word geanaliseer
   om waardes vir spesifieke parameters bv. hemoglobien, wit bloedsel- en
   plaatjietellings te verkry en om abnormale bloedselle te identifiseer
   met behulp van volbloedtellings, differensiële witbloedseltellings en
   die identifikasie van abnormale selle met behulp van sitochemiese
   kleurings.

[wysig] Histopatologie

   Die voorbereiding van biopsie-materiaal en post mortem weefsel vir
   mikroskopiese ondersoek.

[wysig] Mikrobiologie en Parasitologie

   Die identifikasie van mikro-organismes en parasiete in menslike
   patologie monsters en openbare gesondheidsmonsters om diagnose en
   behandeling van siektes te vergemaklik en die voorkoming van
   aansteeklike siektes.

[wysig] Sitologie

   Die ondersoek van menslike selsmere om kwaadaardige selle te
   identifiseer, te diagnoseer en behandeling van siektes te vergemaklik.

[wysig] Virologie

   Die identifikasie van virusse in menslike patologiemonsters om diagnose
   en behandeling van siektes te vergemaklik.Sjabloon:Uncategorized
   Kategorie: Biologie

