Meem


   Die term meem (Engels: meme), geskep in 1976 deur die dierkundige en
   evolusionêre wetenskaplike Richard Dawkins, verwysend na 'n eenheid van
   kulturele informasie wat oordraagbaar is van een persoon na 'n ander.
   'n Meem word ook van geslag tot geslag oorgedra. Dawkins stel dat,
   voorbeelde van meme is "deuntjies, populêre sêgoed, gelowe, klere
   modes, maniere van potte maak of die bou van boë". 'n Meem plant
   homself voort as 'n eenheid van kulturele evolusie en diffusie –
   soortgelyk in baie opsigte aan die optrede van die geen (die eenheid
   vir genetiese informasie). Meestal versprei meme as geïntegreerde
   kooperatiewe stelle of groepe waarna verwys word as meemplekse of
   meemkomplekse.

   Die idee van die meem opsigself is 'n suksesvolle meem in eie reg en
   het in die populêre kultuur bekend geraak, iets wat selde gebeur met
   wetenskaplike teorie.

   Voorstanders van meme beweer dat dit deur middel van natuurlike
   seleksie ontwikkel – op 'n manier soortgelyk soos deur Charles Darwin
   voorgestel. Dit op die premis dat variasie, mutasie, kompetisie en
   oorerwing die "voortplanting" sukses beïnvloed. Byvoorbeeld terwyl een
   idee uitsterf sal ander oorleef, versprei en muteer - vir goed of sleg
   - deur modifikasie.

   Inhoud

        * 1 Geskiedenis en inleiding
        * 2 Werking
        * 3 Voorbeelde
        * 4 Herlewing van meme
        * 5 Eksterne Skakels

[wysig] Geskiedenis en inleiding

   Die term meem is aan die breër publiek buite die wetenskap bekendgestel
   was deur Richard Dawkins in sy boek The Selfish Gene, 1976, waarmee hy
   die eenheid van kulturele evolusie wil aandui, analoog aan die geen by
   die biologiese evolusie. Meme tree op volgens Dawkins oor tyd ongeveer
   dieselfde soos organismes in terme van evolusie op.

   Daniel Dennett het in 1985 met Douglas R. Hofstadter in 'n gesamentlike
   boek, The Mind's I, die begrip meem gebruik as die "egoïstiese meem".
   Deur Dennett se Consciousness explained, 1991 kry die begrip 'n meer
   status in die wetenskap.

[wysig] Werking

   Organismes ondergaan gedurende generasies steeds klein veranderinge
   (mutasies) en pas hulself by die omgewing aan. Hulle sterf uit as hulle
   dit nie kan doen nie. So gaan meme van die een brein na 'n ander oor en
   gedurende dié tyd, ondergaan die meme veranderinge. Die meme sterf uit,
   of kom in 'n koma-agtige staat terug, as dit 'uit die mode' raak. Meme
   het ook 'n ooreenkoms met sagteware wat oorgaan van die een rekenaar of
   netwerk na 'n andere hetsy as 'n rekenaarvirus (ongewens), of die
   opdatering van 'n bedryfsisteem (gewens). Daar bestaan reeds
   rekenaarsagteware wat hulself aanpas volgens rekenaars en sagteware
   waarmee dit in aanraking kom, bv. semi- of voloutomatiese opdatering.

   Meme kan dele bevat van ideë, tale, melodieë, ontwerpe, morele en
   estetiese waardes, vaardighede en al die ander wat normalerwyse
   aangeleer word en deurgegee word aan andere.

[wysig] Voorbeelde

     * Godsdiens. 'n Goeie voorbeeld van kragtige meme is die wêreld se
       godsdienste. Godsdienste is 'n samestelling van 'n aantal
       verbandhoudende meme wat van die een generasie aan die andere
       deurgegee word terwyl klein veranderinge steeds plaasvind. Meer
       omvangryke mutasies vind plaas tydens 'n hervorming. 'n
       "Suksesvolle" meem pas hom self voortdurend en gemaklik aan, by die
       veranderende tye en omstandighede. Sommige individue sien die
       sekularisasie van bepaalde rigtinge in die Christelike godsdiens as
       'n teken van 'n suksesvolle meem. 'n Verstokte en stagnante
       godsdiens sal volgens dié meemteorie versplinter in ‘n "suksesvol"
       gesekulariseerde deel en (tallose) klein afsplitsings.
     * Taal.
     * Mode en ander giere.
     * Ideologieë soos die kapitalisme, kommunisme en fascisme.
       Kapitalisme kan tans as 'n suksesvolle meem beskryf word, terwyl
       die kommunisme 'n agteruitgaande meem is en die fascisme meem byna
       uitgesterf het.

   Die sukses van 'n meem sou 'n mens kon meet aan die aantal
   informasieverwerkende en -draende eenhede wat daarmee "besmet" raak.

[wysig] Herlewing van meme

   Meme kan, nadat dit lyk asof dit uitgesterf het, weer te voorskyn kom,
   indien belangstelling in die meem weer opvlam. Boeke en ander
   geskrifte, webwerwe, of ander informasiedraende eenhede, bv.
   grotskilderye of ander argeologiese vondse waarin hierdie meme bewaar
   bly, is dan 'n soort sluimerende "saad", 'n koma-agtige staat, wat wag
   op gunstige omstandighede om te "ontkiem", oftewel weer te
   (her-)ontwaak. Ter illustrasie dien die voorchristelike godsdienste van
   Europa, soos druïdisme en sjamanisme, wat in duisend jaar prakties
   verdwyn het as gevolg van die onderdrukking deur die kerk. Onder
   invloed van die sekularisme soek sommiges 'n ander vervulling vir hul
   religieuse behoefte en ontdek opnuut die geloof van hul voorouers,
   sodat daar nou weer Europese druïde, sjamane en selfs hekse is. 'n
   Ander meem wat skynbaar uitgestorwe was, is Hebreeus. Meer as
   tweeduisend jaar was dit nie 'n lewende taal nie en word slegs as
   seremoniële taal by die joodse erediens gebruik. Onder invloed van die
   sionisme het Hebreeus weer 'n lewende meem/taal geword as die amptelike
   taal van Israel. Die invoer van die Hebreeus in ongeveer 1895 was
   bewustelik gedoen en het gelei tot die stigting van die staat Israel op
   15 Mei 1948. Theodor Herzl het in 1896 met sy boek Der Judenstaat die
   basis gelê deur sy ideaal en geloof vir die stigting van 'n Joodse
   staat uit te spel.

[wysig] Eksterne Skakels

     * Artikel oor meme van die Humboldt Forum Recht (in Duits)

   Kategorie: Kultuur

