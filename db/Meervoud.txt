Meervoud


   'n Meervoud is die vorm van 'n selfstandige naamwoord wat dui op meer
   as een entiteit. In Afrikaans word dit meestal gevorm deur 'n
   agtervoegsel of 'n verbuiging van die enkelvoudvorm van die
   selfstandige naamwoord.

   In Afrikaans is die lidwoord wat meervoude voorafgaan die. Die lidwoord
   'n word nooit voor meervoude gebruik nie. In vele ander tale beïnvloed
   meervoudigheid ander woorde in die sin, maar in Afrikaans bly meeste
   ander woorde onveranderd met die gebruik van enkelvoud teenoor
   meervoud.

   Inhoud

        * 1 Voorbeelde in Afrikaans
             + 1.1 Uitgang op -f
             + 1.2 Afkappingsteken
             + 1.3 Geen enkelvoud
             + 1.4 Geen meervoud

[wysig] Voorbeelde in Afrikaans

   Hier volg enkele voorbeelde van meervoude in Afrikaans:
     * hoofweg, hoofweë
     * vlag, vlae
     * hemp, hemde
     * voog, voogde
     * slagding, slaggoed
     * sakeman, sakemanne

[wysig] Uitgang op -f

   Wanneer 'n woord op 'n -f eindig, val die -f soms weg, dan sit ons 'n
   -we in plek van die -f, byvoorbeeld:
     * geloof, gelowe
     * stof, stowwe
     * hof, howe

[wysig] Afkappingsteken

   Sekere woorde kry 'n apostroof ( ' ) voor die s (gewoonlik wanneer die
   enkelvoud geëindig het op 'n e, i, o, u of beklemtoonde a).
     * a, a's
     * karba, karba's
     * malva------malvas (Die klem is op die eerste lettergreep.)

[wysig] Geen enkelvoud

   Daar is sekere woorde wat net in die meervoud gebruik word,
   byvoorbeeld:
     * fiemies
     * semels
     * masels
     * pampoentjies

[wysig] Geen meervoud

   Sekere enkelvoude het geen ooreenstemmende meervoudsvorm nie. In sulke
   gevalle kan die lidwoord 'n ook nie gebruik word nie, byvoorbeeld:
     * goud
     * water

   Kategorie: Taalkunde

