Meningitis


   Meningitis is 'n ontsteking van die harsingsrugmurgvog en van die drie
   membrane (meninges) wat die brein en rugmurg beskerm. Dit ontstaan
   weens verspreiding van 'n infeksie. Die siekte staan ook bekend as
   harsing-en-rugmurgvliesontsteking; harsingvliesontsteking;
   rugmurgvliesontsteking; nekkramp.

   Inhoud

        * 1 Voorkoms
        * 2 Risiko-faktore
        * 3 Oorsake
        * 4 Bakteriële meningitis
        * 5 Simptome van meningitis
        * 6 Potensiële komplikasies
        * 7 Geneeskundige evaluasie
        * 8 Behandeling
        * 9 Voorkoming van Meningitis

[wysig] Voorkoms

   Voorheen het die meeste gevalle voorgekom by kinders tot ouderdom 5
   jaar. Heersende kinder-inentingsprogramme het meegebring dat gevalle
   van meningitis merendeels in jong persone ouderdom 15 tot 24 voorkom.
   Ouer volwassenes ervaar ook ‘n groter insidensie.

[wysig] Risiko-faktore

   'n Aantal risiko-faktore dra by tot die ontwikkeling van meningitis
     * Ouderdom
     * Gemeenskaps-verblyf
     * Swangerskap
     * Werk met diere
     * Blootgestelde immuniteit

[wysig] Oorsake

   Meningitis ontstaan uit virusinfeksie, maar mag ook weens bakteriële
   infeksie ontstaan. Minder algemeen, is dat 'n fungus die siekte
   meebring.

   Bakteriële infeksie is die skadelikste en identifisering van die bron
   van die infeksie is belangrik om 'n behandelingsplan daarteen te
   ontwikkel.

[wysig] Bakteriële meningitis

   Akute bakteriële meningitis ontwikkel gewoonlik wanneer bakterië die
   bloedstroom binnedring en migreer na die brein en rugmurg. Oorinfeksie
   en sinus-infeksie en selfs 'n kopbeenfraktuur kan egter meebring dat
   bakterië die meninges direk binnedring en meningitis aanbring.
     * Tipes bakterie:

   Streptococcus pneumoniae (pneumococcus)

   Neisseria meningitides (meninigococcus)

   Haemophilus influenzae (haemophilus)

   Listeria monocytogenes (listeria)
     * Virale meningitis

   Virale meningitis is gewoonlik 'n matige toestand en klaar binne 10 dae
   op. Enterovirale virusse wat maaggriep veroorsaak bring in die VSA die
   meeste gevalle van virale meningitis mee.

   Tekens en simptome in hierdie gevalle is seer keel, gewrigspyne en erge
   hoofpyn. Virusse sirkuleer gedurende somer en vroeë herfs.
     * Chroniese meninigitis

   Volgehoue meningitis kom voor wanneer stadig-groeiende organismes die
   kritieke areas van die meninges binnedring. Hierdie toestand ontwikkel
   oor 'n tydperk van tot 4 weke. Dit is 'n skaars vorm van meningitis.

   Die tekens en simptome stem ooreen met akute meningitis.
     * Fungale meningitis

   Fungale meningitis is seldsaam.

[wysig] Simptome van meningitis

   Aanvanklike tekens en simptome stem ooreen met griepsimptome en word
   maklik daarmee verwar. Simptome omtwikkel oor ‘n kort periode van tot 2
   dae en sluit die volgende in:

   · Hoë koors · Skerp hoofpyn · Braking of naarheid met gepaargaande
   hoofpyn · Verwardheid, of verminderde konsentrasievermoë. By jong
   kinders mag 'n onvermoë om oogkontak te maak waargeneem word · Toeval ·
   Lomerigheid, of traagheid om wakker te word uit slaap · Stywe nek ·
   Ligsensitiwiteit · Gebrek aan belangstelling in voedsel en drank · 'n
   Veluitslag kom voor in die geval van virus- of meningococcus
   meningitis.

   Vroeë tekens en simptome wat aanduidend is van infeksie sluit in: pyn
   in bene, koue hande en voete en abnormal-bleek velkleur. Dit dui nie
   noodwendig op 'n toestand van mengitis nie.

   By vroeggeborenes en kleuters mag die volgende tekens waargeneem word:
   konstante huil, ongewone slaperigheid of geirriteerd, swak eetlus. Soms
   mag die sagte area op 'n kleuter se kop uitbult. 'n Laat teken mag
   spasmaties wees, wat 'n uiterste hiperekstensie van die liggaam
   meebring (opisthotonos).

   Indien 'n bakteriële meningitis opgedoen is, bestaan die gevaar van
   permanente breinskade. Daarbenewens kan die dood binne enkele dae
   intree. Dit is noodsaaklik om die siekte onmiddellik te behandel.

[wysig] Potensiële komplikasies

   Ernstige gesondheidskomplikasies mag opgedoen word. Sonder behandeling
   ontstaan risiko's, gelykstaande aan toeval, permanente neurologiese
   skade, insluitende gehoorverlies, verlies van spraak, leergestremdheid,
   gedragsprobleme, breinskade en selfs verlamming. Nie-neurologiese
   komplikasies sluit in versaking van die niere en byniere.

   Bakeriële infeksie van die sentrale senuweestelsel is snel en mag binne
   enkele dae lei tot skok en dood.

[wysig] Geneeskundige evaluasie

   Enige teken of simptoom wat dui op meningitis moet onder
   doktersbehandeling geplaas word. Herstel en beheer oor komplikasies
   word bevorder indien behandeling vroeg genoeg kan begin.
   Aansteeklikheid van die siekte moet oorweeg word, na gelang van die
   graad van meningitis wat die rondte doen.
     * Klassifikasie

     * Eerstevlak toetsing

     * Lumbaal-punksie

     * CT

     * MRI

[wysig] Behandeling

   Behandel koors en spierpyne Antibiotikum (binne-aarse toediening vir
   snelwerking) Behandel druk op brein weens swelling Behandeling teen
   toeval

[wysig] Voorkoming van Meningitis

   Uitskakeling van aansteeklike infeksies. Verspreiding vind plaas deur
   hoes, nies, soen en self gemeenskaplke gebruik van eetgerei, 'n
   tandeborsel of 'n sigaret.

   Persoonlike higiëne is noodsaaklik om blootstelling aan
   infeksiegeleiers uit te skakel. In hierdie opsig moet hande gereeld
   gewas word voor etes en na gebruik van die toilet, na blootstelling aan
   'n publieke omgewing en kontak met diere.

   Handhaaf en bou die immuunstelsel deur voldoende rus (slaap), gereelde
   oefening, gesonde dieet met vars vrugte, groente en volgraan.

   Swanger vroue moet verseker dat vleis goed gaar is en skakel kaas wat
   van ongepasteuriseerde melk vervaardig is, uit.

   Immunisering

   Sommige vorme van meningitis kan voorkom word deur immunisering: Jong
   kinders volg 'n inentingsprogram vanaf ouderdom 2 jaar Sommige
   programme is gerig op kinders tussen ouderdom 11 – 12, op ouderdom 15
   jaar en studente wat in slaapsale gehuisves word. Daar bestaan 'n
   inentingsprogram om kinders tussen 2 – 5 jaar en ouer kinders en
   volwassenes teen die longkokkus bakterië te beskerm.
   Kategorieë: Inflamasie • Geneeskunde • Siektes

