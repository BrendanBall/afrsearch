Menseregte


   Die Magna Carta was die wêreld se eerste dokument wat 'n vors (heerser)
   se verbintenisse tot sy mense om sekere wetlike regte te respekteer
   Die Magna Carta was die wêreld se eerste dokument wat 'n vors (heerser)
   se verbintenisse tot sy mense om sekere wetlike regte te respekteer

   Menseregte verwys na die "basiese regte en vryhede waarop alle mense
   geregtig is, wat dikwels geag word as sou dit die reg tot lewe en
   vryheid, vryheid van denke en uitdrukking en gelykheid voor die reg
   insluit."^[1] Die Verenigde Nasies se Universele Verklaring van
   Menseregte stel dit as volg: "Alle menslike wesens word vry, met gelyke
   waardigheid en regte, gebore. Hulle het rede en gewete en behoort in
   die gees van broederskap teenoor mekaar op te tree."^[2]

   Die idee van menseregte is afkomstig vanaf die filosofiese idee van
   natuurlike regte wat deur God daargestel is;^[3] sommige mense erken
   bykans geen verskil tussen die twee en beskou beide as verskillende
   etikette vir dieselfde begrip terwyl ander verkies om die terme te skei
   om enige verbintenis te elimineer met begrippe wat tradisioneel met
   natuurlike reg verband hou.^[4] John Locke is waarskynlik die
   belangrikste filosoof wat hierdie teorie ontwikkel het.^[5]

   Inhoud

        * 1 Inligting oor Menseregte
             + 1.1 Die Verenigde Nasies
             + 1.2 Europese Konvensie
        * 2 Voetnotas

[wysig] Inligting oor Menseregte

[wysig] Die Verenigde Nasies

   Die algemene vergadering van die VN
   Die algemene vergadering van die VN

   Die Verenigde Nasies is die enigste internasionale liggaam met
   jurisdiksie vir wetgewing oor universele menseregte. Alle organe van
   die VN het 'n adviserende rol in die Veiligheidsraad. Artikel 1-3 van
   die Handves van die Verenigde Nasies maak die volgende stelling "Om
   internasionale samewerking in die oplossing van internasionale probleme
   van 'n ekonomiese, maatskaplike, kulturele of menslike aard en in die
   bevordering en aanmoediging van respek vir menseregte en vir basiese
   vryheid vir almal te verkry sonder uitsondering as gevolg van ras,
   geslag, kleur, taal of godsdiens;"^[6]. Die Menseregteraad van die
   Verenigde Nasies is betrokke by ondersoeke na menseregteskendings.^[7]
   Die Internasionale Geregshof is die hoof regsarm van die Verenigde
   Nasies.^[8]

[wysig] Europese Konvensie

   Die Europese Konvensie oor Menseregte definieer en waarborg sedert 1950
   menseregte en fundamentele vryhede in Europa. Al 47 lidstate van die
   Europese Raad het hierdie Konvensie onderteken en dus val hierdie
   ooreenkoms onder die jurisdiksie van Europese hof vir Menseregte in
   Straatsburg. Om die gebruik van marteling en afbrekende behandeling van
   mense te voorkom is die Europese Kommitee vir die Voorkoming van
   Marteling gestig.
   Europese Hof vir Menseregte in Straatsburg
   Europese Hof vir Menseregte in Straatsburg

   Menseregte sluit gewoonlik in:
     * sekuriteitsregte wat misdade soos moord/"gedwonge" onwillige
       selfmoord, menseslagting, marteling en verkragting verbied.
     * reg tot vryheid wat vryhede beskerm op gebiede soos gewetensvryheid
       en geloof, assosiasie, samekoms en bewiging.
     * politieke regte wat die vryheid om aan politiek deel te neem
       beskerm deur mense toe te laat om hulself uit te druk, te
       protesteer, deel te neem in 'n republiek

[wysig] Voetnotas

    1. ^ The American Heritage Dictionary of the English Language, Fourth
       Edition
    2. ^ http://www.unhchr.ch/udhr/lang/afk.htm
    3. ^ Natural rights, The Columbia Electronic Encyclopedia (2005)
       http://columbia.thefreedictionary.com/Natural+rights
    4. ^ Peter Jones. Rights. Palgrave Macmillan, 1994, p. 73
    5. ^ Natural rights, The Columbia Electronic Encyclopedia (2005)
       http://columbia.thefreedictionary.com/Natural+rights
    6. ^ Die Handves van die Verenigde Nasies
    7. ^ United Nations Rights Council Page
    8. ^ Webblad van die Internasionale Geregshof http://www.icj-cij.org/

   Kategorieë: Menseregte • Regte

