Mensjewis


   Die Mensjewiste (Russies: Меньшевики, afgelei van die woord mensje,
   "minder") was ’n faksie van die Marxistiese Russiese
   Sosiaal-Demokratiese Arbeidersparty (RSDAP). Dit het ontstaan toe die
   party geskeur het; die ander faksie was die Bolsjewiste (Большевики,
   Большевисты; afgelei van bolsje, "meer"). Die skeuring het plaasgevind
   op die tweede partykongres in 1903. Die Bolsjewiste het later die
   Kommunistiese Party van die Sowjetunie geword.

   Inhoud

        * 1 Die skeuring
        * 2 Verwysings
        * 3 Verdere literatuur
        * 4 Sien ook

[wysig] Die skeuring

   Mensjewiste by Norra Bantorget in Stockholm, Swede, Mei 1917: Pawel
   Akselrod, Julius Martof en Aleksander Martinof
   Mensjewiste by Norra Bantorget in Stockholm, Swede, Mei 1917: Pawel
   Akselrod, Julius Martof en Aleksander Martinof

   Op die tweede kongres van die RSDAP, wat in Augustus 1903 in Brussel en
   Londen gehou is, was daar groot meningsverskille tussen Lenin en Julius
   Martof, tot in dié tyd ’n groot vriend van Lenin. Hulle kon nie hul
   verskille bylê nie en die party het in twee faksies geskeur ^[1] Lenin
   was die leier van die Bolsjewiste en Martof van die Mensjewiste.

   Hoewel albei faksies geglo het dat daar ’n burgerlike demokratiese
   rewolusie moet plaasvind, was die Mensjewiste meer gematig en wou hulle
   met die Russiese voorlopige regering saamwerk, terwyl die Bolsjewiste
   met ander radikale en die boere saamgewerk het en die voorlopige
   regering se bewind wou oorneem.

   Die twee faksies het in 1903–1904 voortdurend verander soos wat talle
   lede heen en weer oorgeloop het. Die twee faksies het in Januarie 1912
   finaal bande verbreek toe die Bolsjewiste ’n partykongres in Praag
   gereël het net vir hul eie lede. Hulle het die Mensjewiste uit die
   party geskors en ’n onafhanklike party gestig met die naam RSDAP
   (Bolsjewiste). Ná die Kronstadt-opstand van 1921 is die Mensjewiste
   finaal verbied. Baie van die lede het geëmigreer terwyl ander by die
   Bolsjewiste aangesluit het. ’n Klein maar invloedryke groep
   sosiaal-demokrate wat verbind is met Maxim Gorki se koerant Nowaja
   Zjizn (Nuwe Lewe) het geweier om by enige van die partye aan te sluit.

[wysig] Verwysings

          Hierdie artikel is merendeels vertaal vanaf die Engelse
          Wikipedia-artikel [1]

    1. ^ Israel Getzler. Martov: A Political Biography of a Russian Social
       Democrat, Cambridge University Press, 2003 (eerste uitgawe 1967),
       ISBN 0-521-52602-7 p.78

[wysig] Verdere literatuur

     * Haimson, Leopold H: The Mensheviks: From the Revolution of 1917 to
       the Second World War
     * Haimson, Leopold H: The Making of Three Russian Revolutionaries:
       Voices from the Menshevik Past
     * Liebich, André: From the other shore: Russian social democracy
       after 1921. Cambridge, Mass., Londen, 1997
     * Moorehead, Alan: The Russian Revolution. Harper & Brother, New
       York, New York, 1958.
     * Shanin, Teodor: Russia, 1905-1907: Revolution as a Moment of Truth.
       New Haven, 1985.

[wysig] Sien ook

     * Bolsjewis
     * Sosiaal-Rewolusionêre Party

   Kategorie: Geskiedenis van Rusland

