Menslike ontwikkelingsindeks


   Wêreldkaart wat die Menslike Ontwikkelingsindeks vir 2004 aangee.
   ██ hoog (0,800–1) ██ medium (0,500–0,799) ██ laag (0,300–0,499) ██ n/a
   Wêreldkaart wat die Menslike Ontwikkelingsindeks vir 2004 aangee.
   ██ hoog (0,800–1) ██ medium (0,500–0,799) ██ laag (0,300–0,499) ██ n/a

   Die Menslike ontwikkelingsindeks (MOI, Engels: Human Development Index
   (HDI)) is 'n vergelykende maatstaf van lewensverwagting, geletterdheid,
   opvoeding, en lewenstandaard vir al die lande van die wêreld. Dit bied
   'n standaard wyse om welstand te meet, veral kinderwelstand. Dit word
   gebruik om te bepaal en aan te dui of 'n land ontwikkelde,
   ontwikkelende, of onderontwikkelde land is en om die impak wat
   ekonomiese beleide op lewensgehalte het, te meet.^[1] Die indeks is in
   1990 deur die Indiese Nobelpryswenner Amartya Sen, Pakistanse ekonoom
   Mahbub ul Haq, met ondersteuning van Gustav Ranis van Yale Universiteit
   en Lord Meghnad Desai van die London School of Economics ontwikkel en
   word sedertdien deur die ontwikkelingsprogram van die Verenigde Nasies
   in die organisasie se jaarlikse menslike ontwikkelingsverslag gebruik.
   Hoewel dit deur Sen as 'n "growwe meting", beskryf is as gevolg van die
   beperkings daarvan, vestig dit nogtans aandag op aspekte van
   ontwikkelings wat nie deur per capita-inkomste gedek word nie.

   Die indeks meet gemiddelde prestasie in 'n land in drie basiese
   dimensies van menslike ontwikkeling:
     * 'n Lang en gesonde lewe soos gemeet deur lewensverwagting met
       geboorte.
     * Kennis, soos gemeet deur die volwassegeletterheidstydskoers (met
       twee-derdes gewig) en die gekombineerde primêre, sekondêre, en
       tersiêre bruto inskrywingsverhouding (met een-derde gewig).
     * 'n Ordentlike lewenstandaard soos gemeet deur die logaritme van
       bruto binnelandse produk (BBP) per capita teen Koopkragpariteit
       (KKP) in VSA dollars.

   VN-lidlande word elke jaar volgens die metings gelys en rangskik. Lande
   wat hoog op die lys verskyn gebruik dit om geskoolde immigrante te lok
   of emigrasie te ontmoedig^[2]

   'n Alternatiewe maatstaf, die Menslike Armoede-indeks, fokus op die
   mate van armoede in 'n land.

[wysig] Metodologie

   MOI-neigings tussen 1975 en 2004    OECD    Sentraal- en Oos-Europa, en
   die CIS    Latyns-Amerika en die Karibbiese Gebied    Oos-Asië
      Arabiese State    Suid-Asië    Afrika suid van die Sahara
   MOI-neigings tussen 1975 en 2004

      OECD

      Sentraal- en Oos-Europa, en die CIS

      Latyns-Amerika en die Karibbiese Gebied

      Oos-Asië

                                                    Arabiese State

                                                    Suid-Asië

                                                    Afrika suid van die Sahara

   In die algemeen om 'n rou-veranderlike, sê maar x, na 'n eenheidslose
   indeks om te skakel (wat toelaat dat verskillende indekse by mekaar
   getel kan word), word die volgende formule gebruik:
     * x-index = \frac{x - \min\left(x\right)}
       {\max\left(x\right)-\min\left(x\right)}

   waar \min\left(x\right) en \max\left(x\right) onderskeidelik die
   laagste en hoogste waardes is wat die veranderlike x kan bereik.

   Die Menslike Ontwikkelingsindeks verteenwoordig dan die gemiddeld van
   die volgende drie algemene indekse:^[3]
     * Lewesnverwagtingindeks = \frac{LW - 25} {85-25}
     * Opvoedingsindeks = \frac{2} {3} \times VGI + \frac{1} {3} \times
       GEI
          + Volwassegeletterheidsindeks (VGI) = \frac{VGV - 0} {100 - 0}
          + Bruto Inskrywingsindeks (BII) = \frac{GBIV - 0} {100 - 0}
     * BBP Indeks = \frac{\log\left(BBPpc\right) - \log\left(100\right)}
       {\log\left(40000\right) - \log\left(100\right)}

   LW: Lewensverwagting teen geboorte
   VGI: Volwassegeletterheidsindeks (ouderdomme 15 en ouer)
   GBIV: Gekombineerde bruto inskrywingsverhouding vir primêre, sekondêre
   en tersiêre opvoeding
   BBPpc: BBP per capita teen Koopkragpariteit in VSD

[wysig] 2006-verslag

   Gekleurde wêreldkaart wat Menslike Ontwikkelingsindeks waardes vir 2004
   illustreer    0,950 en hoër    0,900–0,949    0,850–0,899
      0,800–0,849    0,750–0,799    0,700–0,749    0,650–0,699
      0,600–0,649    0,550–0,599    0,500–0,549    0,450–0,499
      0,400–0,449    0,350–0,399    0,300–0,349    onder 0,300    nie
   beskikbaar nie (kleurblindheid aanpasbare kaart)
   Gekleurde wêreldkaart wat Menslike Ontwikkelingsindeks waardes vir 2004
   illustreer

      0,950 en hoër

      0,900–0,949

      0,850–0,899

      0,800–0,849

      0,750–0,799

      0,700–0,749

                           0,650–0,699

                           0,600–0,649

                           0,550–0,599

                           0,500–0,549

                           0,450–0,499

                           0,400–0,449

                                               0,350–0,399

                                               0,300–0,349

                                               onder 0,300

                                               nie beskikbaar nie
   (kleurblindheid aanpasbare kaart)

   Die verslag vir 2006 is in Kaapstad, Suid-Afrika, op 9 November 2006
   bekendgestel. Die fokus van die verslag was op "mag, armoede en die
   globale waterkrisis." ^[4] Meeste van die data wat vir die verslag
   gebruik is, dateer uit 2004 of te vore, wat dus 'n indeks vir 2004
   verskaf. Nie alle VN-lidlande kies, of is in staat, om die statistiek
   wat benodig word, te verskaf nie.

   Die verslag rapporteer 'n vertraging in wêreldwye Menslike
   Ontwikkelingsindeks aangesien die volgehoue verbeterings in ontwikkelde
   lande geneutraliseer is deur 'n algemene daling in die ontwikkelende
   lande. Lande in Afrika suid van die Sahara en Suid-Asië het beduidende
   dalings in die indeks beleef teenoor die waardes in die vorige verslag.
   Ander ontwikkelende lande het min of geen vooruitgang getoon nie.

   'n Indekswaarde van minder as 0,5 word as verteenwoordigend van lae
   ontwikkeling gesien. 29 van die 31 lande in die kategorie is in Afrika,
   die ander twee in die kategorie is Haïti en Jemen. Die lande in Afrika
   suid van die Sahara wat die hoogste telling behaal het,
   Ekwatoriaal-Guinee en Suid-Afrika, het onderskeidelik die 120ste en
   121ste plekke behaal met 'n waarde van 0.653).

   'n Waarde van 0,8 of meer word as verteenwoordigend van hoë
   ontwikkelling gesien. Dit sluit in alle ontwikkelde lande soos die in
   Noord-Amerika, Wes-Europa, Oseanië, en Oos-Asië, asook sommige van die
   ontwikkelende lande in Oos-Europa, Sentraal en Suid-Amerika,
   Suidoos-Asië, die Karibbiese Gebied, en die olieryke Arabiese
   Skiereiland.

[wysig] Verwysings

    1. ^ Davies, A. and G. Quinlivan (2006), A Panel Data Analysis of the
       Impact of Trade on Human Development, Journal of Socioeconomics
    2. ^ Toespraak deur Jean Chrétien, voormalige Eerste Minister van
       Kanada
    3. ^ Technical note explaining the definition of the HDI, Besoek op 14
       Julie 2007
    4. ^ The 2006 Human Development Report

   Kategorie: Menslike ontwikkelingsindeks

