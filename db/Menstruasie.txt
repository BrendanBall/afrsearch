Menstruasie


   'n Meisie se liggaam begin meer vroulike kenmerke tydens puberteit
   (vanaf die ouderdom van 11 - 12) ontwikkel. Dit is ook in hierdie tyd
   wanneer die menstruasie-siklus begin. Die menstruasie-siklus vind plaas
   om 'n meisie se liggaam vir moontlike bevrugting en swangerskap (sien
   ook Voortplanting) voor te berei. Die siklus word deur die hormone
   vanuit die buise van Fallopius, en van kliere in ander dele van die
   liggaam, beheer. Die siklus neem ongeveer 28 dae om te voltooi,
   alhoewel dit kan wissel van 21 tot 35 dae. Die endometrium
   (binne-voering) van die baarmoeder gaan deur vier stadiums of fases
   tydens die menstruasie-siklus.

   Inhoud

        * 1 Stadiums van die uterus
             + 1.1 Stadium 1: Menstruasie
             + 1.2 Stadium 2: Herstelfase
             + 1.3 Stadium 3: Ontvangsfase
             + 1.4 Stadium 4: Pre-menstruale fase

[wysig] Stadiums van die uterus

[wysig] Stadium 1: Menstruasie

   Die endometrium kom bietjie vir bietjie los. Dit verlaat die liggaam in
   die vorm van bloedvloei. Hierdie vloei van bloed word menstruasie
   genoem, sinoniem vir maandstonde.

[wysig] Stadium 2: Herstelfase

   'n Nuwe endometrium word net hierna weer op die baarmoederwand opgebou.
   Terselftertyd voltooi 'n ovum sy ontwikkeling in die Fallopiusbuis, en
   word ongeveer op die veertiende dag van die siklus vrygestel. Die
   vrystelling van die ovum word ovulasie genoem.

[wysig] Stadium 3: Ontvangsfase

   Die baarmoeder ontwikkel intussen die regte toestand om 'n bevrugte
   ovum te kan ontvang. Indien die ovum met 'n spermsel, van die manlike
   geslag, versmelt het (bevrug is), sal dit binne die baarmoederwand
   inplant en swangerskap sal begin.

[wysig] Stadium 4: Pre-menstruale fase

   Indien die eiersel nie bevrug word nie, begin die endometrium weer
   loskom, soos in stadium 1.
   Kategorie: Voortplantingstelsel

