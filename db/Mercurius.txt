Mercurius


          Hierdie artikel handel oor die planeet Mercurius. Sien gerus
          Mercurius (mitologie) vir die artikel oor die god.

   CAPTION: Mercurius    Sterrekundige simbool vir Mercurius

                    Die planeet Mercurius.
                     Wentelbaaneienskappe
      Aphelium afstand:    69,817,079 km
                           0,466 698 35 AU
     Perihelium afstand:   46,001,272 km
                           0,307 499 51 AU
     Semi-belangrike as:   57,909,176 km
                           0,387 098 93 AU
    Semi-onbelangrike as:  56,671,637 km
                           0,378 826 5 AU
     Wentelbaan omtrek:    359,945,244 km
                           (2,406 AU)
       Eksentrisiteit:     0,205 630 69
     Sideriese periode:    87,969 34 dae
     Sinodiese periode:    115,8776 d
   Gem. omwentelingspoed:  47,36 km/s
   Maks. omwentelingspoed: 58,98 km/s
   Min. omwentelingspoed:  38,86 km/s
         Inklinasie:       7,004 87°
                           (3,38° tot die son se ewenaar)
   Natuurlike satelliete:  Geen
                      Fisiese eienskappe
   Radius by die ewenaar:  2439,7 km
                           (0,383 Aardes)
        Oppervlakte:       7,5×10^7 km²
                           (0,147 Aardes)
           Volume:         6,083×10^10 km³
                           (0,056 Aardes)
           Massa:          3,302×10^23 kg
                           (0,055 Aardes)
       Gem. digtheid:      5,427 g/cm³
        Ontsnappings-
   snelheid:               4,249 km/s
          Sideriese
   rotasieperiode:         58,6462 dae (58 dae, 15,5088 uur)
        Rotasiespoed
   by ewenaar:             10.892 km/h (by die ewenaar)
      Aksiale neiging:     ~0.01°
      Oppervlak temp.:
      0°N, 0°W
      85°N, 0°W
                           min   gem.  maks
                           100 K 340 K 700 K
                           80 K  200 K 380 K
                          Atmosfeer
      Oppervlaksdrukte:    Spoor
        Samestelling:      31.7% Kalium
                           24.9% Natrium
                           9.5% Atomiese suurstof
                           7.0% Argon
                           5.9% Helium
                           5.6% Molekulêre suurstof
                           5.2% Stikstof
                           3.6% Koolstofdioksied
                           3.4% Water
                           3.2% Waterstof

   Mercurius is die naaste planeet aan die son, en is ook die kleinste
   planeet in ons sonnestelsel. Mercurius wissel in helderheid van tussen
   -0,4 (baie helder) en 5,5 (baie dof) wanneer dit vanaf die aarde
   waargeneem kan word. Aangesien die planeet baie na aan die son geleë
   is, beteken dit dat dit slegs sigbaar is kort na sonsondergang.

   Daar is relatief min bekend oor Mercurius. Die enigste ruimtetuig wat
   ooit naby Mercurius was, is Mariner 10 wat tydens 1974 tot 1975
   ongeveer 40-45% van die planeet te opervlakte gekarteer het. Daar is
   tans 'n nuwe sending (Messenger) onder leiding van NASA en ESA onderweg
   na Mercurius.

   Die oppervlakte van Mercurius het dieselfde voorkoms as die van ons
   maan, vol kraters. Mercurius het geen atmosfeer nie en is ook een van
   die min planete wat nie oor 'n maan beskik nie. Mercurius bestaan
   grootliks uit 'n ysterkern, wat 'n magnetiese veld van ongeveer 1% die
   sterkte van die aarde se magnetiese veld genereer. Temperature op die
   oppervlakte wissel tussen 90-700 K (-173/427 °C) met die pole wat die
   hoogste temperatuur ervaar en die bodems van die kraters die laagste.

   Die ou Romeine het die planeet na die boodskappergod, Mercurius vernoem
   danksy die vinnige beweging van die planeet tydens sonsondergang. Die
   sterrekundige simbool van Mercurius is ( ). Voor die 5de eeu v.C., het
   Griekse sterrekundiges geglo dat die planeet twee aparte voorwerpe was
   en dit het bekend gestaan as Hermes in die aand, en Apollo in die
   oggend. Pythagoras was die eerste persoon wat voorgestel het dat dit
   dieselfde voorwerp was wat slegs in verskillende posisies waargeneem
   is.

   Inhoud

        * 1 Interne struktuur
        * 2 Feite en syfers
        * 3 Verwysings
        * 4 Eksterne skakels

[wysig] Interne struktuur

   Mercurius is een van vier aardse planete, dit wil sê dat die planeet se
   liggaam rotsagtig is, net soos die Aarde s'n. Dit is die kleinste van
   die vier aardse planete, met 'n deursnee van 4879 km by die ewenaar.
   Mercurius bestaan uit ongeveer 70% metaliese en 30% silikaatsmateriaal.
   Die digtheid van die planeet is die tweede hoogste in ons sonnestelsel
   met 5.43 g/cm³: net 'n klein bietjie minder as die Aarde se digtheid.
   1. Kors - 100-200km dik 2. Mantel - 600km dik 3. Kern of nukleus -
   1,800km radius
   1. Kors - 100-200km dik
   2. Mantel - 600km dik
   3. Kern of nukleus - 1,800km radius

   Mercurius se digtheid van gebruik word om details aangaande die planeet
   se interne struktuur af te lei. Terwyl 'n groot deel van die aarde se
   hoë digtheid te danke is aan swaartekragsamepersing (vera; die planeet
   se kern), is Mercury baie kleiner en sy binneste dele nie naastenby so
   sterk saamgepers nie. Om dus die planeet se hoë digtheid te regverdig,
   moet die kern baie groot en ryk aan yster wees.^[1] Geoloë skat dat
   Mercurius se kern so veel as 42% van die planeet se volume in beslag
   neem (hierde verhouding is slegs 17% vir die Aarde). Onlangse studies
   stel voor dat Mercurius 'n gesmelte kern het.^[2]

   Om die kern is 'n 600 km mantel. Dit word beweer dat daar, vroeg in
   Mercurius se geskiedenis, 'n groot botsing was met 'n liggaam wat
   honderde kilometers wyd was. Dié botsing sou veroorsaak dat die planeet
   'n groot deel van sy oorspronklike mantel verloor het, wat 'n relatiewe
   dun mantel in verhouding met die kern sou veroorsaak.^[3]

   Daar word beraam dat Mercurius se kors 100–200 km dik is. Een
   uitsonderlike kenmerk van Mercurius se oppervlak is talle nou rande
   het; sommige van honderde kilometers lank. Dit word geglo dat hulle
   gevorm was soos Mercurius se kern en mantel afgekoel het en ineengekrim
   het op 'n tyd toe die kors reeds verhard was.^[4]

[wysig] Feite en syfers

     * Gemiddelde afstand van die son: 57 909 175 km
     * Perihelion (naaste): 46 000 000 km
     * Aphelion (verste): 69 820 000 km
     * Ewenaarsradius: 2 439,7 km
     * Ewenaarsomtrek: 15 329,1 km
     * Massa: 330 220 000 000 000 000 000 000 kg
     * Volume: 60 827 200 000 km^3
     * Digtheid: 5,427 g/cm^3
     * Oppervlak: 74 800 000 km^2
     * Oppervlakswaartekrag by die Ekwator: 3,7 m/s^2
     * Ontsnapsnelheid: 15 300 km/h
     * Lengte van 'n dag: 176 aardedae (4224 uur)
     * Lengte van 'n jaar: 87,97 aardedae
     * Gemiddeldie Omwentelingsnelheid: 172 341 km/h
     * Middelpuntafwyking van Wentelbaan: 0,20563069
     * Hellingshoek van wentelbaan ten opsigte van die sonnebaan: 7 grade
     * Hellingshoek van as ten opsigte van wentelbaan: 0 grade
     * Omtrek van Wentelbaan: 356 000 000 km
     * Minimum/Maksimum oppervlaktemperature: -173/427 °C
     * Mane: 0

[wysig] Verwysings

[wysig] Eksterne skakels

     * Mercurius Foto Agtergronde

                                  Die sonnestelsel
   [USEMAP:Solar_System_XXVII.png] Beeldinligting
   Die son · Mercurius · Venus · Aarde · Mars · Ceres · Jupiter · Saturnus
   · Uranus · Neptunus · Pluto · Eris
   Planete · Dwergplanete · Mane: Aarde · Mars · Asteroïdies · Jupiter ·
   Saturnus · Uranus · Neptunus · Pluto · Eris
   Klein hemelliggame:   Meteoroïdes · Asteroïdes (die astroïdegordel) ·
   Centaurs · TNV's (Kuipergordel/Verstrooide skyf) · Komete (Oortwolk)
   Kategorie: Planete

