Metaal


   Gloeiende, warm metaal.
   Gloeiende, warm metaal.

   'n Metaal is 'n chemiese element uit een van die volgende reekse in die
   periodieke tabel van die elemente:
     * Alkalimetale
     * Aardalkalimetale
     * Oorgangsmetale

   In die periodieke tabel bevind hierdie element hulself links van die
   semi-metale, of metalloïde. Die metalloïde is op 'n diagonale geleë,
   van boor (B) tot polonium (Po).

   Enkele algemeen bekende metaalsoorte is: yster, aluminium, koper,
   chroom, nikkel, lood, sink, tin, goud en silwer.

   Inhoud

        * 1 Eienskappe van metale
             + 1.1 Chemiese eienskappe
             + 1.2 Fisiese eienskappe
        * 2 Legerings
        * 3 Produksie van metaal
        * 4 Ferro en nie-ferro
        * 5 Toepassings
        * 6 Sien ook

[wysig] Eienskappe van metale

[wysig] Chemiese eienskappe

   Die belangrikste kenmerk van metale is hul klein elektronegatiwiteit.
   As gevolg van hierdie klein elektronegatiwiteitswaardes bind hul
   elektrone nie sterk aan die kern nie, en vorm gevolglik maklik
   positiefgelaaide ione en kan hulle met stowwe reageer wat
   negatiefgelaaide ione vorm, wat 'n sout as produk tot gevolg het.

   Die meeste metale is chemies stabiel. Metale uit die reekse van die
   alkalimentale (byvoorbeeld natrium) en aardalkalimetale (byvoorbeeld
   magnesium) is egter heel reaktief.

   Hoe edeliker 'n metaal is, hoe moeiliker reageer dit. Metale wat niet
   met suurstof en water reageer nie, en dus geen korrosie vertoon nie,
   noem mens "edel". "Onedele metale" vertoon wel korrosie. Daar bestaan
   ook metale wat erg gemaklik met water reageer; hierdie heet die "erg
   onedele metale" (byvoorbeeld natrium en kalium).

   Die edelmetale, byvoorbeeld goud, silwer en platinum, is chemies inert.
   Hulle reageer nie geredelik met ander stowwe nie.

[wysig] Fisiese eienskappe

   Metaalwaterbak vir godsdienstige gebruik teen 'n muur.
   Metaalwaterbak vir godsdienstige gebruik teen 'n muur.

   Metale besit 'n aantal kenmerkende fisiese eienskappe:
     * Hulle het meestal 'n glimmende uiterlike voorkoms.
     * Hulle is swaar (het 'n hoë digtheid).
     * Hulle het 'n hoë smeebaarheid.
     * Hulle het meestal 'n hoë smeltpunt (met uitsondering van kwik (Hg)
       is alle metale vaste stowwe by standaardtemperatuur en -druk (STD).
     * Hulle is goeie geleiers van warmte en elektrisiteit.

   Hierdie eienskappe is hoofsaaklik as gevolg van die losse binding van
   die buitenste elektronskil van die metale sodat in die praktyk die
   metaal se atome ingebed is in een gemeenskaplike elektronwolk.

   Yster, nikkel en enkele andere metale en allooie kan magneties gemaak
   word. Sien hiervoor ferromagnetisme.

[wysig] Legerings

   'n Legering is 'n mengsel van metale. 'n Legering kan ook nie-metale
   bevat. Legerings word vervaardig om aan metale die gewenste eienskappe,
   soos hardheid en smeebaarheid te verskaf. In die bronstydperk (± 2000
   v.C. - 1000 v.C..) het mense reeds geweet hoe om van koper 'n allooi te
   maak wat makliker bewerk kon word, deur tin daarby te voeg. Hierdie
   allooi staan bekend as brons.

[wysig] Produksie van metaal

   Metale word in die natuur selde in suiwer vorm gevind. Metale word
   gedelf in die vorm van erts, wat vervolgens in suiwer metaalvorm
   omgesit word. Voorbeelde hiervan is die ontginning van gietyster uit
   ystererts deur middel van hoogoonde of die elektrochemiese omsetting
   van bauxiet in aluminium.

[wysig] Ferro en nie-ferro

   In die metaalhandel word daar 'n onderskeid getref tussen ferrometale
   (yster en allooie gebaseer op yster, soos staal) en nie-ferrometale
   (byvoorbeeld aluminium en koper).

[wysig] Toepassings

   'n Brug wat uit metaal gemaak is.
   'n Brug wat uit metaal gemaak is.

   Metale het heel baie toepassings. Vir meer inligting, sien die artikels
   oor die afsonderlike metale. Die volgende opsomming dien slegs om 'n
   indruk te gee van die veelsydigheid van metale. Metale word toegepas
   in:
     * Konstruksies, masjinerie en vervoermiddels.
     * Verpakkingsmateriaal soos blik vir bewaring, drank en verf.
     * Elektriese verbindings (koperdraad).
     * Kwikbarometers en termometers.
     * Magnete.
     * Pigmente (lood, kadmium).
     * Ballast in die kiel van skepe, of as kontragewig.
     * Projektiele en slagwapens.
     * Kunsvoorwerpe.
     * Belegging (edelmetale) en betaalmiddel.
     * Geneesmiddel (lithium).
     * Vergifting (arseen).

[wysig] Sien ook

     * Metaalkunde
     * Metallurgie
     * Staal
     * Skroot
     * Metaalbinding
     * Swaar metaal
     * Metal, 'n musiekgenre

   Hierdie artikel is 'n saadjie. Voel vry om Wikipedia te help deur dit
   uit te brei.
   Wikimedia Commons Meer media omtrent hierdie onderwerp kan gevind word
                     onder die kategorie Metals by die Wikimedia Commons.
   Kategorieë: Saadjies • Chemie

