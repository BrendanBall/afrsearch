Meter


   Die meter (simbool: m) is die SI-basiseenheid van lengte. Dit word
   gedefinieer as die lengte van die pad wat lig in 'n absolute vakuum in
   'n tydsinterval van 1 / 299 792 248 van 'n sekonde.

   Deur 'n SI-voorvoegsel voor die meter te voeg kan veelvoude en
   breukdele aangedui word; byvoorbeeld kilometer (1000 meter; kilo- =
   1000) en nanometer (een miljardste van 'n meter; nano- = 1 / 1 000 000
   000).

   Inhoud

        * 1 Omskakelings
        * 2 Geskiedenis
        * 3 SI veelvoude
        * 4 Sien ook
        * 5 Eksterne skakels

[wysig] Omskakelings

   1 meter is gelykstaande aan:
     * presies 1/0.9144 jaart (ongeveer 1.0936 jaart)
     * presies 1/0.3048 voet (ongeveer 3.2808 voet)
     * presies 10000/254 duim (ongeveer 39.370 duim)

[wysig] Geskiedenis

   Die woord self is afkomstig vanaf die Franse woord mètre wat op sy
   beurt afkomstig is vanaf die Griekse woord metron (μετρον), wat "'n
   mate" beteken.

   In die agtiende eeu was daar by voorkeur twee benaderings tot die
   definisie van die standaard eenheid van lengte. Een voorstel was om die
   meter as die lengte van 'n pendulum met 'n periode van een sekonde. Die
   ander voorstel was om 'n meter as 'n tien miljoenste van die lengte van
   'n kwadrant van die aarde se meridiaan te definieer. In 1791 het die
   Franse akademie vir wetenskap die meridionale definisie bo die
   pendulum-definisie aanvaar vanweë die effense veranderinge in
   swaartekrag oor die aardoppervlak wat dan die periode van die pendulum
   beïnvloed. In 1793 het Frankryk die meter met hierdie definisie as hul
   amptelike eenheid vir lengte aanvaar. Al is dit later vasgestel dat die
   eerste prototipe meterstaaf te kort was met 'n vyfde van 'n millimeter
   vanweë 'n berekeningsfout wat die mate waartoe die aarde afwyk van 'n
   sfeer (afplatting by die pole), is hierdie lengte as standaard aanvaar.
   Die omtrek van die Aarde deur die pole is dus ongeveer veertig miljoen
   meter.
   Internasionale Prototipe Meter standaardstaaf uit platinum-iridium
   vervaardig. Hierdie was die standaard tot en met 1960, toe die nuwe
   SI-stelsel die kripton-spektrum mate as basis aanvaar het. In 1983 is
   die definisie verander na 'n verband tussen die spoed van lig in 'n
   vakuum en 'n sekere tydsinterval.
   Internasionale Prototipe Meter standaardstaaf uit platinum-iridium
   vervaardig. Hierdie was die standaard tot en met 1960, toe die nuwe
   SI-stelsel die kripton-spektrum mate as basis aanvaar het. In 1983 is
   die definisie verander na 'n verband tussen die spoed van lig in 'n
   vakuum en 'n sekere tydsinterval.

   In die 1870s en in die lig van meer akkurate meettegnologie is 'n reeks
   internasionale konferensies gehou om 'n nuwe metriese standaard daar te
   stel. Die Meter Konvensie (Convention du Mètre) van 1875 het 'n mandaat
   uitgereik vir die daarstel van 'n permanente Internasionale Buro van
   Mates en Gewigte (BIPM: Bureau International des Poids et Mesures) wat
   te Sèvres, Frankryk geleë is. Hierdie nuwe organisasie sou die nuwe
   prototipe meter en kilogram huisves wanneer dit vervaardig is en ook
   die nasionale metriese prototipes versprei en sou ook vergelykings
   tussen hulle en nie-metriese standaarde op 'n deurlopende grondslag
   doen.

   Hierdie organisasie het 'n nuwe prototipe staaf in 1889 vervaardig by
   die eerste Algemene Konferensie oor Mates en Gewigte (CGPM: Conférence
   Générale des Poids et Mesures), wat die Internasionale Prototipe Meter
   as die afstand tussen twee lyne op 'n standaardstaaf van 'n legering
   bestaande uit 90% platinum en 10% iridium soos gemeet by die smeltpunt
   van ys.

   In 1893 is die standaardmeter vir die eerste keer met behulp van 'n
   interferometer deur Albert. A. Michelson gemeet, die uitvinder van die
   toestel en voorsntander van die gebruik van 'n besondere golflengte van
   lig as 'n standaard mate vir afstand. Teen 1925 was interforometrie in
   algemene gebruik by die BIPM. Die Internasionale Prototipe Meter het
   egter die standaard gebly tot in 1960, toe die elfde CGPM die meter
   volgens die nuwe SI-stelsel gedefinieër het as gelykstaande aan 1 650
   763.73 golflengtes van die oranje-rooi emissielyn in die
   elektromagnetiese spektrum van kripton-86 atome in 'n vakuum. Die
   oorspronklike prototipe van die meter word steeds by die BIPM gehou
   onder dieselfde toestande wat in 1889 gespesifiseer is.

   Om verder onsekerheid uit die weg te ruim het die sewentiende CGPM van
   1983 die definisie vervang tot sy huidige een en daarmee die lengte van
   die meter in terme van tyd en die spoed van lig uitgedruk:

          Die meter is die padlengte wat lig aflê in 'n vakuum tydens 'n
          tydsinterval van 1 /299 792 458 van 'n sekonde.

   Neem kennis dat hierdie definisie die spoed van lig in 'n vakuum teen
   presies 299 792 459 meter vasstel. Definisies gebaseer op die fisiese
   eienskappe van lig is meer presies en reproduseerbaar omdat die
   eienskappe van lig as universeel konstant beskou word.

[wysig] SI veelvoude

   Veelvoud    Naam    Simbool Veelvoud    Naam    Simbool
   10^0     meter      m
   10^1     dekameter  dam     10^–1    decimeter  dm
   10^2     hektometer hm      10^–2    sentimeter cm
   10^3     kilometer  km      10^–3    millimeter mm
   10^6     megameter  Mm      10^–6    mikrometer µm
   10^9     gigameter  Gm      10^–9    nanometer  nm
   10^12    terameter  Tm      10^–12   picometer  pm
   10^15    petameter  Pm      10^–15   femtometer fm
   10^18    exameter   Em      10^–18   attometer  am
   10^21    zettameter Zm      10^–21   zeptometer zm
   10^24    yottameter Ym      10^–24   yoctometer ym

[wysig] Sien ook

     * Metrieke stelsel
     * SI

[wysig] Eksterne skakels

     * Geskiedenis van die meter by die U.S. National Institute of
       Standards and Technology (NIST)
     * Bureau International des Poids et Measures - Lengte

   Kategorie: Eenhede

