Mianmar


                                                                  CAPTION:
                                      Pyi-daung-zu Myan-mar Naing-ngan-daw


                                                  Vlag van Landswapen van
                                                   (Vlag)   (Landswapen)

                                 Nasionale leuse:
                                   Ligging van
                                     Amptelike taal      Myanmar (Burmees)
                                           Hoofstad            Naypyidaw^1
                                      Grootste stad                 Yangon
                                            Regering

         Eerste Minister

                                                         Militêre bewind,
                                                           eenpartystelsel
                                                                Thein Sein
                                      Establishment
                                        Oppervlakte
                                         - Totaal
                                        - Water (%)
                                                      676 578 km² (40ste)
                                                                      3,06
                              Bevolking
                      - Soos op Julie 2005 skatting
                      - Soos op 1983 sensus
                                         - Digtheid
                                                      50 519 000^2 (24ste)
                                                                33 234 000
                                                           75/km² (119ste)
                              BBP (PPP)
                               - Soos op 2005 total
                                       - Per capita
                                                    $93,77 biljoen (59ste)
                                                           $1 691 (150ste)
                                        Geldeenheid         kyat (K) (mmK)
                                            Tydsone
                                         - Somertyd         MMT (UTC+6:30)
                                                                     (UTC)
                                          Volkslied         'Kaba Ma Kyei'
                                       Internet TLD                    .mm
                                         Skakelkode                    +95

   Mianmar, amptelik die Unie van Mianmar (Birmees: [pjìdàunzṵ mjəmà
   nàinŋàndɔ̀]), is die land in die vasteland gedeelte van Suidoos-Asië
   met die grootste oppervlak. Dit staan ook as Burma of Birma bekend.
   Mianmar het op 4 Januarie 1948 as die "Unie van Birma" onafhanklikehied
   van die Verenigde Koninkryk ontvang. Dit het die "Sosialistiese
   Republiek van die Unie van Birma" geword op 4 Januarie 1974, voor dit
   weer die "Unie van Birma" geword het op 23 September 1988. Op 18 Junie
   1989 het die State Law and Order Restoration Council die naam "Unie van
   Mianmar" aangeneem.

   Mianmar word deur die Volksrepubliek van Sjina begrens in die noorde,
   Laos in die ooste, Thailand in die suidooste, Bangladesj in die weste
   en Indië in die noordweste, met die Andamanse See in die suide, en die
   Baai van Bengale aan die suidweste. Een derde van Mianmar se totale
   omtrek van 1 930 kilometer vorm 'n ononderbroke kuslyn.

   Die land se kultuur, wat heelwat deur sy buurlande beïnvloed is, is
   gegrond op Theravada-Boeddhisme gemeng met plaaslike elemente. Mianmar
   se diverse bevolking het 'n groot rol gespeel in die definisie van die
   land se moderne politiek, geskiedenis en demografie. Die land se
   politieke stelsel bly onder streng beheer van die State Peace and
   Development Council, die militêre regering wat, sedert 1992, by die
   diktator Senior Generaal Than Shwe oorgeneem het. Die Birmese militêre
   gesag het die regering reeds oorheers sedert Generaal Ne Win 'n
   staatgreep in 1962 gelei het waarin die burgelike regering van U Nu
   omver gewerp is.

   Onder die militêre bewind het die land 'n eenpartystelsel ontwikkel,
   met die "Party van die Birmese Pad tot Sosialisme" as oorheersende
   politieke organisasie. Volgens die grondwet van 1974 was Mianmar 'n
   Sosialistiese republiek. Die inheemse Sosialisme, wat reeds in die
   vyftigerjare van die 20ste eeu ontwikkel is, het 'n aantal Marxistiese
   elemente met Boeddhistiese beginsels en nasionalistiese leuses vermeng.
   Die eerste stap op pad na 'n Sosialistiese stelsel was dan ook die
   onteiening van die Indiese minderheid. Daarnaas het die Birmese bewind
   steeds bekend gestaan vir sy kritiese houding teenoor buitelandse
   beleggings en ontwikkelingshulp, asook sy onvermoë om die etniese
   minderhede van Mianmar se berggebiede te integreer, alhoewel hulle 'n
   beperkte selfregerende status het.

   Mianmar was tot 1948 deel van die Britse Ryk en kon sedert
   onafhanklikhied nie daarin slaag om etniese konflik in die land te
   besleg nie. Die mense van Mianmar is betrokke by 'n stryd om vryheid
   teen die militêre regering wat die land die afgelope dekade en 'n half
   met 'n ysterhand regeer. ^[1] Aung San Suu Kyi word in die stryd as die
   mees prominente leier van 'n nie-geweldadige beweging vir menseregte en
   demokrasie in Mianmar beskou. Hiervoor ontvang sy die 1991 Nobelprys
   vir Vrede.

   'n Bekende Birmese politikus was U Thant wat tussen 1961 en 1971 as
   sekretaris-generaal van die Verenigde Nasies (VN) gedien het. Sy beleid
   was gemik op die dekolonisasie en selfstandigheid - en dus ook
   VN-lidmaatskap - van selfs die kleinste en minder lewensvatbare
   eilandstate waardeur hy die funksionaliteit van dié organisasie nouliks
   bevorder het.^[2]

[wysig] Verwysings

    1. ^ US Campaign for Burma, Burma in Brief, besoek op 26 Julie 2007
    2. ^ Ludewig, Werner (redakteur): Das moderne Länderlexikon in zehn
       Bänden. Boekdeel 2: Barbados-Dänemark. Gütersloh: Verlagsgruppe
       Bertelsmann/Bertelsmann Lexikon Verlag 1979, bl. 58

   Hierdie artikel is 'n saadjie. Voel vry om Wikipedia te help deur dit
   uit te brei.

                                 Lande in Asië

    Afghanistan - Armenië - Azerbeidjan - Bahrein - Bangladesj - Bhutan -
   Brunei - Ciprus - Filippyne - Georgië - Indië - Indonesië - Irak - Iran
   - Israël - Japan - Jemen - Jordanië - Kambodja - Kasakstan - Kirgisië -
    Koeweit - Laos - Libanon - Maldive - Maleisië - Mongolië - Mianmar -
    Nepal - Noord-Korea - Oesbekistan - Oman - Oos-Timor - Pakistan - Qatar
    - Rusland - Saoedi-Arabië - Singapoer - Republiek van Sjina (Taiwan) -
      Sjina - Sri Lanka - Sirië - Suid-Korea - Tadjikistan - Thailand -
         Turkye - Turkmenistan - Verenigde Arabiese Emirate - Viëtnam

   Kategorieë: Saadjies • Mianmar

