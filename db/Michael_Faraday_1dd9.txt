Michael Faraday


   Hierdie artikel moet skoongemaak of andersins verbeter word.

   Hierdie artikel voldoen nie tans aan die hoë standaarde van kwaliteit
   waarna Wikipedia streef nie. Voel vry om self in te spring en
   verbeterings te maak, en verwyder hierdie kennisgewing ná die tyd. Vir
   meer hulp, sien die redigeringshulp. Daar is moontlik kommentaar in die
   artikel of op die besprekingsblad wat verbeter moet word.
   Michael Faraday
   Michael Faraday

   Michael Faraday was op 22 September 1791 gebore in Newington Butts (nou
   'n deel van Londen genoem Elephant and Castle). Na basiese skoling het
   hy by die ouderdom van 14 in 1805 as 'n vakleerling by George Riebau,
   'n boekbinder, aangesluit. Gedurende sy sewe jaar as 'n vakleerling het
   hy wetenskap oor die algemeen en veral chemie bestudeer. Hy het begin
   om sy eie eksperimente uit te voer en het sy eie elektrostatiese
   masjien gebou. Van meer belang is die feit dat hy in 1810 by die City
   Philsophical Society aangesluit het. Hier het hy saam met ander mense
   weekliks na wetenskaplike aanbiedings geluister en dìt bespreek. Hy het
   self ook die groep begin toespreek.

   Naby die einde van sy vakleerlingskap, in 1812, ontvang Faraday
   kaartjies om na Humphry Davy se laaste vier verhandelings by die Royal
   Institution te gaan luister. Later in die jaar het Faraday vir Davy
   ontmoet en het by hom aansoek gedoen vir werk by die Instituut. Davy
   het blykbaar nie op die stadium 'n posisie om vir Faraday aan te bied
   nie maar die volgende jaar was die Instituut se Chemiese Assistent
   afgedank nadat hy in 'n geveg met die Instrumentmaker betrokke was.
   Davy het Faraday onthou en het die pos van Chemiese Assistent aan hom
   gebied op 1 Maart 1813.

   Kort hierna was Davy vervang as Proffessor van Chemie met William
   Thomas Brande en Faraday werk onder hom gedurende die dekades 1810 en
   1820.

   Die tyd was onderbreek van Oktober 1813 tot April 1815 toe Faraday saam
   met Davy op 'n wetenskaplike toer van die Europese kontinent gegaan
   het. Davy se paspoort, toegestaan deur Napoleon, was slegs vir Davy, sy
   vrou, haar diensmeisie en 'n lyfkneg. Davy moes Faraday ompraat om in
   laasgenoemde rol saam te gaan. Davy het hom as 'n dienskneg behandel en
   dit het tot spanning tussen die twee gelei. Hulle het 'n aantal lande
   besoek. Terwyl hulle in Parys was het Davy aan die Franse chemici bewys
   dat Jodium 'n element is. In Italië het hulle Volta ontmoet en Davy het
   'n diamant afgebreek na koolstof toe met die gebruik van die Hertog van
   Tuscany se groot lens. Hulle het ook Switserland, en die suide van
   Duitsland besoek. In April 1815 het hulle na Engeland teruggekeer.

   Terug by die Royal Institute het Faraday voortgegaan met sy werk onder
   Brande as Chemiese Assistent en het hy ook vir Davy van tyd tot tyd
   gedurende 1816 en 1817 gehelp met sy werk aan die mynveiligheidslamp.
   Tussen 1818 en 1822 het hy chirurgiese instrumentmaker James Stoddart
   gehelp om 'n verbeterde staal te ontwikkel in die instituut se
   goed-toegeruste laboratorium.

   Gedurende die tyd, op 21 Mei 1821, word hy bevorder tot die
   Huissuperintendent by die Royal Institute. Op 2 Junie trou hy met Sarah
   Barnard, 'n lid van een van die prominente Sandemaniese Kerk families
   en op die 15e Julie lê hy geloofsbeleidenis af in die kerk. Hy het ook
   gedurende hierdie jaar sy eerste belangrike bydrae gelewer in die
   wetenskap.

   In die vorige jaar, 1820, het die Deense wetenskaplike, Hans Christian
   Ørsted, eletromagnetisme ontdek. Alhoewel daar baie dinge in Ørsted se
   referaat was wat Britse wetenskaplikes nie mee saamgestem het nie of
   selfs nie verstaan het nie, was dit duidelik dat hy 'n groot deurbraak
   gemaak het. As gevolg van sy opvolg navorsing op Ørsted se werk het
   Faraday op die 3 en 4 September 1821 in sy eie laboratorium by die
   instituut elektromagnetiese rotasie ontdek. Dit het die deur oopgemaak
   vir die ontwikkeling van die elektriese motor.

   Faraday het nog aan chemiese navorsing gewerk en het onder andere
   chloor suksesvol in vloeistof vorm verander en benseen ontdek maar sy
   navorsing het afgeneem omdat hy in ander aktiwiteite betrokke geraak
   het. Davy het hom byvoorbeeld omgepraat om die eerste sekretaris te
   word van die nuwe Athenaeumklub in 1824. Gedurende die volgende jare
   het hy hom gewend aan die maak van optiese glas vir die Royal Society
   en die Board of Longitude.

   Hy het ook in 1826 sy Friday Evening Discourses en sy Kersfees referate
   vir jongmense begin. Dit het hom bekend gemaak as 'n uitstaande dosent
   en beide die Discourses en die Kersfees referate word nou nog gehou.

   Nagenoeg tien jaar later het hy weer sy navorsing in verband met
   elektromagnetisme intensief kon hervat. Op 29 Augustus 1831 ontdek hy
   dus eletromagnetiese induksie, die beginsel wat na die elektriese
   kragopwekker en transformator gelei het. Nou word elektriese
   kragopwekking, verspreiding en verbruiking uiteindelik 'n werklikheid.
   Sy daaropvolgende werk was oor elektrochemiese aksie. Die mensdom het
   dus onder andere die volgende woorde aan hom te danke: elektrode,
   elektroliet, anode, katode en ioon. Hy het hom ook verdiep in die
   studie van statiese elektrisiteit en verdere studie van elektriese
   induksie. Belangrik was dat hy tot die gevolgtrekking gekom het dat dat
   die aanvaarde idee van elektrisiteit as 'n vloeistof verkeerd was. Hy
   het dit begin sien as 'n tipe krag wat van een atomiese deeltjie na 'n
   ander oorgedra word.

   Van 1836 to 1865 was Faraday aangestel as Wetenskaplike Raadgewer vir
   Trinity House wat verantwoordelik is vir skeepsveiligheid langs die
   kuste van Engeland en Wallis. Gedurende hierdie tyd het Faraday gepoog
   om die lampe van die ligtorings meer effektief te maak sodat hulle
   brandstofverbruik verminder kon word. In die 1840er jare het hy 'n
   lampskoorsteen ontwikkel wat meer van die lamp se ontbrandings produkte
   van die vlam af verwyder het. Die lamp is deur sy broer Robert
   gepantenteer en is in al die ligtorings geïnstalleer asook in die
   Athenaeumklub se gebou, Buckinghampaleis en ander plekke. Faraday het
   ook heelwat tyd gespandeer aan die ontwikkeling van elektriese lampe,
   veral gedurende die 1860er jare. Sy elektriese lampstelsels was in die
   Tynemouth en South Foreland ligtorings geïnstalleer.

   Gedurende dieselfde bestek van tyd in bogenoemde paragraaf was hy ook
   Professor van Chemika by die Koninklike Militêre Akademie naby
   Woolwich. Offisiere van die Engelse leër het dus hulle kennis van
   chemika van hom geleer. Die Admiralty het hom dikwels raad gevra oor 'n
   verskeidenheid onderwerpe byvoorbeeld hoe hawer sal vaar wanneer dit op
   skepe gestoor word en wat die beste manier sal wees om Cronstadt aan te
   val gedurende die Krimoorlog. In 1844 was Faraday en Charles Lyell
   gevra om die ontploffing by Haswellkoolmyn te ondersoek om uit te vind
   wat dit veroorsaak het. Hulle gevolgtrekking was dat beter wentelasie
   die moontlikheid van ontploffings sal verminder maar die regering en
   myneienaars het hulle raad geïgnoreer.

   In die vroeë 1840er jare het Faraday se gesondheid versleg. Daarmee
   tesame het hy ook 'n ouderling geword in die Sandemaniese Kerk en as
   gevolg van beide die redes het hy merkbaar minder lesings gegee en
   minder wetenskaplike navorsing gedoen. In 1843 begin hy egter wonder of
   die ruimte elektrisiteit gelei. Hy kon wys dat dit onder sekere
   omstandighede 'n geleier is en onder ander omstandighede nie. Hy het
   begin om 'n oplossing te soek deur in 1844 'n lesing te gee oor die
   natuur van materie. Hy stel voor dat in plaas van Daltoniese atome,
   atome gesien moet word as sentrums van krag waar kraglyne ontmoet.

   Gedurende daaropvolgende eksperimente het Faraday ontdek dat lig in 'n
   deurskynende materiaal deur magnetisme beïnvloed word, die
   magneto-optiese of Faraday Effek. Hieruit lei hy ook af dat 'n
   materiaal soos glas dus deur magnetisme beïnvloed word. Hy het dit
   bewys deur 'n swaar stuk glas tussen die pole van 'n elektromagneet te
   hang. Die glas was in lyn gebring met die magneet toe die magneet
   aangeskakel word. Hy het dieselfde eienskap opgemerk in baie ander
   materiale en het dit diamagnetisme genoem.

[wysig] Bron

     * The Royal Institution of Great Britain webwerf

   Kategorieë: Wikipedia skoonmaak • Engelse chemici • Engelse fisici

