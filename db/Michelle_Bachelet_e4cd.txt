Michelle Bachelet


                                                CAPTION: Michelle Bachelet

                                  Order
                        President vanaf            11 Maart, 2006 – huidig
                         Vise-President               {{{vise-president}}}
                             Voorganger                      Ricardo Lagos
                          Opgevolg deur                               Geen
                                 Gebore                 29 September, 1951
                                                           Santiago, Chile
                                   Dood
                        Politieke party                Sosialistiese party
                               Eggenoot
                           Handtekening [[Beeld:{{{handtekening}}}|128px]]
                                                          {{{Voetnotas}}}

   Verónica Michelle Bachelet Jeria (gebore 29 September 1951) is 'n
   Chileense Sosialistiese politikus, en die eerste vrou wat verkies is as
   die president van haar land. Sy het die presidentskap in 'n
   opvolgverkiesing gewen, en het teen die Chileense besigheidsman
   Sebastián Piñera meegeding as presidensiële kandidaat, sy het 'n
   voorlopige 53,5% van die stemme bekom. Haar presidentskap word
   ingehuldig op die 11de Maart 2006. Bachelet het ook gedien as Minister
   van Gesondheid en Minister van Verdediging in die kabinet van haar
   voorganger, Ricardo Lagos.

   Bachelet is die moeder van drie, en sy en haar man is uitmekaar uit. Sy
   praat Spaans, Engels, Duits, Portugees, Frans, en 'n bietjie Russies.

[wysig] Lewe en loopbaan

   Bachelet is gebore in Santiago, die tweede kind van antropoloog Ángela
   Jeria and Lugmag Generaal Alberto Bachelet. Sy voltooi haar
   hoërskoolloopbaan in 1969 by Liceo Nº 1 Javiera Carrera, 'n
   meisieskool. In 1970 het sy haar opleiding in die mediese skool by die
   Universiteit van Chile begin.

   Onder die regering van Salvador Allende, is Bachelet se vader in beheer
   geplaas van die Voedselverspreidingskantoor, en op die dag van die
   staatsgreep van 11 September 1973, is hy in hegtenis geneem by die Air
   War Academy onder die aanklag van hoogverraad. As gevolg van daaglikse
   marteling by Santiago se publieke gevangenis, het hy aan 'n hartaanval
   gelei wat sy dood veroorsaak het. Bachelet se kêrel op daardie stadium,
   Jaime López, is ook in aanhouding geneem en gemartel voor sy vorseerde
   verdwyning. Op 10 Januarie 1975, is Bachelet se moeder ook in hegtenis
   geneem en gemartel by die Villa Grimaldi, 'n bekende aanhoudingsentrum
   in Santiago, vir 21 dae.[1] In 1975, as gevolg van familiekonneksies,
   is albei - eerder as om te verdwyn - verban na Australië, waar Bachelet
   se ouer broer Alberto gebly het. Bachelet en haar moeder het daarna
   hulself in Oos-Duitsland gevestig waar sy ook Duits geleer het by die
   Herder Instituut in Leipzig en haar mediese studies voortgesit by die
   Humboldt Universiteit van Berlyn.

   In 1979 het Bachelet teruggekeer na Chile, waar sy haar studies voltooi
   het en gegradueer het - in 1982 - van mediese skool as 'n chirurg by
   die Universiteit van Chile. Tussen 1983 en 1986 het sy gespesialiseer
   in pediatrie en publieke gesondheid by die Kinderhospitaal Roberto del
   Río. Gedurende hierdie tyd het sy ook nie-regeringsorganisasies, soos
   PIDEE (waarvan sy ook die hoof was tussen 1986 en 1990), bygestaan, en
   het sy kinders gehelp wat gemartel is en verdwyn het.

   Tussen 1985 en 1987 het Bachelet 'n verhouding van 2 jaar gehad met
   Alex Vojkovic[2], 'n verteenwoordiger vir die Manuel Rodríguez
   Patriotiese Front (FPMR), 'n gewapende groep wie se aktiwiteite onder
   andere die mislukte sluipmoordaanval op Pinochet in 1986 insluit. Die
   verhouding het in 'n kleinigheid verander in haar presidensiële
   veldtog, waartydens sy enige ondersteuning vir sulke groepe ooit, ten
   sterkste ontken het.

   Bachelet was polities aktief gedurende die tweede helfde van die
   1980's, waartydens sy baklei het vir die herstel van demokrasie. In
   1990, nadat demokrasie herstel is, het Bachelet gewerk vir die
   Ministerie van Gesondheid en was 'n konsultant vir die Pan-Amerikaanse
   Gesondheidsorganisasie, die Wêreldgesondheidorganisasie en die Duitse
   Gemeenskap vir Tegniese Samewerking (GTZ).

   Tussen 1994 en Julie 1997, het Bachelet ook gewerk as adviseur vir die
   Gesondheids-Ondersekretaris. Aangedryf deur haar belange in
   burgerlike-militêre betrekkinge, het sy begin om militêre strategie te
   studeer by die Nationale Akademie van Politieke en Strategiese Studies
   (Anepe) in Chile, sy het daar die eerste plek in haar bevordering
   gekry, wat haar toegelaat het om haar studies voort te sit in die
   Verenigde State by die Inter-Amerikaanse Verdedigingskollege in
   Washington, DC, by wyse van 'n presidensiële beurs. Sy het in 1998
   teruggekeer na Chile om vir die Ministerie van Verdediging te werk as
   'n Minister adviseur, en het gegradueer van 'n Meestersprogram in
   militêre wetenskappe by die Weermag van Chile se Oorlog akademie.

   Die Miami Herald dui daarop dat Bachelet, in die verlede, na haarself
   as 'n ateïs verwys het[3], maar meer onlangs, op 10 Desember, 2005, het
   die Washington Post berig dat sy haarself geïdentifiseer het as
   agnosties[4].

[wysig] Politieke loopbaan

   Bachelet, as Minister van Verdediging, tydens 'n ontmoeting met die
   Amerikaanse Sekretaris van Verdediging, Donald Rumsfeld in 2002
   Bachelet, as Minister van Verdediging, tydens 'n ontmoeting met die
   Amerikaanse Sekretaris van Verdediging, Donald Rumsfeld in 2002

   As 'n universiteitstudent was Bachelet 'n lid van die Sosialiste Jeug.
   Sy het aangesluit by die Sosialistiese party van Chile in die 1970's.
   In 1995 het sy deel geword van die party se Sentrale Kommittee, en
   vanaf 1998 tot 2000 was sy 'n aktiewe lid van die Politieke Kommissie.
   In 1996 het sy gestaan as kandidaat vir burgemeester van Las Condes, -
   'n voorstad van Santiago - vir die Sosialiste, maar het slegs 2,35% van
   die stemme verwerf.

   Bachelet is as Minister van Gesondheid aangestel deur president Richard
   Lagos op 11 Maart 2000, en op 7 Januarie 2002 is sy aangestel as die
   Minister van Verdediging: die eerste vrou om die pos te beklee in 'n
   Latyns-Amerikaanse land.

   Teen die einde van 2004, na 'n hewige toename in gewildheid in
   meningspeilings, is Bachelet gevra om die Sosialiste se presidensiële
   kandidaat te word[5]. Op 1 Oktober van daardie jaar het sy bedank van
   haar regeringspos om haar veldtog te begin. 'n Geleentheid vir die
   aanwysing van die enkele presidensiële kandidaat van die Koalisie van
   Partye vir Demokrasie - die CPD: Chile se regerende koalisie sedert
   1990 - is gekanselleer nadat Bachelet se opponent, Christen-demokraat
   Soledad Alvear, a voormalige kabinetslid van die drie CPD regerings,
   vroeg ontrek het as gevolg van 'n gebrek aan ondersteuning in haar eie
   party en in meningspeilings.

   In die 2005 verkiesing, het Bachelet te staan gekom teen die
   senter-regse Sebastián Piñera (RN), die regse Joaquín Lavín (UDI) en
   die ver-linkse Tomás Hirsch (JPM). Met 46% van die stemme, kon sy nie
   'n absolute meerderheid bekom nie, wat sy nodig gehad het om die
   verkiesing te wen. In 'n opvolgverkiesing op 15 Januarie 2006, het
   Bachelet te staan gekom teen Piñera, en het die presidentskap gewen met
   'n voorlopige 53,5% van die stemme, met die gevolg dat sy die land se
   eerste verkose vroulike president word, die tweede in Suid-Amerika na
   Guyana se Janet Jagan, en die derde in Latyns-Amerika na Nicaragua se
   Violeta Chamorro en Panama se Mireya Moscoso.

[wysig] Eksterne skakels

     * Skakel na 'n werf in Spaans Amptelike presidensiële veldtog se
       webwerf
     * The woman eyeing Chile's top job (BBC News)
     * The unexpected travails of the woman who would be president (The
       Economist)

   Kategorieë: Chili • Politici

