Microsoft Word


   Microsoft Word is 'n woordverwerkingsprogram van die firma Microsoft
   vir die Windows- en Mac OS bedryfstelsels. Dit is deel van die
   kantoorpakket Microsoft Office asook die op privaatgebruikers gerigte
   programsuite Microsoft Works Suite en word ook los verkoop.

   In 1983 word die eerste weergawe van Microsoft Word vir MS-DOS
   uitgebring, in 1984 verskyn die Macintoshweergawe. Die DOS-weergawes
   word tot 1995 verhandel. 'n Weergawe vir SCO Unix het ook bestaan.

   Die funksionaliteit van Word kan deurmiddel van VBA (Win / Mac OS) en
   AppleScript (net Mac OS) uitgebrei word.

   Inhoud

        * 1 Geskiedenis
        * 2 Lêerformaat
        * 3 Weergawes
        * 4 Eksterne skakels

[wysig] Geskiedenis

   Word was die eerste populêre woordverwerkingsprogram vir die IBM-PC. In
   kombinasie met 'n grafiese kaart wat 'n grafiese mode weer kon gee
   (soos CGA of Hercules), was Word in staat om tekstonderkseidings as vet
   of kursief direk weer te gee.

[wysig] Lêerformaat

   Die lêeruitbreiding vir Microsoft Word-dokumente heet .doc. Die
   bybehorende lêerformaat is propiëtêr en dokumentasie hiervan is nie
   kosteloos beskikbaar nie. Word kan egter met verskeie lêerformate
   omgaan, daarenteen word geen van die vreemde formate volledig
   ondersteun nie. Verder ontbreek lêerfilters vir die omskakeling van die
   direkte mededingers soos OpenOffice.org of StarOffice.

   Nuwere weergawes van Word ondersteun egter 'n XML-gebaseerde
   lêerformaat, WordprocessingML. Hierdie XML-lêer kan makliker gelees en
   geskryf word en is, nadat verskye regerings op grond van die propiëtêre
   lêerformaat gedreig het om Microsoft Officepakket nie langer te gebruik
   nie, aan die einde van Januarie 2005 vrygegee. Die dokumente in
   XML-formaat is egter ietwat groter, aangesien XML 'n groter oorhoofse
   koste het.

   By digitale publikasie of inligtinguitruiling van dokumente in
   Microsoft Wordformaat is versigtigheid nodig, aangesien die laaste
   veranderings in die teks sigbaar gemaak kan word as die
   snelstoorfunksie, weergawebeheerfunksie, of die wysigingsvolgfunksie
   aktief is. Uit veiligheidstegniese oogpunt gesien is ook die
   wagwoordbeveiliging in MS-Officedokumente nie betroubaar nie.[1]

[wysig] Weergawes

   Weergawes vir MS-DOS:
     * November 1983 - Word 1
     * 1985 - Word 2
     * 1986 - Word 3
     * 1987 - Word 4 ook "Microsoft Word 4.0 vir die PC" genoem
     * 1989 - Word 5
     * 1991 - Word 5.5

   Weergawes vir Apple Macintosh:
     * Januarie 1985 - Word 1 vir Macintosh
     * 1987 - Word 3
     * 1989 - Word 4
     * 1991 - Word 5
     * 1993 - Word 6
     * 1998 - Word 98
     * 2000 - Word 2001, die laatste versie wat met Mac OS 9 kompatibel is
     * 2001 - Word v.X, die eerste versie vir Mac OS X
     * 2004 - Word 2004

   Weergawes vir 16-bis-Windows:
     * November 1989 - Word vir Windows
     * 1991 - Word 2 vir Windows
     * 1993 - Word 6 vir Windows: Die versies 3, 4 en 5 is oorgeslaan
       sodat die weergawenommer van die Mac- en Dosversies gelykgestel
       word asook die weergawenommers van WordPerfect, wat destyds die
       hoofmededinger van MS Word was. In Word 2 was daar reeds 'n
       skripttaal "Word Basic", waarmee take geoutomatiseer kon word.

   Weergawes vir 32-bis-Windows:
     * 1995 - Word 7.0, ook "Word 95" genoem (o.a. bestanddeel van Office
       95)
     * 1997 - Word 8.0, ook "Word 97" genoem (o.a. bestanddeel van Office
       97)
     * 1999 - Word 9.0, ook "Word 2000" genoem (o.a. bestanddeel van
       Office 2000)
     * 2001 - Word 10.0, ook "Word 2002" of "Word XP" genoem (o.a.
       bestanddeel van Office XP)
     * 2003 - Word 11.0, ook "Word 2003" respektiewelik "Microsoft Office
       Word 2003" genoem (o.a. bestanddeel van Office 2003). Die versie
       11.6113.5703 kenmerk daarby die RTM-versie, na installasie van
       Service Pack 1 het Word 2003 die versie 11.6359.6360.
     * Word 12.0 - "Office 12", geplan vir eind 2006 en verskyn gelyk met
       Windows Vista

   Vanaf weergawe 7.0 word die weergawenommers gelyk met andere
   Office-produkte soos Excel, Powerpoint, Access gevoer. Sedert hierdie
   weergawe is ook VBA beskikbaar.

   Weergawes vir SCO UNIX:
     * Microsoft Word for UNIX Systems Release 5.1

[wysig] Eksterne skakels

     * Amptelike webwerf vir Word vir Windows
     * Amptelike webwerf vir Word vir Macintosh
     * 'n FAQ-webwerf vir Microsoft Word
     * Inligting oor Office 12

   Kategorie: Toepassingsagteware

