Middelbestuur


   Middelbestuur (of middelvlakbestuur) is die gedeelte van ondernemings
   wat die hoofde van die verskillende afdelings uitmaak. Middelbestuur
   doen verantwoording aan die topbestuur, en bestaan gewoonlik uit, onder
   meer, menslike hulpronne-, verkoops-, aankoop-, en
   bemarkingsbestuurders at aangestel is op grond van hul spesialiskennis.
   Middelbestuur verbind die topbestuur en die laerbestuur met mekaar.

   Inhoud

        * 1 Funksies
        * 2 Verantwoordelikhede
        * 3 Bronne
        * 4 Sien ook

[wysig] Funksies

   Die middelbestuur neem taktiese besluite, dit wil sê, hoe dinge gedoen
   moet word. Hulle verkry die hulpbronne wat hulle benodig om die
   verskillende aktiwiteite uit te voer en hulle skep 'n infrastruktuur
   waarbinne die afdelings moet funksioneer. Middelbestuur bepaal ook die
   onderneming se interne beleid, en hulle ontwikkel ook die werkplanne.

[wysig] Verantwoordelikhede

   Middelbestuur is op die praktiese en tegniese aspekte ingestel en
   konsentreer op die afdeling wat hulle beheer. Elkeen beheer en
   koördineer slegs sy of haar afdeling se aktiwiteite. Besluite wat
   geneem word, is van wisselende aard. Die middelbestuur handhaaf
   gewoonlik 'n groter fokus op die lang- en korttermynbestuur van hul
   afdeling. Hulle verseker ook dat hul afdeling se mikpunte bereik word,
   en hulle is verantwoordelik om goeie menseverhoudinge te skep.

[wysig] Bronne

     * Esterhuyse, C. · Horn, D. · Liebenberg, C.: Dinamiese
       bedryfstudies; Kagiso; Pinelands, 2004

[wysig] Sien ook

     * Algemene bestuur as sakefunksie in ondernemings
     * Laerbestuur
     * Topbestuur

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Ekonomie

