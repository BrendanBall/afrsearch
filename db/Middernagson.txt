Middernagson


   Die middernagson op die Noorse eilandgroep Vesterålen
   Die middernagson op die Noorse eilandgroep Vesterålen
   Saans op 'n pooldag naby Skibotn (Noorweë)
   Saans op 'n pooldag naby Skibotn (Noorweë)
   Middernagson by die Noorse Noordkaap (Nordkapp, Julie 2005)
   Middernagson by die Noorse Noordkaap (Nordkapp, Julie 2005)

   Die middernagson is 'n verskynsel waarby die son in gebiede noord van
   die Noordelike Pool- of Arktiese Sirkel en suid van die Suidelike Pool-
   of Antarktiese Sirkel ook teen middernag sigbaar bly. By helder weer
   kan die son 24 ure lank ononderbroke waargeneem word. Die aantal dae
   per jaar, waarop die middernagson skyn, neem in poolwaartse rigting
   toe.

   Weens die feit dat daar geen menslike nedersettings suid van die
   Antarktiese Sirkel bestaan nie, word die middernagson gewoonlik veral
   deur die bewoners van lande en gebiede waargeneem waardeur die Arktiese
   Sirkel loop, soos Alaska, Kanada, Groenland, Noorweë, Swede, Finland,
   Rusland en die mees noordelike streke van Ysland.

   'n Kwart van Finland se oppervlakte is noord van die Arktiese Sirkel
   geleë, en by sy mees noordelike punt gaan die son gedurende die somer
   73 dae lank nie meer onder nie. In Svalbard (Noorweë), die mees
   noordelike bewoonde gebied in Europa, is daar tussen 19 April en 23
   Augustus geen sononder meer nie. By die Noord- en Suidpool bly die son
   in die somer selfs ses maande lank ononderbroke sigbaar. Die
   teenoorgestelde verskynsel, die poolnag, veroorsaak dat die son in die
   winter 'n half jaar lank dwarsdeur die dag onder die horison bly.

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorie: Saadjies

