Miljoendollartuisblad


   Die miljoendollartuisblad (Engels: The Million Dollar Homepage) is 'n
   webwerf bedink deur Alex Tew, 'n student van Wiltshire, Engeland met
   die doel om fondse vir sy studies te bekom. Die webwerf is geloods op
   26 Augustus 2005 en het teen 1 Januarie 2006 'n inkomste van ongeveer
   VSA$ 1 037 100 gegenereer. Dit word op 11 November 2006 aangegee as 'n
   7 Google PageRank aangedui. Die webwerf se Alexa-ranglys was 12 675ste
   op 13 Oktober 2006, met die hoogste posisie 127ste.

   Die indeksblad van die webwerf bestaan uit 'n 1000 x
   1000-beeldelementblok (een miljoen beeldelemente - Engels: pixels),
   waarop hy grafikagebasseerde skakels vir VSA$ 1 per beeldelement, in 'n
   minimum van 10 by 10 blokke verkoop het. 'n Persoon wat een of meer van
   hierdie beeldelementblokke gekoop het kan dan 'n beeld op die blok
   vertoon en ook besluit watter URL daarna moet skakel sowel as watter
   bewoording moet verskyn indien die wyser (cursor) oor die beeldelemente
   sou beweeg. Die doel van die webwerf was om al die beeldelemente te
   verkoop en daarmee een miljoen dollar vir die stigter te genereer, 'n
   doelwit wat bereik is.

   Op 1 Januarie 2006 is die laaste 1 000 beeldelemente wat beskikbaar was
   op eBay in 'n vendusie te koop aangebied. Die bod is op 11 Januarie
   toegeslaan met die hoogste bod VSA$ 38 100,00.

   Inhoud

        * 1 Ontstaan en ontwikkeling
        * 2 Na-aapwebwerwe
        * 3 Verwysings
        * 4 Eksterne skakel

[wysig] Ontstaan en ontwikkeling

   Tew was op soek na 'n metode om finansiering van sy studies te genereer
   aangesien hy 'n kursus aan die Universiteit van Nottingham wou neem. Hy
   het 'n idee gehad om beeldelemente te verkoop en ten spyte daarvan dat
   hy nie geglo het dat enigiemand dit sou wou koop nie met die plan
   voortgegaan aangesien hy geweet het dat hy het min het om te verloor in
   die proses. Hy het nie beplan om die webwerf te bemark nie en het
   daarop gereken dat dit deur mondelinge advertensie bekend sou word.
   Binne drie dae verkoop hy sy eerste 20 x 20 beeldelementeblok, aan 'n
   aanlynmusiekwebwerf. Sederdien met slegs 'n persvrystelling in terme
   van selfbemarking, het hy verskeie blokke per dag verkoop. Tot Tew se
   verbasing het dit slegs twee weke geneem voordat hy genoeg geld vir sy
   eerste jaar aan die universiteit gehad het. Op hierdie stadium het
   bekende webjoernale en koerante van Groot Brittanje koerante (soos The
   Daily Telegraph, The Guardian, en The Sun) gerapporteer oor sy poging
   en het die aantal bestellings die hoogte ingeskiet. 'n Maand na die
   webwerf geloods is, het hy reeds VSA $152 900 verdien.

[wysig] Na-aapwebwerwe

   Die konsep het gou aanleiding gegee tot honderde na-aperwebwerwe,
   alhoewel die oorgrote meerderheid van dié misluk het. Met die sukses
   behaal deur die Million Dollar Homepage is dit mootlik dat sommiges mag
   voortbestaan, maar dit sal waarskylik net met bemarking kan geskied.
   Aangesien Tew se webwerf die eerste was, het die nuwigheidwaarde en
   nuuswaardigheid verseker dat dié webwerf 'n sukses is.

[wysig] Verwysings

     * Boggan, Steve (10 November 2005). "Million Dollar Boy". The Times,
       p. L12–L13.
     * The million-dollar student deur Tom Geoghegan, BBC News Magazine.

[wysig] Eksterne skakel

     * The Million Dollar Homepage

   Kategorie: Webwerwe

