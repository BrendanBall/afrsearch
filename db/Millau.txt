Millau


   Millau met die Millau-brug in die agtergrond
   Millau met die Millau-brug in die agtergrond
   Straattoneel in Millau
   Straattoneel in Millau

   Millau (Oksitaans: Milhau) is 'n stad en onderprefektuur in die
   Suid-Franse département Aveyron (région Midi-Pyrénées) met 'n
   oppervlakte van 168,23 vierkante kilometer en 21 339 inwoners (1999).
   Die stad lê in die vallei van die Tarnrivier, wat hier in die Dourbie
   uitmond.

[wysig] Besienswaardighede

   Die ravyne van die riviere Tarn, Dourbie en Jonte, die rotsdoolhof van
   Montpellier le Vieux, die grot Aven Armand en die Parc naturel régional
   des Causses is die belangrikste natuurlike besienswaardighede.

   Naas Cabrières, die kasteel van die sopraan Emma Calvé, wat in 1942 in
   Millau oorlede is, is die Millau-brug (Frans: Viaduc de Millau), die
   hoogste ter wêreld, die bekendste mensgemaakte besienswaardighede van
   Millau.

[wysig] Sport

   Die omgewing van Millau word as een van die mooiste gebiede vir
   sweefvliegsport-entoesiaste in Europa beskou.

[wysig] Eksterne skakels

     * Die amptelike webwerf van Millau

   Kategorie: Millau

