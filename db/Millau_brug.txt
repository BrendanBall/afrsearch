Millau brug


                                                    CAPTION: Millau Viaduk

                                  Amptelike naam       Le Viaduc de Millau
                                         Dravrag             Motorvoertuie
                                         Oorspan Vallei van die Tarnrivier
                                         Ligging          Millau, Frankryk
                                         Ontwerp                 Kabelstut
                               Langste spanwydte                 342 meter
                                   Totale lengte               2 460 meter
                                           Wydte                  32 meter
                                 Vryhoogte onder 270 meter by hoogste punt
                                   Openingsdatum          14 Desember 2004

   Die Millau brug is 'n kabelstutbrug wat oor die vallei van die
   Tarnrivier naby Millau in suidelike Frankryk span. Die brug wat deur
   die Franse ingenieur Michel Virlogeux in samewerking met die Britse
   argitek Norman Foster ontwerp is, is die hoogste voertuigbrug in die
   wêreld met die toppunt van een van die steunpilare wat 'n hoogte van
   341  meter bereik wat effens hoër is as die Eiffeltoring en net
   40 meter korter as die Empire State-gebou. Die brug is formeel geopen
   op die 14^de Desember 2004 en is oopgestel vir verkeer op die 16^de
   Desember 2004.

[wysig] Ligging

   Voordat die brug gebou is was die verkeer genoodsaak om in die
   Tarnriviervallei af te daal en met die route nationale N9 naby die dorp
   Millau langs te ry met gevolglike ernstige verkeersopeenhopings aan die
   begin van die Julie en Augustus vakansieseisoen. Die brug oorspan nou
   die Tarnvallei op sy diepste punt en verbind die causse du Larzac met
   die causse rouge en is binne die grens van die Grands Causses
   natuurreservaat.
   Panoramiese uitsig op die Millau brug vanaf die suidooste gesien
   Panoramiese uitsig op die Millau brug vanaf die suidooste gesien

   Die Millau brug se koördinate is 44.077165 Noord en 3.022887 Oos.

   Die brug vorm die laaste skakel op die A75 (la Méridienne) autoroute,
   en verskaf 'n deurlopende snelweg vanaf die suide van Parys deur
   Clermont-Ferrand tot by Béziers. Die doel van die A75 is om die spoed
   van die verkeer te verhoog en die koste van voertuigritte op die roete
   te verlaag. Baie toeriste wat die suide van Frankryk en Spanje besoek
   volg die roete omdat dit 'n direkte verbinding is sonder tolpaaie
   (buiten vir die brug self) vir 340 km tussen Clermont-Ferrand na
   Béziers.
   Daar is nou vier alternatiewe roetes in noord-suidelike rigting, wat
   Parys met Perpignan verbind
   Daar is nou vier alternatiewe roetes in noord-suidelike rigting, wat
   Parys met Perpignan verbind

   Die Eiffage-groep bedryf die tolbrug met huidige tolgelde van €4.90 vir
   ligte voertuie (€6.50 tydens die besige maande van Julie en Augustus).
   Die brug is deur die Eiffage-groep gebou, wat ook die Eiffeltoring
   gebou het, onder 'n regeringskontrak wat die maatskappy toelaat om vir
   75 jaar lank tolgelde in te samel.

[wysig] Beskrywing

   Die Millau brug bestaan uit 'n agtspan staaldek met sewe steunpilare
   van beton. Die dek weeg 36 000 metrieke ton en is 2,460 m lank en is
   32 m breed en 4.2 m diep. Die middelste ses dekke se spanwydte is elk
   342 m lank en die twee buitenste dekke se spanwydte is elkeen 204 m
   lank. Die dek se helling is 3% en loop van suid na noord en die
   bo-aansig het 'n kromming met 'n 20 km radius om bestuurders se sig te
   verbeter. Daar is twee bane in elke rigtingop die dek.

   Die steunpilare wissel in hoogte van 77–246 m en die deursnee spits af
   vanaf 24.5 m aan die basis tot 11 m by die dek. Elke steunpilaar besaan
   uit 16 raamwerkdele met 'n gewig van 2,230 metrieke ton. Hierdie
   gedeeltes is ter plaatse aanmekaargesit uit dele wat vooraf in fabrieke
   in Lauterbourg en Fos-sur-Mer vervaardig is en elk 60  ton geweeg het
   en 4 m breed en 17 m lank was.

   Die steunpilare steun 97 m hoë spanmaste. Die steunpilare is eers
   aanmekaargesit saam met 'n paar tydelike stutte voordat die dekke oor
   die steunpilare gestoot is deur satellietgeleide ramme wat die dek teen
   'n snelheid van 600 mm elke 4 minute gestoot het.

[wysig] Eksterne skakels

     * Viaduc de Millau
     * Structurae: Millau Viaduct
     * Millau Viaduct website
     * France shows off tallest bridge (BBC report of official opening, 14
       December, 2004)
     * In Pictures: The Millau Bridge (BBC images of the Millau Viaduct,
       including (page 2) a map showing the bridge's location)
     * France opens world's tallest bridge (MSNBC article on the official
       opening, 14 December, 2004)
     * Eiffage group website
     * Le Viaduc de Millau (in French)
     * Technical vulgarization conference on the Millau Viaduct by head
       engineer Michel Virlogeux (in French): RealAudio, Windows Media
     * Google Maps Satellite photo (under construction)

   Commons
   Multimedia oor hierdie onderwerp is te vinde op Wikimedia Commons onder
   die titel:
   Viaduc de Millau
     * Enerpac Hydraulic System Integration for Millau Viaduct
     * Project illustrations of the Nose-recovery proces
     * Project illustrations of launching proces

   Kategorieë: Snelwegbrûe • Millau

