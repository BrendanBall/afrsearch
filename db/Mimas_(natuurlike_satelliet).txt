Mimas (natuurlike satelliet)


   Mimas, soos afgeneem deur Voyager 1 in 1980.
   Mimas, soos afgeneem deur Voyager 1 in 1980.

   Mimas is 'n natuurlike satelliet van die planeet Saturnus. Die maan is
   in 1789 ontdek deur William Herschel. Mimas het 'n baie lae dighteid,
   1,17, wat aandui dat die maan hoofsaaklik uit bevrore water bestaan en
   'n klein hoeveelheid rots.

   Die mees opvallendste kenmerk van Mimas is 'n groot krater met 'n
   deursnit van 130 km, wat na Herschel, die ontdekker van die maan,
   vernoem is. Herschel (die krater) neem amper 'n derde van die maan se
   deursnit in beslag. Die rand van die krater is ongeveer 5 km hoog en
   die diepste dele tot 10 km diep. Die sentrale berg is 6 km hoog. As
   daar 'n krater op die aarde was wat dieselfde verhouding gehad het met
   die aarde as wat Herschel met Mimas het, sou dié krater 'n deursnit van
   4000 km gehad het - breër as Kanada. Die impak wat die krater
   veroorsaak het, het waarskynlik amper vir Mimas uiteengeskeur: daar is
   aan die ander kant van die maan skeure te sien wat moontlik veroorsaak
   is deur skokgolwe van die impak wat dwarsdeur die maan gereis het.

   Daar is ook kleiner kraters op Mimas se oppervlak, maar hulle kom nie
   naby die grootte van Herschel nie.
   Kategorie: Natuurlike satelliete

