Mitochondrium


   Mitochondria is silindervormige, hol stafies wat oral in die sitoplasma
   van alle selle, behalwe bakterieë, blou-groen wiere en
   rooibloedliggame, aangetref word. Hulle kom in wisselende hoeveelhede
   voor, maar hul getalle vermeerder as die energiebehoeftes van 'n sel
   toeneem. Daar kan tot 500 000 mitochondria in een sel aanwesig wees.
   Hulle vertoon 'n verskeidenheid groottes en vorme, selfs in dieselfde
   sel. Dit is gewoonlik 'n dubbelwandige struktuur waarvan die buitewand
   uit 'n gladde membraan bestaan. Die binnewand vertoon egter in 'n
   dwarssnee 'n groot aantal voue wat na binne gerig is. Dit word kristas
   genoem. Die holte van die mitochondria is met 'n halfvloeibare
   materiaal aangevul.

   Plantselle besit minder mitochondria as dierselle, aangesien hul
   energiebehoeftes laer is en die metaboliese prosesse 'n stadiger tempo
   handhaaf.

[wysig] Funksie

   Hierdie organelle vorm die middelpunt van selrespirasie, dit wil sê die
   proses wat selle in staat stel om die energie wat hulle nodig het uit
   organiese voedingstowwe, byvoorbeeld glukose, te verkry, en bevat al
   die ensieme en ander stowwe at betrokke is by die belangrikste en
   finale deel van selrespirasie. Daar is ongeveer sewentig van hierdie
   soort ensieme aanwesig. Mitochondria kan met reg as die kragsentrales
   van 'n sel beskou word.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Biologie

