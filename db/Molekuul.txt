Molekuul


   'n Molekuul (ook molekule; meervoud: molekule of molekules) is die
   kleinste partikel van 'n suiwer chemiese verbinding wat steeds sy
   chemiese samestelling en eienskappe kan behou. 'n Molekuul bestaan uit
   meer as een atoom wat aanmekaar gebind is deur gedeelde elektrone in 'n
   kovalente verbinding. Dit mag betsaan uit atome van dieselfde chemiese
   element, soos in suurstofgas (O[2]), of uit atome van verskillende
   elemente, soos in water (H[2]O).

   'n Stof wat uit molekule bestaan word 'n molekulêre stof genoem.

   Figuur 1. 3D (links en middel) en 'n 2D (regs) voorstellings van die
   terpenoïde, atisaan. In die 3D model aan die linkerkant, koolstof atome
   word verteenwoordig deur grys sfere, wit sfere verteenwoordig waterstof
   atome en die silinders verteenwoordig die verbindings. Die model is
   oortrek met 'n "net" voorstelling van die molekulêre oppervlak, gekleur
   met areas van positiewe (rooi) en nagatiewe (blou) elektriese ladings.
   In die 3D model (middel), verteenwoordig die ligte blou sfere koolstof
   atome, die wit sfere die waterstof atome en die silinders daartussen
   enkelverbindings.
   Figuur 1. 3D (links en middel) en 'n 2D (regs) voorstellings van die
   terpenoïde, atisaan. In die 3D model aan die linkerkant, koolstof atome
   word verteenwoordig deur grys sfere, wit sfere verteenwoordig waterstof
   atome en die silinders verteenwoordig die verbindings. Die model is
   oortrek met 'n "net" voorstelling van die molekulêre oppervlak, gekleur
   met areas van positiewe (rooi) en nagatiewe (blou) elektriese ladings.
   In die 3D model (middel), verteenwoordig die ligte blou sfere koolstof
   atome, die wit sfere die waterstof atome en die silinders daartussen
   enkelverbindings.

   Die meeste molekule is te klein om met die blote oog waar te neem, maar
   daar is uitsonderings. 'n Voorbeeld van 'n makroskopiese molekuul is
   DNS, wat 'n makromolekuul genoem word.

   'n Eienskap van molekule is die heelgetalverhouding van die elemente
   wat die verbinding uitmaak, ook genoem die empiriese formule. As
   voorbeeld bestaan water altyd uit 'n 2:1 verhouding van waterstof tot
   suurstof, en etielalkohol of etanol altyd uit koolstof, waterstof en
   suurstof in 'n 2:6:1 verhouding. Die verhouding bepaal egter nie die
   uniekheid van die molekuul nie – dimetiel eter het byvoorbeeld
   dieselfde elementverhouding as etanol. Molekule met dieselfde aantal
   atome in verskillende rangskikkings word isomere genoem.

   Die chemiese formule reflekteer die presiese aantal atome waaruit 'n
   molekuul bestaan. Die molekulêre massa word bereken vanuit die chemiese
   formule en word volgens konvensie uitgedruk in eenhede wat gelykstaande
   is aan 'n 1/12 van die massa van die ^12C isotoop atoom.

   Molekule het vaste meetkundige ewewigte – verbindinglengtes en hoeke –
   wat bepaal word deur die wette van kwantum meganika. 'n Suiwer stof
   bestaan uit molekule met dieselfde meetkundige struktuur. Die chemiese
   formule en die struktuur van 'n molekuul is die twee belangrike faktore
   wat sy eienskappe bepaal, in in besonder sy reaktiwiteit. Isomere het
   dieselfde chemiese formule maar het verskillende eienskappe vanweë
   hulle verskillende strukture. Stereo-isomere is besondere soort isomere
   waarvan die fisiese en chemiese eienskappe baie met mekaar kan
   ooreenstem maar ook baie kan verskil ten opsigte van hul biochemiese
   aktiwiteite.

[wysig] Verwante artikels

     * molekulêre meetkunde
     * molekulêre orbitaal
     * kovalente verbinding
     * polêre molekules
     * nie-polêre molekules

   Kategorieë: Chemie • Fisika

