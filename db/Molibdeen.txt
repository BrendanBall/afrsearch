Molibdeen



   42                     niobium ← molibdeen → tegnesium
   Cr
   ↑
   Mo
   ↓
   W

                                                             periodieke tabel

                                                                  Algemeen
                                    Naam, Simbool, Getal molibdeen, Mo, 42
                                             Chemiese reeks oorgangsmetale
                                              Groep, Periode, Blok 6, 5, d
                                                       Voorkoms metaalgrys
                                                Atoommassa 95.94 (2) g/mol
                                       Elektronkonfigurasie [Kr] 4d^5 5s^1
                                        Elektrone per skil 2, 8, 18, 13, 1
                                                        Fisiese Eienskappe
                                                        Toestand vastestof
                                         Digtheid (naby k.t.) 10.28 g/cm³
                                  Vloeistof digtheid teen s.p. 9.33 g/cm³
                                                          Smeltpunt 2896 K
                                                                (2623 °C)
                                                           Kookpunt 4912 K
                                                                (4639 °C)
                                              Smeltingswarmte 37.48 kJ/mol
                                              Verdampingswarmte 617 kJ/mol
                                Warmtekapasiteit (25 °C) 24.06 J/(mol·K)

   CAPTION: Dampdruk

                                     P/Pa    1    10  100  1 k  10 k 100 k
                                   teen T/K 2742 2994 3312 3707 4212 4879

                                                           Atoomeienskappe
                                Kristalstruktuur kubies liggaamgesentreerd
                                          Oksidasietoestande 2, 3, 4, 5, 6
                                                       (sterk suur oksied)
                              Elektronegatiwiteit 2.16 (Skaal van Pauling)
                                                       Ionisasie energieë
                                                 (meer) 1ste: 684.3 kJ/mol
                                                          2de: 1560 kJ/mol
                                                         3rde: 2618 kJ/mol
                                                        Atoomradius 145 pm
                                                 Atoomradius (ber.) 190 pm
                                                   Kovalente radius 145 pm
                                                                   Diverse
                                         Magnetiese rangskikking geen data
                                 Elektriese weerstand (20 °C) 53.4 nΩ·m
                           Termiese geleidingsvermoë (300 K) 138 W/(m·K)
                               Termiese uitsetting (25 °C) 4.8 µm/(m·K)
                               Spoed van klank (dun staaf) (k.t.) 5400 m/s
                                                  Young se modulus 329 GPa
                                                       Skuifmodulus 20 GPa
                                                      Massamodulus 230 GPa
                                                    Poissonverhouding 0.31
                                                      Mohs se hardheid 5.5
                                                 Vickers hardheid 1530 MPa
                                                 Brinell hardheid 1500 MPa
                                              CAS-registernommer 7439-98-7
                                                        Vernaamste isotope

                 CAPTION: Hoofartikel: Isotope van Molibdeen

                       iso     NV   halfleeftyd   VM     VE (MeV)     VP
                      ^92Mo  14.84% Mo is stabiel met 50 neutrone
                      ^93Mo  sin    4×10^3 j    e      -            ^93Nb
                      ^94Mo  9.25%  Mo is stabiel met 52 neutrone
                      ^95Mo  15.92% Mo is stabiel met 53 neutrone
                      ^96Mo  16.68% Mo is stabiel met 54 neutrone
                      ^97Mo  9.55%  Mo is stabiel met 55 neutrone
                      ^98Mo  24.13% Mo is stabiel met 56 neutrone
                      ^99Mo  sin    65.94 h     ß^-    0.436, 1.214 ^99Tc
                                                ?      0.74, 0.36,
                                                       0.14         -
                      ^100Mo 9.63%  7.8×10^18 j ß^-ß^- 3.04         ^100Ru

                                                                Verwysings

   Molibdeen is 'n chemiese element in die periodieke tabel met die
   simbool Mo en atoomgetal van 42. Dit het die derde hoogste smeltpunt
   van enige element en word om hierdie rede dikwels gebruik in
   hoë-sterkte legerings. Molibdeen word in spoorhoeveelhede in plante en
   diere aangetref. In sommige diere kan 'n oormaat molibdeen giftig wees.
   Molibdeen is in 1778 deur Carl Wilhelm Scheele ontdek en is later in
   1781 deur Peter Jacob Hjelm geïsoleer.

   Inhoud

        * 1 Kenmerkende Eienskappe
        * 2 Gebruike
        * 3 Geskiedenis
        * 4 Verspreiding
        * 5 Biologiese rol
             + 5.1 Koper-molibdeen antagonisme
        * 6 Isotope
        * 7 Voorsorgmaatreëls
        * 8 Eksterne skakels

[wysig] Kenmerkende Eienskappe

   Molibdeen is 'n oorgangsmetaal met 'n elektronegatiwiteit van 1.8 op
   die Paulingskaal en 'n atoommassa van 95.9 g/mol.^[1] Dit reageer nie
   met suurstof of water by kamertemperatuur nie. By hoë temperature word
   molibdeentrioksied gevorm tydens die reaksie 2Mo + 3O[2] → 2MoO[3]^[2]
   In sy suiwer vorm is molibdeen 'n baie harde silwerwit metaal, dit is
   egter meer pletbaar as wolfram. Dit het 'n smeltpunt van 2623°C en
   slegs tantaal en wolfram het hoër smeltpunte.^[3]^[4] Molibdeen het die
   laagste termiese uitsetting van enige metaal in kommersiële gebruik.

   Molibdeen het met ingang 4 Mei 2007 'n waarde van ongeveer $65 000
   gehad. Die prys van Molibdeen was tussen die jare 1997 tot 2002 rondom
   $10 000 per ton en het 'n hoogtepunt van $103 000 per ton in Junie 2005
   bereik.^[5]

[wysig] Gebruike

   Die vermoë van molibdeen om uiterste temperature te kan weerstaan
   sonder om betekenisvol uit te sit of sagter te word maak dit nuttig vir
   gebruik in toepassings waar intense hitte betrokke is, insluitend
   vliegtuigonderdele, elektriese kontakte, industriële motors en
   filamente.^[6] Die meeste hoë-sterkte staal-legerings bevat tussen
   0.25% tot 8% molibdeen. Molibdeen word ook dikwels as plaasvervanger
   vir wolfram gebruik te wyte aan sy laer digtheid en stabieler prys.

   Molibdeen kan gebruik word as legeringsbymiddel en as vuurbestande
   bedekking vir ander metale. Al is molibdeen se smeltpunt 2623°C,
   oksideer molibdeen baie vinnig by temperature bo 760°C wat dit meer
   geskik maak vir gebruik in vakuumomgewings. Molibdeendisulfied (MoS[2])
   word gebruik as 'n smeermiddel en korrosieweermiddel. Dit vorm sterk
   films op metaalagtige oppervlakke en het 'n baie hoë weerstand tot baie
   hoë temperature en drukke. Natriummolibdaat is 'n helder oranje pigment
   wat gebruik word in keramieke en plasieke.

[wysig] Geskiedenis

   Molibdeniet die erts waaruit molibdeen tans hoofsaaklik onttrek word
   was dikwels in die verlede verwar met grafiet. Later het mense dit met
   looderts verwar. In 1754 het Beng Qvist die mineraal geanaliseer en
   bepaal dat die erts nie lood bevat het nie. Eers in 1778 het die
   Sweedse skeikundige besef dat die mineraal 'n nuwe element bevat het.
   Peter Jacob Hjelm het molibdeen in 1781 vir die eerste keer suksesvol
   geïsoleer deur koolstof en lynsaadolie te gebruik.

   In die Tweede Wêreldoorlog is sommige Britse tenks deur 'n 75 mm
   mangaanplaat beskerm. Die beskerming was egter ondoeltreffend en is toe
   later vervang met 25 mm molibdeen plaat.

[wysig] Verspreiding

   Molibdeenproduksie in 2005
   Molibdeenproduksie in 2005

   Die wêreld se grootste vervaardigers van molibdeen materiale is die
   V.S.A, Kanada, Chili, Rusland en Sjina. Al word molibdeen in minerale
   soos wulfeniet (PbMoO[4]) en poweliet (CaMoO[4]) aangetref is die
   hoofbron van molibdeen steeds molibdeniet (MoS[2]). Molibdeen word
   ontgin as hooferts en kan ook as byproduk van koper en
   wolframontginning verkry word.

   Molibdeen is die element met die 42^ste grootste verspreiding in die
   heelal en die 25^ste in die Aarde se oseane met 'n gemiddelde
   konsentrasie van 10.8 mt/km³. Die Russiese Luna 24 sendings het 'n
   enkele molibdeendraende korrel in 'n piroxeenfragment ontdek wat vanaf
   die Mare Crisium op die Maan verkry is.

[wysig] Biologiese rol

   In 'n menslike liggaaam wat ongeveer 70 kg weeg is daar ongeveer 9.3 mg
   molibdeen. Dit kom in groter konsentrasies in die lewer en niere voor
   en in laer konsentrasies in die rugwerwels voor. Molibdeen kom ook voor
   in de menslike tandemalje en mag moontlik 'n rol speel in die
   voorkoming van tandverrotting. Vark, lam en bieflewer bevat ongeveer
   1.5 dele molibdeen per miljoen. Ander betekenisvolle bronne van
   molibdeen sluit bone, eiers, sonneblomsade, koringmeel, lensies en
   graanvlokke.

   Die gemiddelde aanbevole daaglikse molibdeen inname is 0.3 mg. 'n
   Daaglikse inname van hoër as 0.4 mg kan giftig wees. 'n
   Molibdeentekort, veroorsaak deur 'n inname van minder as 0.05 mg/dag,
   kan vertraagde groei veroorsaak, 'n verlaagde aptyt en kan ook
   voortplanting belemmer. Natriumwolfram is 'n kompeterende inhibitor van
   molibdeen. Dieëtkundige wolfram verminder die konsentrasie van
   molibdeen in weefsels. Alhoewel molibdeen verbindings met verskeie
   organiese molekules vorm, insluitende koolhidrate en aminosure, word
   dit as MoO[4]^2- deur die liggaam vervoer. Molibdeen is teenwoordig in
   ongeveer 20 ensieme, insluitende aldehiedoksidase, sulfietoksidase en
   xantienoksidasie. In sommige diere word die oksidasie van xantien na
   uriensuur ('n proses van purienkatabolisme) deur xantienoksidase, 'n
   molibdeenbevattende ensiem, gekataliseer. Die aktiwiteit van
   xantienoksidase is direk eweredig aan die konsentrasie van molibdeen in
   die liggaam. 'n Uiters hoë konsentrasie keer egter die proses om en kan
   as inhibitor optree vir beide purienkatabolisme en ander prosesse.
   Molibdeenkonsentrasies beïnvloed ook proteïensintese, metabolisme en
   groei.

[wysig] Koper-molibdeen antagonisme

   Hoë hoeveelhede molibdeen kan inmeng met die liggaam se opname van
   koper. Dit verhoed dat die plasmaproteïene met die koper bind en dit
   verhoog die hoeveelheid koper wat deur die uriene uitgeskei word.

   Herkouers wat groot hoeveelhede molibdeen inneem ontwikkel simptome wat
   diaree, vertraagde groei, bloedarmoede en akromotrigia. Hierdie
   simptome kan verlig word deur die toediening van meer koper, hetsy in
   die voeding of deur inspuiting. Die toestand word vererger deur
   oormatige inname van swael.

[wysig] Isotope

   Daar bestaan 35 bekende isotope van molibdeen waarvan die atoommassa
   wissel van 83 tot 117, asook vier metastabiele kernisomere. Sewe
   isotope kom natuurlik voor met atoommassas van 92, 94, 95, 96, 97, 98
   en 100. Van hierde sewe isotope wat natuurlik voorkom is vyf stabiel
   met atoommassas van 94 tot 98. Alle onstabiele isotope van molibdeen
   verval na isotope van niobium, tegnesium en rutenium.

   Molibdeen-92 en molibdeen-100 is die enigste onstabiele isotope wat
   natuurlik aangetref word. Molibdeen-100 het 'n halfleeftyd van ongeveer
   1×10^19 j en ondergaan dubbele beta-verval na rutenium-100.
   Molibdeen-98 is die mees algemene isotoop en maak 24.14% van alle
   molibdeen uit. Molibdeenisotope met massagetalle van 111 tot 117 het
   almal halfleeftye van ongeveer .15 μs.

[wysig] Voorsorgmaatreëls

   Molibdeenstof en -dampe wat deur mynbou- en metaalwerkbedrywighede
   geskep word is nie giftig nie. Daar is geen langtermyngevolge verbonde
   aan blootstelling tot molibdeen nie; voortdurende blootstelling kan
   egter lei tot oog- en velirritasie. Die direkte inaseming of inname van
   molibdeen behoort egter vermy te word. In die V.S.A bepaal regulasies
   'n maksimum toelaatbare blootstelling aan molibdeen van 5 mg/m^3 in 'n
   8-uur tydperk. Kroniese blootstelling van 60 tot 600 mg Mo/m^3 kan
   simptome insluit soos moegheid, hoofpyne en gewrigspyne.

[wysig] Eksterne skakels

     * WebElements.com — Artikel oor Molibdeen
     * International Molybdenum Association — omgewingsdata

   Kategorie: Chemiese elemente

