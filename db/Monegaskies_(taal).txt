Monegaskies (taal)


   Monegaskies (Munegascu, Frans: Monégasque) is die inheemse taal van
   Monaco, waar dit ook as 'n verpligte skoolvak ingevoer is.

   Monegaskies is 'n Romaanse taal, wat op die grondslag van Zeneize, die
   huidige Liguriese omgangstaal ontwikkel het en ondanks sterk Oksitaanse
   invloede nog steeds baie ooreenkomste met die plaaslike dialek van
   Genua toon. Danksy die Genuese oorsprong verskil dit ook sterk van
   aangrensende Suid-Franse dialekte soos Intemeliaans (Intemelio) en
   Mentonaskies, die dialek van die stad Menton.

   Die Monegaskiese spelling en uitspraak stem grotendeels met Italiaans
   ooreen, behalwe vir
     * ü, wat soos die Duitse ekwivalent of die Franse u uitgespreek word;
     * œ, wat soos die Franse klank é uitgespreek word en
     * ç, wat soos in Frans as 'n /s/-klank uitgespreek word: Die
       Monegaskiese woord tradiçiùn is afgelei van die Franse tradition,
       nie van die Italiaanse tradizione nie.

   Kategorieë: Romaanse tale • Monaco

