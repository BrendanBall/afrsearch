Monsieur Ibrahim et les fleurs du Coran


   Monsieur Ibrahim en die blomme van die Koraan (2004, Frans: Monsieur
   Ibrahim et les fleurs du Coran) is die aangrypende verfilming van die
   gelyknamige boek deur die Franse skrywer Eric-Emmanuel Schmitt.

   Die regisseur François Dupeyron skep met sy film 'n oortuigende
   pleidooi vir verdraagsaamheid en 'n inleiding tot die filosofie van die
   soefisme. Omar Sharif ontvang vir sy rol die toekenning César en die
   prys vir die beste hoofrolspeler by die filmfees van Venesië.
     __________________________________________________________________

   Pretbederwerswaarskuwing: Die storielyn of storie se einde volg
   hieronder.
     __________________________________________________________________

   Moïses (genoem Momo, Pierre Boulanger) is 'n jong Joodse seun wat teen
   die einde van die vyftigerjare in die agterbuurte van die Paryse
   Bloustraat grootword. Die seun kry hoegenaamd geen liefde van sy
   depressiewe vader nie, en sy enigste vermaak is om met die prostitute
   van sy straat te vry. Om dit te kan bekostig, steel hy gereeld iets in
   die kruidenierswinkel van Meneer Ibrahim (Omar Sharif), 'n Turkse
   immigrant wat as die "Arabier" bekend staan. Ibrahim duld die
   diefstalle stilletjies en begin om die seun iets oor die geheime van
   geluk te leer. Momo leer dinge soos hoe om aan Brigitte Bardot 'n
   peperduur botteltjie sodawater te verkoop of wat 'n glimlag kan
   bewerkstellig. Vir Meneer Ibrahim is die Koran 'n bron van geluk en
   wysheid. Ná die selfmoord van Momo se vader, neem Ibrahim Momo as sy
   seun aan. Hy koop 'n sportkar en Momo vergesel hom dwarsdeur Europa
   sodat Meneer Ibrahim nog 'n keer sy Turkse vaderland kan sien.

[wysig] Eksterne skakels

     * Meneer Ibrahim en die blomme van die Koran by die Internet Movie
       Database

   Kategorieë: Franse rolprente • Dramarolprente

