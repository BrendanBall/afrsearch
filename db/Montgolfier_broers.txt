Montgolfier broers


   Jacques Étienne Montgolfier
   Jacques Étienne Montgolfier

   Die twee broers, Joseph Michel Montgolfier (geb. 26 Augustus 1740 – †
   26 Junie 1810) en Jacques-Étienne Montgolfier (geb. 6 Januarie 1745 – †
   2 Augustus 1799) was die uitvinders van die warmlugballon. Die broers
   het die eerste bemande vaart met 'n jong wetenskaplike en 'n
   weermagoffisier as loodse moontlik gemaak. Hulle is later deur die
   Franse koning tot die adelstand verhef tesame met hulle pa, broers en
   susters.

[wysig] Vroeë jare

   Die broers is gebore in 'n familie wat betrokke was by
   papiervervaardiging in Annonay in Ardèche, Frankryk as twee van sestien
   kinders. Joseph (12^de kind) het oor 'n tipiese uitvinderstemperament
   beskik - hy was onkonvensioneel en 'n dromer maar was nie baie vaardig
   ten opsigte van besigheids- en ander persoonlike sake nie. Sy broer
   Étienne (Die 15^de kind) was baie meer aangelê as dit by
   besigheidsaangeleenthede gekom het. Étienne is aanvanklik Parys toe
   gestuur om homself as argitek te bekwaam maar na die skielike dood van
   hul broer Raymond in 1772 is hy na Annonay teruggeroep om die
   familiebesigheid te bestuur. In die daaropvolgende 10 jaar, het Étienne
   sy talent vir tegniese innovasie in die familiebesigheid tot uiting
   laat kom. Hy het die nuutste Hollandse uitvindings ook by die familie
   se papiermeulens ingevoer. Sy werk het gelei tot erkenning van die
   regering van Frankryk asook 'n regeringstoelaag om die Montgolfier
   fabriek te ontwikkel tot 'n model vir ander Franse papiervervaardigers
   en het ook baie rykdom aan die familie besorg.
   Kategorie: Lugvaartpioniers

