Morfologie (taalkunde)


   Morfologie is die veld van taalkunde wat die studie van die interne
   struktuur van woorde behels. Morfologie kan gesien word as 'n stelsel
   van aanpassings waarvolgens in die vorm van van woorde wat bydra tot
   die manier waarop sprekers hulle uitlatings geïnterpreteer wil hê.^[1]

   Terwyl woorde, saam met klitika, die kleinste eenheid van sintaks is,
   is dit duidelik dat in meeste, indien nie alle tale nie, woorde met
   mekaar in verband gebring kan word deur reëls. Dit is byvoorbeeld vir
   'n Afrikaanse spreker duidelik dat die woorde groot, groter, grootste,
   grote, grootte, grootbek ens. verwant is. Afrikaanse sprekers herken
   die verhouding oor die algemeen uit hulle onderliggende kennis van die
   reëls vir woordvorming in Afrikaans. Hulle kan byvoorbeeld intuïtief
   aanvoel dat groter teen groot staan soos kleiner teenoor klein staan;
   net so is groot verwant aan grootbek op dieselfde manier as wat klein
   verwant is aan kleinletter. Die reëls wat deur die spreker verstaan
   word weerspieël spesifieke patrone in die manier waarop woorde gevorm
   word uit kleiner eenhede en hoe die kleiner eenhede in spraak op mekaar
   inwerk. Morfologogie is dus die tak van taalkunde wat die patrone van
   woordvorming binne en oor tale bestudeer en wat poog om reëls te
   formuleer wat die kennis van die sprekers van die tale modelleer.

[wysig] Verwysings

    1. ^ SIL International, Glossary of linguistic terms, What is
       morphology?, besoek op 30 Maart 2008

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorie: Saadjies

