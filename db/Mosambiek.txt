Mosambiek


   CAPTION: República de Moçambique
   Republiek van Mosambiek


        Wapen van Mosambiek
   Vlag Wapen
   Nasionale leuse: n/a
   Volkslied: Pátria Amada (formerly Viva, Viva a FRELIMO)
   Ligging van Mosambiek
   Hoofstad Maputo
   25°57′S 32°35′E
   Grootste stad Maputo
   Amptelike tale Portugees
   Regering
   President
   Eerste Minister
   Republiek
   Armando Guebuza
   Luisa Diogo
   Onafhanklikheid
   Onafhanklikheid
   - Datum
   Van Portugal
   25 Junie 1975
   Oppervlakte
    - Totaal

    - Water (%)
   1 E11 801,590 km^2  (35ste)
   Bevolking
    - 2000 skatting
    - Digtheid
   19 104 696 (55th)
   23,8 / km^2 (183)
   BBP (KKP)
    - Totaal
    - Per capita 2003 skatting

   21,286 ¹ (98)
   147
   Geldeenheid Metical (Mt) (MZM)
   Tydsone
    - Somertyd EET (UTC+2)
   nie gebruik nie (UTC+2)
   Internet-TLD .mz
   Skakelkode +258
   ¹ Skatting gegrond op regressie; ander PPP syfers word ekstrapoleer van
   die jongste Internasionale Vergelyking Program maatstfskattings.

   Die Republiek van Mosambiek, of Mosambiek, is 'n land in Suider-Afrika,
   wat grens aan Suid-Afrika, Swaziland, Tanzanië, Malawi, Zambië en
   Zimbabwe. Die Comore-eilande is geleë langs die noordoostelike kus en
   Madagaskar oorkant die Mosambiekkanaal. Mosambiek is 'n lid van die
   Gemeenskap van Portugese Lande (CPLP), die Britse Statebond en die
   Afrika-Unie.

   Inhoud

        * 1 Geskiedenis
        * 2 Administratiewe verdeling
        * 3 Sien ook
        * 4 Eksterne skakels

[wysig] Geskiedenis

   Die eerste bewoners van die land was die San, die voorvaders van die
   Khoisan, 'n volk van jagters en versamelaars van kos. In die tydperk
   tussen die 1ste en 4de eeu begin groepe van Bantoe-stamme vanuit die
   weste en noorde na die Sambesiriviervallei en later ook geleidelik na
   die plato en kusgebiede verhuis. Die Bantoevolke was boere en het ook
   yster bewerk.
   Kaart van Mosambiek
   Kaart van Mosambiek

   Toe die Portugese seevaarders Mosambiek in 1498 bereik het, was daar
   reeds 'n aantal Arabiese handelsposte langs die kus en op die eilande
   gevestig, wat eeue lank ook slawehandel bedryf het. Omtrent die jaar
   1500 het die Portugese handelsposte en forte as basisse vir handelskepe
   gedien wat langs die nuwe seeroete op pad na die Verre Ooste geseil
   het. Later het handelaars en delwers op soek na negerslawe en goud ook
   die binneland van Mosambiek deurdring.

   Alhoewel die Portugese invloed geleidelik versterk is, was dit nogtans
   beperk en meestal uitgeoefen deur individuele setlaars en beamptes, wat
   verregaande outonomie geniet het. Gevolglik was daar 'n gebrek aan
   beleggings uit die moederland, terwyl die Portugese owerhede hulle
   eerder op die winsgewende handel met Indië en die Verre Ooste en die
   kolonisering van Brasilië gekonsentreer het.

   Teen die vroeë 20ste eeu het die Portugese die administrasie van groot
   dele van Mosambiek reeds in die hande van groot privaatmaatskappye
   gelê, soos byvoorbeeld die Mosambiekse Kompanjie, die Zambezi-Kompanjie
   en die Nyassa-Kompanjie. Hulle is oorwegend deur die Britte beheer en
   gefinansieer, wat ook die spoorweglyne na die buurlande gebou en die
   myne en plantasies van die nabygeleë Britse kolonies en Suid-Afrika van
   swaks betaalde Swart werkers - en dikwels ook Swart dwangarbeiders -
   voorsien het. Aangesien die ekonomiese beleid daarop gemik was om die
   Portugese immigrante en die moederland te bevoordeel, is min aandag
   geskenk aan die nasionale integrasie van Mosambiek, sy infrastruktuur
   en die opleiding van sy bevolking.

   Terwyl die meeste Europese koloniale moondhede ná die Tweede
   Wêreldoorlog onafhanklikheid aan hulle kolonies in Afrika verleen het,
   het Portugal Mosambiek net soos sy ander besittings steeds as oorsese
   provinsies van die moederland beskou, en 'n groot aantal Portugese het
   hulle in die kolonies gevestig. Nogtans het dele van die nie-blanke
   bevolking van Mosambiek na onafhanklikheid gestreef, en in 1962 het 'n
   aantal politieke groeperings, wat teen die Portugese heerskappy gekant
   was, hulle verenig om saam die Bevrydingsfront van Mosambiek (FRELIMO)
   te stig. FRELIMO begin in September 1964 sy gewapende stryd teen die
   Portugese koloniale regering.

   Desondanks was baie Mosambiekers nie ten gunste van 'n onafhanklike
   staat nie, en min mense het die gewapende stryd teen die Portugese, wat
   die land immers vierhonderd jaar lank oorheers het, goedgekeur.
   Alhoewel FRELIMO en ander guerillamagte deur die Volksrepubliek van
   Sjina en die Sowjetunie van wapens voorsien is, is hulle deur Portugese
   troepe in bedwang gehou. Ná tien jaar van sporadiese gevegte het
   FRELIMO slegs klein dele van die land oorheers. Ná die staatsgreep van
   25 April 1974, waarin Sosialisties-gesinde troepe onder die leiding van
   'n groep junior militêre offisiere die outoritêre Caetano-bewind in
   Lissabon beëindig het, is die besluit geneem om onafhanklikheid aan die
   kolonies te verleen. Mosambiek het op 25 Junie 1975 'n onafhanklike
   staat geword. Die eerste (nie-verkose) president was Samora Machel.

   In die volgende sestien jaar is Mosambiek deur 'n burgeroorlog tussen
   die FRELIMO en die weerstandsbeweging RENAMO verwoes, wat meer as
   900 000 menselewens geëis het. RENAMO is onder meer deur Rhodesië en
   Suid-Afrika ondersteun.
   Die president van Mosambiek, Armando Guebuza
   Die president van Mosambiek, Armando Guebuza

   President Machel het in 1986 die slagoffer van 'n vliegtuigramp geword,
   en die FRELIMO-party is steeds meer deur sy Marxistiese vleuel
   oorheers, wat die nywerhede genasionaliseer en kollektiewe boerdery
   gestig het. Die emigrasie van opgeleide Blanke vaklui het die ekonomie
   erg getref.

   Tog het die land ná die einde van die oorlog in 1992 tydens die
   presidentskap van Joaquim Chissano tot een van Afrika se modelstate
   ontwikkel, wat met 'n gemiddelde groeikoers van sowat tien persent
   gespog het. Westerse lande het Mosambiek van sy skuldlas bevry en
   ontwikkelingshulp verleen. Sedert 1995 is Mosambiek naas Kameroen die
   enigste lid van die Britse Statebond, wat vroeër geen Britse kolonie
   was nie.

   President Chissano het met die verkiesings van die jaar 2004 afgetree.
   Sy opvolger, Armando Guebuza, is een van die stigterslede van FRELIMO
   en word dikwels as onverbiddelik beskryf. In 1975 het hy as Minister
   van Binnelandse Sake die Portugese inwoners net 24 ure gegun om die
   land te verlaat. Vandag is hy 'n sakeman en miljoenêr.

   Die voormalige weerstandsbeweging RENAMO het 'n politieke party geword,
   wat veral in die noorde baie aanhangers het.

[wysig] Administratiewe verdeling

   Mosambiek word in administratiewe opsig in tien provinsies en die
   hoofstad Maputo (Cidade), wat provinsiale status geniet, verdeel. Die
   provinsies is verder verdeel in 129 distrikte (distritos).
    1. Cabo Delgado
    2. Gaza
    3. Inhambane
    4. Manica
    5. Maputo (stad)
    6. Maputo (provinsie)
    7. Nampula
    8. Niassa
    9. Sofala
   10. Tete
   11. Zambezia

                         Map of Mozambique with the province highlighted

[wysig] Sien ook

     * Politiek van Mosambiek

[wysig] Eksterne skakels

     * Fotos van Mosambiek


   Lande in Afrika

   Algerië | Angola | Benin | Botswana | Burkina Faso | Burundi |
   Comore-eilande | Demokratiese Republiek van die Kongo | Djiboeti |
   Egipte | Ekwatoriaal-Guinee | Eritrea | Ethiopië | Gaboen | Gambië |
   Ghana | Guinee | Guinee-Bissau | Ivoorkus | Kaap Verde | Kameroen |
   Kenia | Lesotho | Liberië | Libië | Madagaskar | Malawi | Mali |
   Mauritanië | Mauritius | Marokko | Mosambiek | Namibië | Niger |
   Nigerië | Republiek van die Kongo | Rwanda | São Tomé en Principe |
   Senegal | Sentraal-Afrikaanse Republiek | Seychelle | Sierra Leone |
   Soedan | Somalië | Suid-Afrika | Swaziland | Tanzanië | Togo | Tsjad |
   Tunisië | Uganda | Wes-Sahara | Zambië | Zimbabwe
    Afhanklike gebiede: Brits: Britse Indiese Oseaan Gebied - Sint Helena
                en afhanklikhede| Portugees: Madeiraeilande |

   Spaans: Kanariese-eilande - Ceuta en Melilla | Frans: Mayotte - Réunion

   Kategorieë: Mosambiek • Voormalige Portugese kolonies

