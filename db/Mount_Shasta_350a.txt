Mount Shasta


                                           Mount Shasta
                                          Mount Shasta

                                           Mount Shasta

                                     Hoogte                    4 322 meter
                               Breedtegraad   {{{graad1}}}° {{{minuut1}}}'
                                Lengtegraad   {{{graad2}}}° {{{minuut2}}}'
                                 Koördinate 41°24′33.11″N, 122°11′41.60″W'
                                    Ligging    Verenigde State, Kalifornië
                                   Gebergte
                           Eerste bestyging          1854 deur E.D. Pearce
                         Eenvoudigste roete                     rots/sneeu
                         Ouderdom gesteente
                                       Tipe                     {{{tipe}}}
                         Laaste uitbarsting
                                           {{{overig}}}

   Mount Shasta is 'n aktiewe vulkaan in Noord-Kalifornië - die tweede
   hoogste in die Verenigde State - en die tweede hoogste bergspits in die
   Kaskade-bergreeks, asook die vyfde hoogste in Kalifornië, met 'n hoogte
   van 4 322 meter bo seevlak. Die spits is bedek met vyf gletsers,
   waaronder die Whitney-gletser, die grootste in Kalifornië.

   Die vulkaan lê in Siskiyou County en het 'n volume van 450 km³. Mount
   Shasta is nie met enige ander nabygeleë berg verbind nie en verrys
   sowat 3 000 meter bo-oor die omliggende vlakte.
   Mount Shasta, soos gesien vanuit die suide. Die kleiner bergspits aan
   die linkerkant is Shastina
   Mount Shasta, soos gesien vanuit die suide. Die kleiner bergspits aan
   die linkerkant is Shastina

   Die Eerste Nasies van die omgewing, die Klamath en Modoc, het beweer
   dat die vulkaan, wat vir die laaste keer in 1786 uitgebars het, die
   "Groot Gees" of gees van die hoof Skell huisves, wat uit die paradys na
   Mount Shasta gekom het. Setlaars het later alle soorte magiese kragte
   aan die berg toegeskryf.

   Mount Shasta het ook danksy sy majestueuse voorkoms met 'n sneeubedekte
   spits en pragtige natuurskoon 'n soort spirituele en esoteriese sentrum
   in Noord-Kalifornië geword, waar 'n groot aantal religieuse groepe
   hulle gevestig het. Houn Jiyu-Kennett het hier in 1971 die
   Boeddhistiese klooster Shasta Abbey gestig. Die meerderheid van die
   religieuse groepe in die omgewing glo dat die vulkaan die tuiste van
   bonatuurlike wesens is, terwyl ander beweer dat ruimtewesens die berg
   met vlieënde pierings kom besoek. Hierdie oortuigings het hulle oorsaak
   moontlik in 'n meteorologiese fenomeen - die kenmerkende wolkformasies
   oor die berg lyk dikwels soos vlieënde pierings.

   Die 19de eeuse digter Joaquin Miller het Mount Shasta op 'n heuglike
   manier beskryf: "Alleen soos God, en wit soos die wintermaan, verrys
   Mount Shasta onverwags en eensaam uit die hart van die groot swart
   woude van Noord-Kalifornië.

[wysig] Geologie

   Die berg se hoofspits bestaan uit vier kegels, met 'n kleiner
   newespits, Shastina (3 749 meter). Shastina het eweneens 'n duidelik
   koniese vorm. Die oppervlak van Shasta wys geen glasiale erosie nie,
   behalwe vir die suidelike kant, waar die Sergeantsrand langs die
   U-vormige Lawinekloof (Engels: Avalanche Gulch) loop. Dit is die
   grootste glasiale vallei op die vulkaan, alhoewel daarin tans geen
   gletser meer bestaan nie. Mount Shasta se vyf klein gletsers lê teen
   die noordelike kant van die vulkaan.

   Daar is baie spore van gletsers op die berg, wat oorspronklik gedurende
   die ystydperke van die teenswoordige Wisconsin-vergletsering ontstaan
   het. Die meeste van hulle is intussen deur andesiet-lawa, piroklastiese
   strome en rolstene uit die lawakoepels opgevul. Daarenteen beskik
   Shastina nog oor 'n ongeskonde spitskrater, wat daarop dui dat daardie
   newespits ná die laaste ystydperk gevorm het.

[wysig] Vulkaniese aktiwiteit

   In die afgelope 10 000 jaar het Mount Shasta gemiddeld elke 800 jaar
   uitgebars, maar in die laaste 4 500 jaar het daar gemiddeld elke 600
   jaar 'n uitbarsting voorgekom. Mount Shasta se laaste groot uitbarsting
   het tweehonderd jaar gelede plaasgevind.

   Die berg kan vulkaniese as, piroklastiese strome of daciet- en
   andesiet-lawa vrystel. Sy afsettings kan onder die nabygeleë dorpe
   ontdek word. Mount Shasta het in die verlede al verskeie kere
   verwoestende uitbarstings veroorsaak. Die fumaroles op die berg getuig
   daarvan dat Mount Shasta nog steeds aktief is.
   Kategorie: Kalifornië

