Mount Washington (New Hampshire)


                               Mount Washington (New Hampshire)
                                         Mount Shasta

                      Mount Washington, soos gesien vanuit Bretton Woods

                                 Hoogte                        1 917 meter
                           Breedtegraad       {{{graad1}}}° {{{minuut1}}}'
                            Lengtegraad       {{{graad2}}}° {{{minuut2}}}'
                             Koördinate      44°16′14.98″N, 71°18′12.54″W'
                                Ligging    New Hampshire (Verenigde State)
                               Gebergte             Presidential-bergreeks
                       Eerste bestyging                               1642
                     Eenvoudigste roete      Staptoer/tandradbaan (winter)
                                                       NH Roete 16 (somer)
                     Ouderdom gesteente
                                   Tipe                         {{{tipe}}}
                     Laaste uitbarsting
                                         {{{overig}}}

   Mount Washington is die hoogste bergspits in die Noordoostelike
   Verenigde State met 'n hoogte van 1 917 meter bo seevlak. Die berg
   staan bekend vir sy uiters wisselvallige weerstoestande en hou die
   rekord vir die hoogste windsnelheid wat ooit buite 'n orkaan op die
   aardoppervlak aangeteken is: Die namiddag van 12 April 1934 het die
   windsnelheid 'n maksimum van 231 myl of 372 kilometer per uur
   bereik.^[1]^[2]

   Die Eerste Nasies het na die berg as Agiocochook of "Tuiste van die
   Groot Gees" verwys.^[3]

   Mount Washington lê in die Presidential-bergreeks van New Hampshire se
   White Mountains in die Coos-distrik. Dit is die derde hoogste bergspits
   in die oostelike Verenigde State ná Mount Mitchell in Noord-Carolina
   met 2 037 meter bo seevlak en Clingmans Dome in Tennessee met 2 025
   meter - en volgens sy relatiewe hoogte in topografiese opsig selfs die
   hoogste bergspits in die Amerikaanse ooste.

   Die grootste deel van Mount Washington is in die White Mountain
   National Forest geleë, alhoewel 'n gebied van 0,24 vierkante kilometer,
   wat die kruin en sy onmiddellike omgewing insluit, deel uitmaak van die
   Mount Washington State Park.

[wysig] Geskiedenis

   John Frederick Kensett (1816-1872): Mount Washington from the Valley of
   Conway; versameling van Wellesley College, Wellesley (Massachusetts)
   John Frederick Kensett (1816-1872): Mount Washington from the Valley of
   Conway; versameling van Wellesley College, Wellesley (Massachusetts)

   Darby Field het in 1642 daarop aanspraak gemaak dat hy die eerste mens
   was wat die berg se kruin bereik het. Tot by die middel van die 19de
   eeu, toe dit as een van die eerste toeristebestemmings in die land
   ontwikkel is, was daar min aktiwiteite in sy omgewing.

   As deel van die toerismeprojek is voetslaanpaaie en 'n aantal
   berghotelle gebou, waaronder Tip Top House wat tot vandag toe bewaar
   gebly het en as 'n nasionale uitstallingsruimte herstel is.

   Ander 19de eeuse aktiwiteite het die bou van 'n koetspad (tans die
   Mount Washington Auto Road) en die Mount Washington-tandradbaan (1869)
   ingesluit wat albei nog steeds in gebruik is.

   Die U.S. Signal Service, 'n voorloper van die huidige Amerikaanse
   Weather Bureau, het in die tydperk tussen 1870 en 1892 die eerste
   weerkundige waarnemingstasie op Mount Washington se kruin onderhou. Die
   stasie was die eerste van sy soort wêreldwyd en het as voorbeeld vir
   ander lande gedien.

[wysig] Weer

   Mount Washington word deur uiters wisselvallige weerstoestande
   gekenmerk, onder meer vanweë verskeie stormbane wat hulle oorsprong in
   die Suid-Atlantiese Oseaan, die Golf van Mexiko en die Noordwestelike
   Gebiede van die Stille Oseaan het en hier sameloop. Aangesien die
   Presidential-bergreeks vertikaal uit die lae omgewing rys en in
   noord-suidelike rigting loop, is Mount Washington 'n massiewe
   natuurlike versperring vir westelike winde.

   Laedrukstelsels begin vanweë die relatiewe temperatuurverskille tussen
   die Noordoostelike VSA en die Atlantiese Oseaan veral in die
   wintermaande langs die kuslyn ontwikkel en dra uiteindelik saam met die
   bogenoemde faktore by tot Mount Washington se kenmerkende
   weerstoestande. Windsnelhede op die berg oortref dié van 'n orkaan op
   'n gemiddelde 110 dae per jaar. Tussen November en April waai sterk
   winde tydens twee derdes van 'n dag.

[wysig] Verwysings

    1. ^ Mount Washington Observatory
    2. ^ www.mountwashington.com: Die kruin van Mt. Washington
    3. ^ www.mountwashington.com: Die kruin van Mt. Washington

   Kategorie: New Hampshire

