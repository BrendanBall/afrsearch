Mpumalanga


   Vlag van Mpumalanga
   Vlag van Mpumalanga

   Mpumalanga is 'n provinsie in Suid-Afrika. Die hoofstad is Nelspruit.
   Mpumalanga, wat "die plek waar die son opkom" beteken, was vroeër
   bekend as Oos-Transvaal. Behalwe dat dié provinsie uit 'n deel van die
   ou provinsie Transvaal gekerf is, is dit ook saamgestel uit die drie
   gewese "tuislande": KaNgwane, KwaNdebele en Lebowa.

   Inhoud

        * 1 Enkele belangrike dorpe
        * 2 Demografie
        * 3 Geografie
             + 3.1 Ligging en topografie
        * 4 Ekonomie
        * 5 Bron

[wysig] Enkele belangrike dorpe

     * Ermelo
     * Heidelberg
     * Lydenburg
     * Middelburg, Mpumalanga
     * Nelspruit
     * Piet Retief
     * Secunda
     * Standerton
     * Witbank

[wysig] Demografie

   Kaart met die meste popular tale.
   Kaart met die meste popular tale.
     * Bevolking (2001-sensus): 3 122 990.
     * Tale: Swazi (30,8%), gevolg deur Zoeloe (26,4%), Ndebele (12,1%) en
       Afrikaans (6%).

[wysig] Geografie

     * Oppervlakte: Sowat 78 370 km^2.

[wysig] Ligging en topografie

   Aan Mpumalanga se oostekant lê Mosambiek en Swaziland, terwyl die
   provinsie Gauteng aan die westekant lê. Na die suide is die provinsies
   Vrystaat en KwaZulu-Natal. Die westelike deel van Mpumalanga lê op die
   Hoëveld, 'n plato wat oor 'n groot deel van die Suid-Afrikaanse
   binneland strek. Die Drakensbergreeks verrys in die noordooste van die
   provinsie. In die ooste daal die land plotseling na die sogenaamde
   Laeveld met sy subtropiese plantegroei.

[wysig] Ekonomie

   Hout, steenkool, vervaardiging, landbou en toerisme is alles deel van
   Mpumalanga se geskakeerde ekonomie. Die provinsie sorg vir sowat 85%
   van Suid-Afrika se steenkool, terwyl Witbank die grootste
   steenkoolprodusent in Afrika is. Die grootste kragsentrales word hier
   aangetref. Papier en vlekvrye staal word ook vervaardig. Daar is 'n
   groot papiermeul by Ngodwana, terwyl Middelburg staal en vanadium
   produseer. Onder die vernaamste landbouprodukte is mielies, suikerriet
   en sitrusvrugte, en skaap- en suiwelboerdery word ook beoefen. Benewens
   steenkool word minerale soos mangaan, goud en yster ontgin. Die
   provinsie is 'n baie gewilde toeristebestemming: die Krugerwildtuin
   alleen lok 'n menigte besoekers, ook vanuit die buiteland.

[wysig] Bron

     * http://www.mieliestronk.com/provinsies.html by Die Mieliestronk -
       Met toestemming gebruik

   Provinsies van Suid-Afrika           Flag of South Africa
   Gauteng | KwaZulu-Natal | Limpopo | Mpumalanga | Noord-Kaap | Noordwes
   | Oos-Kaap | Vrystaat | Wes-Kaap

   Kategorie: Mpumalanga

