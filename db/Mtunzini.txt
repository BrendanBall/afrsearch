Mtunzini


   Mtunzini is 'n kusdorpie aan die N2-tolpad ongeveer 140 km noord van
   Durban in Kwazulu-Natal. Dit lê een uur per motor van Umfolozi-Hluhluwe
   Nasonale Park en St. Lucia Nasionale Park. Dis gewild by binnelanders
   oor die skoolvakansies, veral as gevolg van matige temperature tydens
   die wintermaande. Die naam is afgelei van ’n Zoeloe-woord wat “in die
   skadu” beteken.

   Vaste inwoners: ongeveer 1500 (ongeveer 40% Afrikaanssprekend).

   Koördinate op landkaart: -28.962 S; 31.785 O

   Inhoud

        * 1 Ekonomie
        * 2 Ligging
        * 3 Besienswaardighede en vermaak
        * 4 Leesstof
        * 5 Eksterne Skakels

[wysig] Ekonomie

   Die dorp het geen groot industrieë nie, maar wel enkele kleiner
   ondenermings. Die meeste inwoners werk in omliggende dorpe. In die
   verlede het akademici en afgetrede suikerboere hulle hier gevestig. Die
   toerisme en vakansie-bedryf lewer ’n aansienlike inkomste. Gereelde
   kragonderbrekings en sporadiese waterskaarste kom voor. Daar is ook 'n
   aanbod van werk uit die naasliggende stam-gebiede.

[wysig] Ligging

   Die naaste dorpe is: Ezikhawini (22 km by Universiteit van Zoeloeland);
   Empangeni (37 km); Richardsbaai (47 km); Eshowe (44 km). Die reis van
   Johannesburg na Mtunzini duur ongeveer 6 uur per motor via Standerton,
   Volksrust en Vryheid. Soos die kraai vlieg, is Mtunzini die kusdorp
   heel naaste aan Johannesburg. Dit is een van die redes waarom Telkom se
   optiese veselglas-kabel hier aan land kom uit die Ooste (Singapoer).

   Mtunzini beslaan Wyk 9 van die groter Umlalazi-munisipaliteit, met
   hoofkantoor in Eshowe.

[wysig] Besienswaardighede en vermaak

   Die Raphiapalm opelug-monument is die tuiste van die bedreigde
   Witaasvoël (hypohierax angolensis). Oor die 860 voëlsoorte is al in die
   inheemse kusbos opgemerk. Daar is ook die Umlalazi-natuurreservaat met
   'n besienswaardige wortelboommoeras en -ekostelsel. Gewilde aktiwiteite
   is perdry, visvang, waterski, diepseehengel, die gebruik van die
   wandelpaaie in die kusbos en die benutting van die swemstrand (20 km
   skoon strande). Die dorp het ook 'n buiteklub met muurbal- en golfbane.

[wysig] Leesstof

   Sien boek The history of Mtunzini, volume 1 en 2, deur F A van
   Jaarsveld.

[wysig] Eksterne Skakels

     * Foto's van Witaasvoël (Palm Nut Vulture) by Mtunzini

   Kategorie: Suid-Afrika

