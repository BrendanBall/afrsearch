Multifunksiedrukker


   A Samsung Multifunction printer
   A Samsung Multifunction printer
   An Hewlett-Packard Photosmart multifunksiedrukker , ontwerp vir
   tuisgebruik, met kaartleeser en fotodruk.
   An Hewlett-Packard Photosmart multifunksiedrukker , ontwerp vir
   tuisgebruik, met kaartleeser en fotodruk.

   Die Multifunksiedrukker, of ook Multifunksiesentrum of Alles-in-een
   masjien, is 'n masjien wat 'n skandeerder, drukker en partykeer ook 'n
   faksmasjien ingebou het. So 'n masjien kan dan skandeer, druk, kopieer
   en faks en sommiges kan ook e-pos stuur en ontvang. Hierdie tipe
   masjiene is beskikbaar met 'n inkspuitdrukker (met vloeibare ink) of 'n
   laserdrukker (met drukkerpoeier).

   Nuwer modelle spog selfs met kleurdruk en het 'n dupleksdruk
   moontlikheid (wat die voorkant en agterkant van 'n papier in een
   outomatiese proses kan bedruk), party het ook 'n dupleksskandeer
   moontlikheid (wat die voorkant en agterkant van 'n papier in een
   outomatiese proses kan skandeer).

[wysig] Voordele

     * Dit spaar elektrisiteit (omdat nou slegs een masjien op bystand
       moet wees pleks van 'n hele klompie enkeldoelmasjiene)
     * Dit spaar staanplek (wat veral in klein kantore en woonhuise 'n
       pluspunt kan wees)
     * Die aankoopkoste is gewoonlik minder - in vergelyking met
       enkeltoestelle, omdat daar slegs een kas en een kragbron ens. nodig
       sal wees en ander onnodige duplisering van hardewarekomponente
       uitsluit.

[wysig] Nadele

     * Sou iets breek kan al die ander funksies nie gebruik word totdat
       die masjien herstel is nie.
     * Somtyds kan verskeie kombinasies van funksies nie gelyktydig
       gebruik word nie. Nuwer masjiene kan skandeer, terwyl hulle druk of
       'n faksproses besig is, of 'n aantal blaaie kopieer terwyl 'n
       faksproses besig is. Die masjien kan alle funksies wat nodig is na
       mekaar doen.

[wysig] Vervaardigers van multifunksiedrukkers

   Brother, Canon, Dell, Epson, Hewlett-Packard, Konica Minolta, Kyocera,
   Lexmark, Okidata, Olivetti, Ricoh, Samsung, Sharp, Toshiba en Xerox.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Rekenaar • Saadjies

