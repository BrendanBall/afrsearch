Métamorphose de Narcisse


   Métamorphose de Narcisse (1937) is 'n 511 x 781 mm olie op doek
   skildery van die Spaanse surrealis Salvador Dalí. Die skildery is uit
   Dalí se Paranoïes-kritiese periode. Volgens Griekse mitologie het
   Narcissus op sy eie weerkaatsing in 'n poel water verlief geraak. Sy
   onvermoë om sy die waterige beeld te omhels lei daartoe dat hy wegkwyn
   en die gode hom as 'n blom verewig. Dalí het die skildery in 1937
   voltooi tydens sy lankverwagte terugkeer na Parys nadat hy reuse sukses
   in die VSA behaal het.^[1]

   Die skildery vertoon Narcissus wat in poel sit en na na onder staar.
   Nie ver daarvandaan is 'n vervallende rotsfiguur wat nou met hom
   ooreenkom maar wat heel anders waargeneem word as 'n hand wat 'n bol of
   eier vashou waaruit 'n narcissus groei. In die agtergrond kan 'n groep
   naakfigure gesien word terwyl 'n derde narcissusagtige figuur op die
   horison verskyn.

   Dalí het 'n lang gedig geskryf wat by die skildery pas. Métamorphose de
   Narcisse word tans in die Tate Modern in Londen uitgestal.

[wysig] Verwysings

    1. ^ Tategallery, Métamorphose de Narcisse, Besoek op 17 Junie 2007

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Salvador Dalí • Skilderye

