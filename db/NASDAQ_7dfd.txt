NASDAQ


   NASDAQ ('n akroniem vir National Association of Securities Dealers
   Automated Quotations) is 'n elektroniese effektebeurs in die V.S.A. Dit
   is deur die National Association of Security Dealers (NASD) in die
   V.S.A gestig wat dit in 'n reeks transaksies in 2000 en 2001 van die
   hand gesit het. Dit word tans besit en bestuur deur The Nasdaq Stock
   Market Inc. wat in 2002 op sy eie beurs genoteer is. Die NASDAQ is die
   grootste elektroniese skerm gebasseerde elektroniese effektebeurs in
   die Verenigde State. Meer maatskappye (~3200) is daar genoteer as in
   enige ander V.S.A beurs en daar word daagliks ook meer aandele
   verhandel as op enige ander mark in die V.S.A. Die huidige uitvoerende
   direkteur is Robert Greifeld.

   Inhoud

        * 1 Geskiedenis
        * 2 Besigheid
        * 3 Eienaars
        * 4 Markte
        * 5 Indekse

[wysig] Geskiedenis

   Toe daar begin is met aandeleverhandeling op 8 Februarie 1971 was dit
   die wêreld se eerste elektroniese effektebeurs. Op 17 Julie 1995 het
   die NASDAQ vir die eerste keer die 1 000 punt merk verbygesteek. Die
   indeks het sy hoogtepunt van 5132.52 op 10 Maart 2000 bereik wat dan
   ook die teken was dat die einde van die dot-com oplewing. Toe die
   borrel bars het die indeks die helfte van sy waarde in minder as 'n
   halwe jaar verloor en staan nog steeds op minder as die helfte van sy
   waarde tydens sy hoogtepunt. [1] Die NASDAQ bly egter steeds die V.S.A
   se grootste elektroniese effektebeurs.
   Die NASDAQ saamgestelde indeks wat swaar gelaai is met tegnologie
   aandele het sy hoogtepunt Maart 2000 bereik wat ooreengestem het met
   die hoogtepunt van die dot-com borrel. In minder as 'n jaar het dit
   gedaal tot minder as die helfte van sy piekwaarde.
   Die NASDAQ saamgestelde indeks wat swaar gelaai is met tegnologie
   aandele het sy hoogtepunt Maart 2000 bereik wat ooreengestem het met
   die hoogtepunt van die dot-com borrel. In minder as 'n jaar het dit
   gedaal tot minder as die helfte van sy piekwaarde.

[wysig] Besigheid

   Die NASDAQ laat veelvuldige markdeelnemers toe om handel te dryf oor sy
   elektroniese kommunikasie netwerkstukture, wat kompetisie verhoog. Die
   verwerkingstelsel vir klein bestellings is nog 'n kenmerk van die
   NASDAQ wat in 1984 bekend gestel is om te verseker dat klein
   bestellings in 'n besige mark nie vergete raak nie maar outomaties
   verwerk word. Met ongeveer 3200 maatskappy genoteer, lys dit meer
   maatskappy en verhandel dit ook meer aandele as enige ander beurs ter
   wêreld. Die maatskappy daar genoteer is leiers in allerlei
   besigheidsvelde insluitend tegnologie, kleinhandel, kommunikasie,
   finansiële dienste, vervoer, media en biotegnologie.

[wysig] Eienaars

   Yahoo! data
     * NATIONAL ASSOCIATION OF SEC. DEALERS INC.: 30 persent

[wysig] Markte

     * NASDAQ National Market
     * NASDAQ Capital Market

[wysig] Indekse

   Die volgende soorte effekte kwalifiseer vir insluiting by die indekse.
   Daar word nie onderskeid getref tussen die NASDAQ National Market of
   die NASDAQ SmallCap Market nie en ook nie tussen plaaslike en
   buitelandse effekte nie.

   Klas van Effekte
     * American Depositary Receipts (ADRs)
     * Common
     * Limited Partnership Interests
     * Gewone Aandele
     * Vaste Eiendom Bellegingstrusts
     * Shares of Beneficial Interest (SBIs)
     * Tracking Stocks

   Die volgende tipes effekte kan nie by die indekse ingesluit word nie:
   closed-end funds, convertible debentures, exchange traded funds,
   voorkeuraandele, rights, warrants, units en ander derivative
   securities.

   NASDAQ-100 Indeks

   Die NASDAQ-100 Indeks sluit 100 van die grootste (volgens
   markkapitalisasie) nie-finansiële maatskappye in wat op die NASDAQ
   genoteer is. Die Indeks dek maatskappye oor hoof industriële sektore
   wat rekenaarhardeware en -sagteware, telekommunikasie, klein- en
   groothandel en biotegnologie insluit. Dit sluit geen finansiële
   maatskappye in nie. Die NASDAQ-100 indeks word bereken volgens 'n
   kapitalisasie geweegde metode.

   Op 31 Januarie 1985 het die NASDAQ-100 Indeks begin vanaf 'n basis van
   250.00. Op 1 Januarie 1994 is die NASDAQ-100 basis herset na 125.00
   deur dit met 'n faktor van 2.00 te deel.

   NASDAQ Finansiële-100 Indeks Die NASDAQ Finansiële-100 indeks sluit 100
   van die grootste finansiële maatskappye in wat op die NASDAQ
   effektebeurs genoteer is. Hulle sluit in maatskappye wat deur die ICB
   (Industry Classification Benchmark) geklassifiseer word as Finansiële
   maatskappye wat ook ingesluit is by die NASDAQ Bank, Versekering en
   ander Finansiële indekse.

   Op 31 Januarie 31 1985 het die NASDAQ Finansiële-100 Indeks begin vanaf
   'n basis van 250.00 punte.

   NASDAQ Saamgestelde Indeks

   Die NASDAQ Saamgestelde Indeks meet al die plaaslike en buitelandse
   aandele wat op die NASDAQ beurs genoteer is. Vandag sluit die NASDAQ
   Saamgestelde Indeks meer as 3000 maatskappye in. Omdat dit so 'n breë
   basis het, is dit een van die groot markindekse wat die meeste
   aangehaal word.

   Op 5 Februarie 1971 het die NASDAQ Saamgestelde Indeks afgeskop met 'n
   basis van 100.00 punte.

   NASDAQ Nasionale Mark Saamgestelde Indeks

   Die NASDAQ Nasionale Mark Saamgestelde Indeks is 'n onderafdeling van
   die NASDAQ Saamgestelde Indeks en bestaan uit al die maatskappye wat in
   die op die Nasionale Mark groep van die NASDAQ genoteer is.

   Op 10 Julie 1984 het die NASDAQ Nasionale Mark Saamgestelde Indeks
   vanaf 'n 100.00 basispunte afgeskop.

   NASDAQ Bankindeks

   Die NASDAQ Bank Indeks sluit die NASDAQ genoteerde maatskappye in wat
   volgens die ICB as banke geklassifiseer is. Hulle sluit banke in wat 'n
   wye reeks finansiële dienste aanbied met 'n groot kleinhandelsbank- en
   geldwisselaarskomponent insluit.

   Op 5 Februarie 1971 het die NASDAQ Bank Indeks met 100.00 basispunte
   afgeskop.

   NASDAQ Biotegnologie Indeks

   Die NASDAQ Biotegnologie indeks bevat maatskappye wat volgens die ICB
   as biotegnologies of farmaseuties geklassifiseer is. Die NASDAQ
   Biotegnologie Indeks word bereken volgens 'n kapitalisasie geweegde
   metode.

   Op 1 November 1993 het die NASDAQ Biotegnologie Indeks met 200.00
   basispunte afgeskop.

   NASDAQ Rekenaarindeks

   Die NASDAQ Rekenaarindeks bevat NASDAQ genoteerde maatskappye wat
   volgens die ICB as Rekenaarhardeware verskaffers,
   Halfgeleierkomponentvervaardigers asook Sagteware en
   Rekenaardiensteverskaffers geklassifiseer is. Hulle sluit ondernemings
   in wat rekenaars en verwante elektroniese dataproseseringstoerusting
   vervaardig, halfgeleierkapitaaltoerusting, vervaardigers en verskaffers
   van silikonskywe en geïntegreerde stroombane, verskaffers van
   rekenaardienste en IT konsultante, Internet toegangverskaffers,
   internet sagteware-ontwikkelaars en aanlyn diensteverskaffers asook
   vervaardigers en verspreiding van internetsagteware en internet
   diensteverskaffers.

   Op 1 November 1993 het die NASDAQ Rekenaarindeks afgeskop met 200.00
   basispunte.
   Kategorieë: Ekonomie • Verenigde State van Amerika •
   Effektebeurs-indekse

