NAVO-spelalfabet


   Die NAVO-spelalfabet is 'n algemene naam vir die
   radiotelefonie-spelalfabet van die Internasionale
   Burgerlugvaartorganisasie (ICAO), wat woorde aan letters in die alfabet
   toeken sodat kritiese kombinasies van letters uitgespreek en verstaan
   kan word deur vliegtuigbemannings en lugvaartkontroleurs ongeag van
   hulle moedertaal. Die Internasionale Telekommunikasie-unie (ITU), die
   Federal Aviation Administration (FAA) van die V.S.A asook die American
   National Standards Institute (ANSI) het soortgelyke weergawes.

   Inhoud

        * 1 Alfabet en uitspraak
        * 2 Geskiedenis en gebruik
        * 3 Variasies
        * 4 Bibliografie
        * 5 Eksterne skakels

[wysig] Alfabet en uitspraak

   Letter Woord                   Uitspraak
     A    Alfa (ICAO, ITU, FAA)
          Alpha (ANSI)            AL FA
     B    Bravo                   BRA WO
     C    Charlie                 CHAR LEE
                                  or SHAR LIE (ICAO, ITU)
     D    Delta                   DEL TA
     E    Echo                    ÊK KOE
     F    Foxtrot                 FOKS TROT
     G    Golf                    GHOLF
     H    Hotel                   HOU TEL
     I    India                   IEN DIE A
     J    Juliett (ICAO, ITU, FAA)
          Juliet (ANSI)           JOE LIE ET
     K    Kilo                    KIE LOU
     L    Lima                    LIE MA
     M    Mike                    MAAIK
     N    November                NOU WEM BIR
     O    Oscar                   OS KAR
     P    Papa                    PA PA
     Q    Quebec                  Q BÊK
     R    Romeo                   ROU MIE OU
     S    Sierra                  SIE Ê RA
     T    Tango                   TÊNG GO
     U    Uniform                 JOE NIE VORM
     V    Victor                  WIEK TAR
     W    Whiskey                 HOE IS KIE
     X    X-ray                   EKS RY
     Y    Yankee                  JÊNG KIE
     Z    Zulu                    ZOE LOE
     0    Zero (ICAO, FAA)
          Nadazero (ITU)          ZEE ROU (ICAO, FAA)
                                  NA-DA-ZY-ROU (ITU)
     1    One (ICAO, FAA)
          Unaone (ITU)            HOE AN (ICAO, FAA)
                                  OE-NA-WAN (ITU)
     2    Two (ICAO, FAA)
          Bissotwo (ITU)          TOE (ICAO, FAA)
                                  BIES-SOU-TOE (ITU)
     3    Three (ICAO, FAA)
          Terrathree (ITU)        TRIE (ICAO, FAA)
                                  TY-RA-TRIE (ITU)
     4    Four (ICAO, FAA)
          Kartefour (ITU)         VOW IR (ICAO, FAA)
                                  KAR-TY-VOWIR (ITU)
     5    Five (ICAO, FAA)
          Pantafive (ITU)         FAAIF (ICAO, FAA)
                                  PAN-TA-FAAIF (ITU)
     6    Six (ICAO, FAA)
          Soxisix (ITU)           SIEKS (ICAO, FAA)
                                  SOK-SIE-SIEKS (ITU)
     7    Seven (ICAO, FAA)
          Setteseven (ITU)        SÊ WIN (ICAO, FAA)
                                  SY-TEI-SÊWIN (ITU)
     8    Eight (ICAO, FAA)
          Oktoeight (ITU)         YT (ICAO, FAA)
                                  OK-TOU-YT (ITU)
     9    Nine (ICAO, FAA)
          Novenine (ITU)          NAAIN IR (ICAO, FAA)
                                  NOU-WEI-NAAINIR (ITU)

   Tensy anders gespesifiseer, is die spelling en uitspraak soos amptelik
   deur die ICAO voorgeskryf en aanvaar deur die FAA en die ITU. Die ICAO
   dui onbeklemtoonde numeriese lettergrepe in kleinletters aan (en
   beklemtoonde lettergrepe in Hoofletters). In belang van eenvormigheid,
   word beklemtoonde lettergrepe hier, net soos met die FAA
   lettergreepstyl, in VETLETTERS aangedui.

   Let wel bogenoemde uitspraak is nie die amptelike FAA se uitspraakwyse
   nie maar slegs die skrywer se poging om die korrekte weergawe weer te
   gee volgens Afrikaanssprekendes se spraakgewoontes.

[wysig] Geskiedenis en gebruik

   Ondanks sy algemene naam, verskyn die alfabet skynbaar nêrens in enige
   amptelike publikasies van die Noord-Atlantiese Verdragsorganisasie nie.
   Dit mag dalk sy naam Navo spelalfabet gekry het vanweë die wye
   aanvaarding daarvan deur elkeen van NAVO se hooflande en word dus
   gebruik tydens NAVO-oefeninge.

   Al hierdie woorde is herkenbaar deur Engelse moedertaalsprekers en
   omdat Engels die voertaal moet wees waar 'n vliegtuig en beheertoring
   van twee verskillende nasies betrokke is, ongeag van wat hulle
   onderskeie moedertale is. Dit is egter nie 'n vereiste vir plaaslike
   vlugte nie, in welke geval die nasie sy eie spelalfabet mag gebruik.

   Die eerste internasionale spelalfabet is deur die ITU in 1927
   aangeneem. Die ervaring wat sodoende opgedoen is met die alfabet het
   tot gevolg gehad dat verskeie verandering deur die ITU in 1932 gemaak
   is. Die gevolglike alfabet is deur die voorloper van die ICAO in
   gebruik geneem en is in burgerlugvaartkringe gebruik tot en met die
   Tweede Wêreldoorlog. Dit was in gebruik deur die internasionale mariene
   diens tot ongeveer 1959:

          Amsterdam Baltimore Casablanca Denmark Edison Florida Gallipoli
          Havana Italia Jerusalem Kilogramme Liverpool Madagascar New_York
          Oslo Paris Quebec Roma Santiago Tripoli Upsala Valencia
          Washington Xanthippe Yokohama Zurich

   Tydens die Tweede Wêreldoorlog, het die vereistes van gesamentlike
   operasies deur Geallieerde magte gelei tot die ontwikkeling van die
   "Joint Army/Navy Phonetic Alphabet" (able baker), alhoewel die Britse
   lugmag nog hulle eie weergawe gebruik het. Na die oorlog met die baie
   lede van die Geallieerde gewapende magte wat as lug- en grondpersoneel
   vir lugrederye gaan werk het, is able baker steeds gebruik vir
   burgerlugvaart. Baie van die klanke was egter uniek aan Engels en dus
   is 'n alternatiewe Ana Brazil ontwikkel vir gebruik in Latyns Amerika.
   Die Internasionale Lugvervoer Assosiasie (IATA) het egter die behoefte
   aan 'n enkele universele alfabet erken en 'n konsepvoorstel aan die
   ICAO in 1947 voorgestel wat klanke bevat het wat dieselfde in Engels,
   Frans en Spaans geklink het. Ná verdere studie en veranderinge deur
   elke goedkeuringsinstansie, is die veranderde alfabet op 1 November
   1951 geïmplementeer:

          Alfa Bravo Coca Delta Echo Foxtrot Golf Hotel India Juliett Kilo
          Lima Metro Nectar Oscar Papa Quebec Romeo Sierra Tango Union
          Victor Whisky Extra Yankee Zulu

   Onmiddelik is probleme met die lys ervaar—sommige gebruikers het gevoel
   dat dit ernstig genoeg was dat hulle weer teruggeslaan het na die able
   baker-alfabet. Om die gebreke te identifiseer is toetse uitgevoer onder
   sprekers van 31 verskillende nasies, hoofsaaklik deur die regerings van
   die Verenigde Koninkryk en die Verenigde State. Verwarring tussen
   woorde soos Delta, Nectar, Victor en Extra of die uitlaat van woorde
   onder swak opvangstoestande was die hoofprobleme gewees. Na vele studie
   is slegs vyf woorde wat die letters C, M, N, U en X vervang. Die finale
   weergawe is op 1 Maart, 1956 geïmplementeer en is ongetwyfeld kort
   daarna aanvaar deur die ITU aangesien dit in hulle "Radio regulasies"
   van 1959 verskyn as 'n gevestigde fonetiese alfabet. Omdat die ITU alle
   internasionale radiokommunikasie beheer, is dit ook aangeneem deur alle
   radio-operateurs, hetsy militêre, burgelike of amateur operateurs.

   In die amptelike internasionale weergawe van die alfabet, word die
   nie-engelse spellings van Alfa en Juliett gevind. "Alfa" word met 'n
   "f" gespel omdat Spaanse sprekers die "ph" meer soos die "p-klank"
   uitspreek. "Juliett" word met twee t's ("tt") gespel aangesien
   Franssprekendes 'n enkele t aan die einde van 'n woord nie uitspreek
   nie.

   Die alfabet word gebruik om dele van 'n boodskap of roepsein wat van
   kritiese belang is, uit te spel tydens woordelikse kommunikasie. 'n
   Boodskap soos gaan na koördinaat DH98 kan uitgespreek word as beweeg na
   koördinaat Delta-Hotel-Niner-Eight en 'n C-130 Hercules vliegtuig kan
   beskryf word as 'n Charlie-One-Three-Zero op twaalfuur. Verskeie
   letterkodes en afkortings wat die Navo spelalfabet gebruik, het baie
   bekend geword soos Bravo Zulu (letterkode BZ) vir Goed gedoen,
   Checkpoint Charlie (Checkpoint C) in Berlyn, en Zulu vir Greenwich Mean
   Time of Coordinated Universal Time.

[wysig] Variasies

   By sommige lughawes in die V.S.A word die gebruik van Delta vir D vermy
   aangesien dit ook gebruik word vir die lugredery met dieselfde naam.
   Dixie word dan as plaasvervanger gebruik.

   Die Britse polisiemag gebruik Indigo in plaas van India.

[wysig] Bibliografie

     * L.J. Rose, "Aviation's ABC: The development of the ICAO spelling
       alphabet", ICAO Bulletin 11/2 (1956) 12-14
     * Aeronautical Telecommunications: Annex 10 to the Convention on
       International Civil Aviation, Volume II, Chapter 5
     * International Telecommunication Union, "Appendix 16: Phonetic
       Alphabet and Figure Code", Radio Regulations (Geneva, 1959) 430-431

[wysig] Eksterne skakels

     * ICAO Radiotelephony Spelling Alphabet (pp A-6 & A-10) (an official
       source, but in Microsoft Word format (332KB), not HTML)
     * ICAO Phonetics by the FAA
     * American National Standard T1.523-2001, Telecom Glossary 2000
       (English version of alphabet)
     * ICAO phonetic alphabet by Canada
     * ITU Phonetic Alphabet and Figure Code
     * Most comprehensive collection of phonetic alphabets

   Kategorie: Kommunikasie

