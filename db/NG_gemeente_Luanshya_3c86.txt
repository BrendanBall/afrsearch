NG gemeente Luanshya


   Met die ontdekking van kopererts in die Zambiese koperstreek in 1902
   deur W.C. Cilliers het die ontginning daarvan in 1925 begin. Tussen
   daardie jaar en 1930 het sowat 10 000 blankes na die destydse
   Noord-Rhodesië gestroom toe werk volop en salarisse goed was.

   Toe die eerste Afrikaners in die onbekende bosveld aankom, was daar net
   een gemeente van die Nederduitse Gereformeerde Kerk in die kolonie,
   naamlik Lusaka. In 1933 word 'n gemeente vir die myne, NG gemeente
   Nkana, gestig. Dit het geblyk die werk om die vier myndorpies (Kitwe,
   Luanshya, Mufulira en Chingola) en Ndola te bearbeid, was te veel vir
   een predikant. Die eerste afstigting was NG gemeente Mufulira in 1945,
   waarna Luanshya saam met Ndola afgestig is in 1949.

   Die eerste predikant was ds. W.C. van der Merwe, wat in April 1950 hier
   bevestig is.

   Die gemeente is omstreeks 1970 by Nkana ingelyf, wat later deel van
   Lusaka geword het, ingelyf.

[wysig] Bronne

     * Olivier, ds. P.J., Ons gemeentelike feesalbum, N.G. Kerk-uitgewers,
       Kaapstad en Pretoria, 1952.

   Kategorieë: Kerke • Zambië

