Naaktheid


   Naaktheid of om naak te wees verwys daarna om geen klere aan te hê nie.
   Dit kan ook in sekere kulture of omstandighede daarna verwys dat
   bepaalde liggaamsdele onbedek is. Dit word ook soms gebruik wanneer 'n
   persoon minder klere aan het as wat onder die omstandighede toepaslik
   sal wees.

[wysig] Terminologie

   Hoewel die terme "kaal", "naak", "onbedek", en ander dieselfde algemene
   betekenis het is daar gevalle waar een term meer gepas is a 'n ander.
   Waar 'n persoon geen klere aan het nie word die term kaal of naak
   gewoonlik gebruik. Dit kan 'n verskillende betekenis hê afhangende van
   die situasie waarin dit gebruik word. "Die persoon het kaal die straat
   in gehardloop" kan of beteken om geen klere aan te hê nie of om
   liggaamsdele te ontbloot wat as ontoepaslik beskou word. Ter versagting
   mag die term onbedek ook gebruik word wanneer 'n liggaamsdeel nie deur
   klere bedek word nie maar waar dit nie as ontoepaslik beskou word nie.

[wysig] Algehele naaktheid

   Naak foto van 'n vrou, ongeveer 1900
   Naak foto van 'n vrou, ongeveer 1900
   Waarheid, 1870 deur Jules Joseph Lefebvre
   Waarheid, 1870 deur Jules Joseph Lefebvre

   Om geen klere aan te hê en niks te gebruik om die privaat liggaamsdele
   te bedek nie. Ter uitdrukking word poedelkaal of poedelnaak ook
   gebruik.

   Volle frontale naaktheid beteken om geen klere aan te hê en na die
   waarnemer gedraai te wees sodat die geslagsdele sigbaar is
   inteenstelling met net die bors of boude. Dit is gewoonlik die mees
   uiterste vorm van naaktheid met die uitsondering van 'n naby skoot van
   die geslagsdele of die opsetlike blootstelling daarvan.

[wysig] Gedeeltelike naaktheid

   Omdat die konsep van naaktheid kan verskil in terme van die persepsie
   van die waarnemer is daar soms onsekerheid of 'n persoon naak is of
   nie. Daar word ook daarna verwys as half naak/kaal of amper naak/kaal.
   'n Persoon wat kaalbors is sal byvoorbeeld waar formele drag toepaslik
   is as naak beskou word maar nie buite die publiek nie. As die persoon
   dan ook 'n vrou is mag sy dan selfs buite die publiek as naak beskou
   word maar in a situasie soos op a strand dalk nie. In al hierdie
   gevalle kan die persoon as gedeeltelik naak/kaal beskou word waar die
   toepaslikheid daarvan van die situasie af hang.

   Daar is ook terme vir spesifieke gevalle:
     * Kaalvoet verwys daarna om nie skoene aan te hê nie en is meestal
       net onvanpas waar formele drag gehoort is.
     * Kaalbors word veral gebruik in terme van vroue wanneer die borste
       nie behoorlik bedek is nie en sigbaar is.
     * Kaalgat verwys natuurlik daarna dat die boude onbedek is en in
       meeste gevalle ook die res van die liggaam maar nie noodwendig op
       so 'n manier dat die geslagsdele ook sigbaar is nie.

   Naaktheid mag ook indirek sigbaar wees deur weerkaatsing of
   verstrooing.
   Kategorie: Kultuur

