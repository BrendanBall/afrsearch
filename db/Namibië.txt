Namibië


   CAPTION:
   Republic of Namibia
   Republiek van Namibië


        Wapen van {{{algemene_naam}}}
   Vlag Wapen
   Nasionale leuse: Engels: Unity, Liberty, Justice
   (Eenheid, Vryheid, Geregtigheid)
   Volkslied: Namibia, Land of the Brave
   Ligging van
   Hoofstad Windhoek
   22°33′S 17°15′E
   Grootste stad Windhoek
   Amptelike tale Engels¹
   Regering
   President
   Eerste Minister
   Republiek
   Hifikepunye Pohamba
   Nahas Angula
   Onafhanklikheid
   Onafhanklikheid
   - onderhandelde onafhanklikheid
   van Suid-Afrika
   21 Maart 1990
   Oppervlakte
    - Totaal

    - Water (%)
   825 418 km^2  (33ste)
   Bevolking
    - 2002 skatting
    - Digtheid
   1 820 916 (143ste)
   2,2 / km^2 (-)
   BBP (KKP)
    - Totaal
    - Per capita 2005 skatting

   $28,460 miljoen (98)
   $1 475 (162ste)
   Geldeenheid Namibiese Dollar (NAD)
   Tydsone
    - Somertyd (UTC+1)
   (UTC+2)
   Internet-TLD .na
   Skakelkode +264
   ¹Duits en Afrikaans was ook amptelike tale tot onafhanklikheid in 1990.
   Die meerderheid van die bevolking praat Afrikaans as 'n tweede taal,
   terwyl Oshiwambo is die moedertaal van helfte van die bevolking is.
   Duits is die moedertaal van sowat 32 persent van die Blanke inwoners,
   terwyl net 7 persent Engels as huistaal praat.

   Die Republiek van Namibië (vroeër bekend as Suidwes-Afrika) is 'n land
   in suidwestelike Afrika, aan die Atlantiese kus. Dit word deur Angola
   en Zambië in die noorde, Botswana in die weste, en Suid-Afrika in die
   suide begrens.

   Namibië was van die laat 19de eeu tot by die Eerste Wêreldoorlog 'n
   Duitse kolonie en is daarna deur Suid-Afrika geadministreer.
   Onafhanklikheid was in 1990, wat Namibië een van die jongste nasies in
   die wêreld maak.

   Inhoud

        * 1 Geskiedenis
        * 2 Politiek
        * 3 Geografie
        * 4 Klimaat
        * 5 Ekonomie
        * 6 Mense
        * 7 Eksterne skakels

[wysig] Geskiedenis

   In 1966 het SWAPO 'n oorlog van onafhanklikheid begin, maar dit was in
   1988 dat Suid-Afrika toegestem het om sy administrasie te eindig.
   Onafhanklikheid was in 1990, terwyl Suid-Afrika Walvisbaai eers in 1994
   aan Namibië afgestaan het.

[wysig] Politiek

   Sien hoofartikel Politiek van Namibië

   Die hoof van die land is die president, vir wie die bevolking elke vyf
   jaar stem. Die hoof van die regering is die eerste minister , wat deur
   die president aangestel word. SWAPO is die land se grootste party.

[wysig] Geografie

   Namibië word in die ooste deur die Kalahariwoestyn en Botswana, in die
   suide deur die Oranjerivier en Suid-Afrika, in die weste deur die
   Suidelike Atlantiese Oseaan en in die noorde deur die Kunene, die
   Okavango en Angola begrens. Die Caprivistrook is 'n landstrook van 450
   by 50 kilometer in die noord-ooste, wat tussen Angola, Zambië en
   Botswana lê en in die ooste ook aan Zimbabwe grens.

   Namibië is met 'n oppervlakte van meer as 825 000 vierkante kilometer
   byna vier keer so groot soos die Verenigde Koninkryk. Die land se
   terrein bestaan uit 'n verskeidenheid landskappe, wat wissel van
   bossavanne en berglandskappe tot woestyne en halfwoestyne.
   Kaart van Namibië
   Kaart van Namibië

   In geologiese opsig word Namibië as een van die oudste dele van die
   Afrika-vasteland beskou. Lank voordat die reusevasteland Gondwanaland
   ontstaan het, het in die gebied van die huidige Afrika twee platos
   gevorm - die Kongo- en die Kalahari-Kraton. Die laasgenoemde beslaan
   groot dele van die huidige Namibië.

   Die vastelandgebied van Gondwana, wat destyds dele van Afrika,
   Suid-Amerika, Australië, Indië en Antarktika bevat het, het eers sowat
   550 miljoen jaar gelede as gevolg van tektoniese prosesse ontstaan.
   Sowat 150 miljoen jaar gelede het Gondwana uitmekaar gebreek, om
   sodoende die huidige vastelande te vorm.

   Namibië se klimaattoestande het oor 'n lang tydperk feitlik onveranderd
   gebly, en baie geologiese strukture, prosesse en verskynsels is tot
   vandag toe baie goed bewaar. Een van die bekendste voorbeelde is die
   Namibwoestyn, wat as die oudste ter wêreld beskou word.

   Die land word in vier groot geografiese gebiede verdeel: Die droë en
   onvrugbare Namibwoestyn, wat langs Namibië se Atlantiese kus lê en
   wydtes tussen 80 en 130 kilometer bereik; die uitgestrekte Sentrale
   Plato met 'n gemiddelde hoogte van 1 100 meter bo seevlak (in sy
   westelike gedeelte lê ook die hoogste bergspits, die Brandberg (2 561
   meter); en die alluviale vlaktes van die noorde, wat onder meer die
   Etosha Pan insluit.

[wysig] Klimaat

   Die klimaat van Namibië is grotendeels subtropies-kontinentaal, warm en
   droog. Die belangrikste klimaatsones is
   Sandduine in die Namibwoestyn teen aandskemer
   Sandduine in die Namibwoestyn teen aandskemer
     * die Namibwoestyn wes van die platorand, wat baie min reën kry. Die
       gebied word gekenmerk deur 'n sterk warm wind, wat dwarsdeur die
       jaar waai. Die temperature styg ook in die winter dikwels tot meer
       as 25 °C, alhoewel hulle snags tot vriespunt kan daal.
       Temperatuurskommelings van meer as 20 °C kom gereeld soggens en
       saans voor. Die sentrale hooglandgebiede word dikwels deur bittere
       koue geteister, alhoewel sneeuvalle selde voorkom. Desember en
       Januarie is die warmste maande in die somer, met temperature van
       meer as 30 °C.
     * Die Kalahariwoestyn kom ten opsigte van sy klimaat grootliks ooreen
       met die Namib, dit kry egter 'n bietjie meer reën.
     * Die Caprivistrook spog met gereelde reënval en 'n uitgestrekte
       rivierstelsel met tropiese oerwoude. Die gebied word deur 'n hoë
       lugvogtigheid gekenmerk.
     * Die klimaat van die Atlantiese kusgebied word veral deur die
       Benguelastroom beïnvloed, wat die plaaslike suid-westelike winde
       sterk laat afkoel. Vinnige kondensasie verhinder die vorming van
       reënwolke en lei tot digte mis. Die gebied word deur gematigde
       temperature in die somer en koue in die winter gekenmerk. Die
       watertemperatuur bereik selde meer as 15 °C.

[wysig] Ekonomie

   Sien hoofartikel Ekonomie van Namibië
   'n Uitsig oor die sentrale sakedistrik van Windhoek
   'n Uitsig oor die sentrale sakedistrik van Windhoek

   Die primêre sektor vorm nog steeds die grondslag van die Namibiese
   ekonomie. Terwyl sowat die helfte van die bevolking afhanklik is van
   bestaansboerdery en die land nie selfversorgend is ten opsigte van
   voedselproduksie nie, verdien Namibië waardevolle buitelandse valuta
   danksy die goed ontwikkelde mynbou, wat tans sowat 'n vyfde van die
   bruto geografiese produk oplewer. Namibië is tans die vierde grootste
   uitvoerder van nie-energetiese minerale in Afrika en die vyfde
   belangrikste produsent van uraan ter wêreld. Ander belangrike produkte
   sluit diamante, lood, sink, tin, silwer en tungsten in.

   Namibië se per-capita-inkomste is vyf keer so hoog as dié van die
   armste Afrikalande, nogtans verkeer die meerderheid van die Namibiërs
   in armoede. Grootskaalse werkloosheid, 'n tekort aan geskoolde vaklui,
   ongelyke inkomsteverdeling en die groot aandeel van buitelandse
   beleggers is die grootste ekonomiese vraagstukke.

[wysig] Mense

   Herero-vroue in Windhoek
   Herero-vroue in Windhoek

   Namibië is op een na die mees yl bevolkte land ter wêreld, alhoewel die
   bevolking van omtrent 600 000 mense in 1961 tot 'n geskatte 2 083 405
   in 2007 gegroei het. Die land word egter deur 'n hoogs onegalige
   bevolkingsverspreiding en 'n groot etniese diversiteit gekenmerk; die
   grootste deel van die Namibiërs woon in die vrugbare streke van die
   noorde en in die stedelike gebiede van die land.

   Die Ovambos, 'n bantoe-volk in die noordelike geweste van Omusati,
   Oshana, Ohangwena en Oshikoto, verteenwoordig 49,8 persent van die
   totale bevolking. Ander etnieë, wat tot die bantoe-groep behoort, is
   die Kavango-stamme in die gelyknamige gebied, die Hereros in die gebied
   Othozondjupa, die Himbas in Kunene en die Capriviane in die
   Caprivi-gebied.

   Die Namas in die Karas-gebied, die Damaras in Erongo en die San
   (Boesmans) in Omaheke is almal etnieë van die Khoisan-groep.
   'n Jong Himba-vrou in Namibië.
   'n Jong Himba-vrou in Namibië.

   Die meerderheid van Namibië se 75 000 blankes is Afrikaners, wat saam
   met die Kleurlinge en Rehoboth-Basters Afrikaans as moedertaal het.
   Ander belangrike groepe Blankes is die sowat 13 000 Namibiërs van
   Duitse afkoms en die Portugese minderheid van 5 000 mense in die noorde
   (veral mynwerkers en setlaars).

   Aangesien tans sowat 'n vyfde van die Namibiese bevolking met MIV/vigs
   besmet is, sal die groeisyfer net soos die gemiddelde lewensverwagting
   van die bevolking (tans 38 jaar, teenoor 58 in die jaar 1980) verder
   daal. Kulturele gewoontes en groot probleme by die mediese versorging
   van VIGS-pasiënte bly groot struikelblokke, wat die mediese maatreëls
   van die Namibiese regering en internasionale organisasies in die stryd
   teen VIGS minder doeltreffend maak.

   Die amptelike taal is Engels, maar omtrent 60 persent van die bevolking
   kan Afrikaans praat. Die Namibiese staat erken alle tale, alhoewel net
   Engels ampstaalstatus het. Duits is naas Afrikaans die mees gebruiklike
   taal in Suid- en Sentraal-Namibië, met tussen 20 000 en 30 000
   moedertaalsprekers en enkele honderdduisend mense wat dit as tweede
   taal kan praat. Duits speel nog steeds 'n belangrike rol in die
   Namibiese ekonomie en toerisme. Ook die topografie van Namibië word
   deur baie Duitse plek- en straatname gekenmerk.

   Kombuis-Duits, 'n vereenvoudigde kontaktaal of pidgin, wat tydens die
   Duitse koloniale bewind ontwikkel is, word nog deur sowat 15 000 meesal
   bejaarde Namibiërs gepraat.

[wysig] Eksterne skakels

     * Republiek van Namibië - Regering van Namibië
     * Indeks van wêreldwye persvryheid 31 uit 139 lande
     * Fotos van Suid-Namibië
   _______________________________________________________________________


   Lande in Afrika

   Algerië | Angola | Benin | Botswana | Burkina Faso | Burundi |
   Comore-eilande | Demokratiese Republiek van die Kongo | Djiboeti |
   Egipte | Ekwatoriaal-Guinee | Eritrea | Ethiopië | Gaboen | Gambië |
   Ghana | Guinee | Guinee-Bissau | Ivoorkus | Kaap Verde | Kameroen |
   Kenia | Lesotho | Liberië | Libië | Madagaskar | Malawi | Mali |
   Mauritanië | Mauritius | Marokko | Mosambiek | Namibië | Niger |
   Nigerië | Republiek van die Kongo | Rwanda | São Tomé en Principe |
   Senegal | Sentraal-Afrikaanse Republiek | Seychelle | Sierra Leone |
   Soedan | Somalië | Suid-Afrika | Swaziland | Tanzanië | Togo | Tsjad |
   Tunisië | Uganda | Wes-Sahara | Zambië | Zimbabwe
    Afhanklike gebiede: Brits: Britse Indiese Oseaan Gebied - Sint Helena
                en afhanklikhede| Portugees: Madeiraeilande |

   Spaans: Kanariese-eilande - Ceuta en Melilla | Frans: Mayotte - Réunion

   Kategorie: Namibië

