Napier


   Napier, is 'n klein dorpie in die Overberg in die Wes-Kaap,
   Suid-Afrika. Die dorp wat langs die Soetmuisberg gelë is word omring
   deur golwende koring en garslande. Dit is gestig in in 1838 na
   aanleiding van 'n dispuut tussen twee bure, Michiel van Breda en Pieter
   Voltelyn van der Byl, oor die ligging van die gemeenskapskerk. Dit het
   daartoe gelei dat twee kerke opgerig is in twee verskillende dorpe,
   Napier, en Bredasdorp. Napier is vernoem na die destydse goewerneur van
   die Kaapkolonie, Sir George Thomas Napier. Aan die begin van die 20ste
   eeu het gouddelwers op die plaas Hansiesrivier geprospekteer en is die
   Napier Gold Mining Company gevestig. Hoewel aandele uitgeryk is het dit
   selgs 'n kortsondige bestaan gehad. Die dorp het tans ongeveer 2 500
   inwoners. Behalwe vir die Nederduits Gereformeerde kerk is daar ook
   heelwat winkels en ander besighede insluitend 'n paar restaurante en
   kafees. Die aangename mengsel van eeue oue huisies en meer moderne
   huise en die landelike atmosfeer het daartoie gelei dat die dorpie 'n
   gewilde naweekbestimming geword het vir stadsinwoners.

[wysig] Eksterne skakels

     * Napier op View Overberg

   Kategorieë: Dorpe in Suid-Afrika • Wes-Kaap

