Napoléon Bonaparte


   Jacques-Louis David (1748–1825): Napoleon crosses the Saint-Bernard,
   1800
   Jacques-Louis David (1748–1825): Napoleon crosses the Saint-Bernard,
   1800

   Napoléon Bonaparte [napɔleɪˈõ bɔnaˈpart] (15 Augustus 1769 – 5 Mei
   1821) was 'n generaal en regeerder van Frankryk. Hy was die Generaal
   van die Franse Rewolusie, en was effektief regeerder vanaf 1799: Eerste
   Konsul (Premier Consul) van die Franse Republiek vanaf 11 November 1799
   tot 18 Mei 1804, daarna Keiser van die Franse (Empereur des Français)
   as Napoléon I vanaf 18 Mei 1804 tot 6 April 1814, en weer kortliks van
   20 Maart tot 22 Junie 1815.

   Napoléon, oor die loop van effe meer as 'n dekade, het beheer verkry
   oor meeste van of die hele westelike en sentrale Europa deur oorwinning
   of alliansie tot sy neerlaag tydens die Slag van die Nasies naby
   Leipzig in Oktober 1813. Hy het weer teruggeslaan in wat bekend is as
   die Honderd Dae (les Cent Jours), maar was oortuigend verslaan tydens
   die Slag van Waterloo in België op 18 Junie 1815, en is kort daarna
   deur die Britse magte gevang en verban na die eiland Sint Helena, waar
   hy oorlede is.

   Napoléon het baie lede van die Bonaparte-familie as monarge aangestel,
   maar hulle het, oor die algemeen, nie ná sy ondergang aanhou regeer
   nie. Napoléon was een van die "verligte monarge."

[wysig] Nalatenis

   Die idee van die moderne professionele dienspligtige weermag is deur
   Napoléon aan Europa bekendgestel, 'n uitvinding wat ander state
   noodgedwonge moes volg.

   In Frankryk word Napoléon geag as die persoon wat die Rewolusie bewaar
   het, en die mite geskep en aangeblaas het. Daar word wyd geglo dat, sou
   hy nie mag opgeneem het en die Franse samelewing (tesame met die kaart
   van Europa) só drasties verander het nie, die Franse monargie se
   instelling sou ontwikkel het in 'n parlementêre konstitusionele
   monargie, soortgelyk aan die manier wat die Britse monargie ontwikkel
   het. Verder het die Napoleoniese Oorloë die Rewolusie na die res van
   Europa versprei, en daar word geglo dat die bewegings van nasionale
   vereniging en die verrys van die nasiestaat, veral in Italië en
   Duitsland, direk gewortel was in en voorafgegaan is — indien nie
   veroorsaak is nie — deur Napoléoniese regering van daardie areas.

   Die Code Napoleon is deur die meeste lande van Europa aangeneem, en het
   voortbestaan ná Napoléon se nederlaag. Professor Dieter Langewiesche
   van die Universiteit van Tuebingen beskryf die kode as 'n
   "rewolusionêre projek" wat die ontwikkeling van bourgeois-samelewing in
   Duitsland aangevuur het deur die reg om eiendom te besit uit te brei en
   die rug van feodalisme te breek. Langewiesche skryf ook aan Napoléon
   toe die herorganisering van wat die Heilige Romeinse Ryk, wat uit 1000
   entiteite betaan het, na 'n meer vaartbelynde netwerk van 40 state wat
   die basis van die Duitse Konfederasie sou word, asook die toekomstige
   eenheidswording van Duitsland onder die Tweede Reich in 1871.
   Kategorieë: Franse keisers • Franse politici • Franse Rewolusie

