Nardus


                       ?
   Nardus
          Wetenskaplike klassifikasie

   Ryk:      Plantae
   Afdeling: Magnoliophyta
   Klas:     Magnoliopsida
   Orde:     Dipsacales
   Familie:  Valerianaceae
   Genus:    Nardostachys
   Spesie:   N. grandiflora

                               Binomiale naam

   Nardostachys grandiflora
   DC.

   Nardus (Nardostachys grandiflora; ook genoem muskus) is 'n blomplant
   van die Valeriaan-familie wat groei in die Himalajas van Sjina, Indië
   en Nepal. Die plant groei tot omtrent 1 m in hoogte en het pienk,
   klok-vormige blomme. Nardus risome (onderstok) kan vergruis word en
   gedistilleer word in 'n intens aromatiese amberkleurige eteriese olie
   wat 'n baie taai konsistensie. Nardus-olie word gebruik as 'n parfuum,
   'n wierook, 'n kalmeermiddel, en 'n kruie medisyne wat glo
   slapeloosheid, geboorte probleme en ander klein kwale beveg.

   Laventel (genus Lavandula) was ook bekend by die antieke Grieke as
   naardus, nard, geneem van die Siriese stad Naarda.

   Inhoud

        * 1 Habitat
        * 2 Olfaktoriese gebruik
        * 3 Romeinse kookkuns
        * 4 Huidige gebruik
        * 5 Verwysings
        * 6 Bibliografie

[wysig] Habitat

   Nardus kom in die Alpynse graslande van die Himalaja-state en dus in 'n
   gebied wat van Afghanistan in die weste tot by Mianmar en Sjina in die
   ooste strek teen hoogtes van tussen 3 000 en 5 000 meter bo seevlak
   voor.^[1] Die plant aard veral op droë, beskermde plekke. Die
   grootskaalse oes van wilde plante en die bedreiging van sy natuurlike
   habitat het die voorkoms van Nardusplante reeds duidelik verminder.
   Alhoewel nardus as 'n beskermde plant gelys word en beperkings op die
   handel met hele wortels of stukkies daarvan geplaas is, het die
   (wettige) handel met verwerkte produkte soos olie, pille en poeier
   toegeneem.^[2]

[wysig] Olfaktoriese gebruik

   In hierdie ikoon, salf Maria van Betánië Jesus met nardusolie.
   In hierdie ikoon, salf Maria van Betánië Jesus met nardusolie.

   Nardusolie was bekend gewees in die antieke tyd en was deel van die
   Ayurvediese genesing en kruietradisies van Indië. Dit was bekom as 'n
   luuksheid in antieke Egipte, die Nabye Ooste en Rome, waar dit die
   hoofbestandeel was van die parfuum nardinium. Die Romeinse
   wetenskaplike en skrywer Gaius Plinius Secundus lys in sy
   "Natuurgeskiedenis" (Naturalis historia) twaalf spesies van nardus,
   herkenbaar met wisselende sekerheid, in 'n reeks van laventel stoechas
   en tuberous valerian tot ware nardus (in moderne terme Nardostachys
   jatamansi).

   Nardinium was die gewildste parfuum, en nardusolie die waardevolste
   salfolie wat slegs vir priesters, konings en hooggeplaaste ingewydes
   bestem was.^[3] Dit is byvoorbeeld as 'n grafgif in die Egiptiese farao
   Tut-ank-Amon se graf gevind, en die koningin van Saba het dit as 'n
   geskenk aan Salomo gegee.^[4]

   Nardusolie was 'n gewilde skoonheidsmiddel, maar het ook 'n belangrike
   spirituele rol gespeel en is by begrafnis-, maar ook geheimsinnige
   rituele en plegtighede gebruik.^[5]^[6]

   Nardus word twee maal genoem in die bybelse liefdeslied, die Hooglied
   van Salomo verse (1:12 and 4:13). In Markus 14:3 en Johannes 12:3
   gebruik Maria Magdalena, suster van Lasarus 'n pond egte, baie kosbare
   nardussalf om Jesus te salf, ontwaardig Judas Iskáriot onderandere, die
   dief wat van die bydraes geneem het (en wat Hom later sou verraai het),
   en veroorsaak dat Judas vra "Waarom is hierdie salf nie vir drie
   honderd pennings verkoop en die geld aan die armes gegee nie?" Vroeër
   in Jesus se verkondiging Lukas 7:37-50, het 'n ongenoemde sondares sy
   voete met salf gesalf, en het sy sy voete natgemaak met haar trane en
   hulle afgedroog met die hare van haar hoof. Die kosbare parfuum het uit
   'n albaste fles gekom, wat aandui dat dit heel moontlik nardus was. 'n
   Fles van nardus in hierdie samelewing was baie duur. Nardus was nie
   inheems aan die Heilige Land nie en is saam met ander geneeskundige
   plante en speserye soos cassia en kaneel op die tradisionele
   handelsroetes uit Indië ingevoer.^[7]

[wysig] Romeinse kookkuns

   Indiese nardus (Latyns: Spica Indica, Nardostachyum), die aar van 'n
   balderjanplant (Nardiostachyus jatamansi)^[8], is veral as 'n
   bestanddeel in souse gebruik wat by vleisgeregte bedien is. Die aar was
   uiters kosbaar en is teen 100 denarii per pond verhandel.^[9] Een
   denarius was die loon wat 'n Italiese arbeider in die vroeë Keisertyd
   daagliks verdien het; met 'n halwe denarius per dag kon 'n mens destyds
   in sy basiese behoeftes voorsien.^[10] Die Romeine het egter ook die
   blare gebruik wat tot klein koeëltjies saamgerol is en tussen 40 en 75
   denarii gekos het.^[11]

   Plinius het in sy Natuurgeskiedenis ook na die verskillende geurstowwe
   verwys wat by wyn gevoeg is; wyn met nardus en cassia (Laurus cassia)
   was een van die eenvoudigste resepte.^[12]

[wysig] Huidige gebruik

   Deesdae word nardusolie nie wyd gebruik nie soos baie van die balderjan
   verwante. In die moderne esoterie word dit vir verskillende doeleindes
   soos meditasie en aanbidding gebruik en vergemaklik na bewering die
   spirituele eenwording met die Goddelike sfeer.^[13]

[wysig] Verwysings

    1. ^ World Wildlife Fund: Indiese nardus
    2. ^ World Wildlife Fund
    3. ^ www.satureja.de: Eteriese olies
    4. ^ Heinrich, Jessica: Das olfaktorische System beim Menschen. Der
       Einfluss von Gerüchen auf das Verhalten. München/Ravensburg: GRIN
       Verlag für akademische Texte 2006, bl. 5
    5. ^ www.satureja.de: Eteriese olies
    6. ^ Bybelplante: Nardostachys grandiflora (Duits)
    7. ^ Bybelplante: Nardostachys grandiflora
    8. ^ Vergelyk Plin. Nat. 12, 42-45
    9. ^ André, Jacques: Essen und Trinken im Alten Rom. Stuttgart:
       Philipp Reclam jun. 1998, bl. 179
   10. ^ Pleticha, Heinrich en Otto Schönberger (reds.): Die Römer. Ein
       enzyklopädisches Sachbuch zur frühen Geschichte Europas. Bindlach:
       Gondrom 1992, bl. 169
   11. ^ André (1998), bl. 179
   12. ^ André (1998), bl. 147
   13. ^ www.satureja.de: Eteriese olies

[wysig] Bibliografie

     * Hierdie artikel is oorspronklik vertaal vanaf die Engelse
       Wikipedia-artikel, Spikenard.

     * Dalby, Andrew: Dangerous Tastes. The Story of Spices. Londen:
       British Museum Press 2000, bl. 83-88. ISBN: 0714127205, US ISBN:
       0-520-22789-1
     * Dalby, Andrew: Spikenard. In: Davidson, Alan (red.): The Oxford
       Companion to Food. Tweede uitgawe. Oxford: Oxford University Press
       2006. ISBN 0-19-280681-5

   Kategorieë: Kruie • Bybel

