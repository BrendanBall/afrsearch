Nasionale Voyageurs-park


           Voyageurs National Park
   Nasionale Voyageurs-park
   IUCN Kategorie II (Nasionale park)

   Ligging:     Minnesota (Verenigde State)
   Koördinate:  48°30’0’’N, 92°53’0’’W
   Oppervlak:   882 km²
   Stigting:    8 April 1975
   Beheer deur: National Park Service
   Die Nasionale Voyageurs-park in vroeë herfstyd
   Die Nasionale Voyageurs-park in vroeë herfstyd

   Die Nasionale Voyageurs-park (Engels: Voyageurs National Park) is 'n
   nasionale park in die noorde van die Amerikaanse deelstaat Minnesota,
   naby die stad International Falls. Die park is in 1975 ter herdenking
   van die voyageurs gestig - Frans-Kanadese pelshandelaars wat as die
   eerste Europeërs gereeld deur die gebied gereis het.

   Die park is veral gewild by hengelaars en watersportentoesiaste wat
   hier kajak-, kano- en ander boottoere onderneem. Die
   Kabetogama-skiereiland, wat heeltemaal in die park geleë is en die
   grootste deel van sy landoppervlakte beslaan, is slegs per boot
   toeganklik. Die Boundary Waters Kanogebiedwildernis (Engels: Boundary
   Waters Canoe Area Wilderness) lê oos van die nasionale park.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Minnesota • Nasionale parke • Saadjies

