Naspers


   Naspersgebou in die Kaapse SSG
   Naspersgebou in die Kaapse SSG

   Naspers is ’n multi-nasionale mediagroep en sy hoofbedrywe word
   toegespits op betaaltelevisie en internet-intekenaarplatforms,
   drukmedia, verspreiding, boekuitgewery, private onderwys en verwante
   tegnologiese markte. Naspers se belangrikste maatskappye is in
   Suid-Afrika, waar ongeveer 73% van sy omset gegenereer word, met ander
   groot bedrywe elders in Afrika suid van die Sahara, Griekeland, Ciprus,
   Nederland, die Verenigde State van Amerika, Thailand en Sjina. Die
   groep lewer sy inhoud in verskeie vorms en deur middel van 'n
   verskeidenheid kanale, insluitende televisieplatforms, internetdienste,
   koerante, tydskrifte en boeke. Naspers se sake bestaan uit twee
   kernsektore.

   Inhoud

        * 1 Intekenaarplatforms
        * 2 Geskiedenis
        * 3 Drukmedia
             + 3.1 Tydskrifte
             + 3.2 Koerante
        * 4 Intekenaarplatforms
             + 4.1 Kitsboodskappers
        * 5 Eksterne skakels
        * 6 Ander bronne

[wysig] Intekenaarplatforms

   Hierdie sektor bestaan uit betaaltelevisie, internet en verwante
   tegnologiese bedrywighede. Dit word hoofsaaklik deur middel van MIH
   Beherend bedryf. In die 2005-boekjaar het dié sektor om en by 67% tot
   Naspers se totale omset bygedra.

[wysig] Geskiedenis

               DIE EKONOMIE
   VAN SUID-AFRIKA


   Artikels in hierdie reeks:
    Ekonomie van Suid-Afrika
           Krugerrand
     Landbou in Suid-Afrika
             Naspers
      Suid-Afrikaanse Rand

   Naspers is op 12 Mei 1915 in Kaapstad geïnkorporeer as De Nasionale
   Pers, ’n openbare maatskappy met beperkte aanspreeklikheid, ingevolge
   die wette van die destydse Unie van Suid-Afrika. Desondanks het die
   maatskappy eers op 12 September 1994 op die Johannesburgse Effektebeurs
   (JSE) genoteer, met 111,4 miljoen aandele.

   Die naam van die maatskappy is interessant. Dit is amper dieselfde as
   Nasionale Party, en die ooreenkoms is nie noodwendig toevallig nie:

   Die Anglo-Boereoorlog het knap 13 jaar tevore geëindig in die Vrede van
   Vereeniging, wat nie alleen deur die Republikeinse Afrikaners nie, maar
   ook dié in Kaapland, as ’n enorme verlies ervaar is. Die Afrikaner
   vervreemdende politiek van twee oudstryders van die Anglo-Boereoorlog,
   genls. Louis Botha en Jan Christiaan Smuts, lê ten grondslag van die
   totstandkoming van Die Burger en uiteraard die Nasionale Pers, nou
   Naspers. Met die uitbreek van die Eerste Wêreldoorlog op 4 Augustus
   1914 het Botha, eerste minister van die Unie-regering, en Smuts, sy
   minister van verdediging, besluit om Brittanje te steun en oorlog teen
   Duits-Suidwes-Afrika (nou Namibië) te verklaar.

   Hierdie besluit het gelei tot 'n gewapende rebellie deur duisende
   Afrikaners onder leiding van die oudstryders genls. C.R. de Wet, Koos
   de la Rey, C.F. Beyers, J. Kemp, Manie Maritz en E.A. Conroy. De la Rey
   en Beyers het onder twyfelagtige omstandighede gesterf. Kapt. Jopie
   Fourie is op 19 Desember 1914 ter dood veroordeel en op 20 Desember
   gefusilleer. Die ander rebelleleiers is tronkstraf opgelê.

   Op 18 Desember 1914 het sestien voorste Afrikaners in die Victoriaanse
   woning Heemstede in Van Riebeeckstraat, Stellenbosch, vergader om die
   stigting van 'n nasionale nuusblad te bespreek. Nadat die twee
   weldoeners Jannie en Christiaan Marais van Stellenbosch groot bedrae
   voorgeskiet en geskenk het om die projek te begin, het die stigters
   hulle tot die volk gewend om aandele in die Nasionale Pers op te neem.
   Hulle het Dr. D.F. Malan, leraar van die NG gemeente Graaff-Reinet, op
   15 April 1915 versoek om die eerste redakteur van De Burger te word.
   Genl. De Wet en nog 94 rebelle, wat saam in die tronk in Kimberley
   opgesluit was, het 'n gesamentlike brief aan Malan geskryf om hom aan
   te moedig om die redakteurspos te aanvaar.

   Wat die Afrikanernasionaliste dus in dié tyd bowenal besiel het, was
   die herstel van die Afrikaners se selfrespek. Dit het beteken dat hulle
   hul aanwesigheid moes begin laat geld op ekonomiese terrein (wat
   nagenoeg volledig deur Engelssprekendes oorheers is), op kulturele
   gebied (waar die taalstryd ’n sentrale rol sou speel) en die politieke
   arena. Laasgenoemde is aangepak deur die stigting van die Nasionale
   Party op 1 Julie 1914. Die stigting van Naspers slegs enkele maande
   later, sou ’n bydrae op die ander terreine lewer, en terselfdertyd as
   publisiteitsorgaan vir die party optree. Naspers is dus in 1915 begin
   met 'n politieke motief as ’n drukker en uitgewer van ’n dagblad, De
   Burger. Daardie sentiment is in De Burger se eerste hoofartikel
   verwoord: “ ‘De Burger’ is een kind van de smart en van de hoop. Hij is
   geboren uit de weën van ons volk . . . In de ontwaking van ons
   nationaal eenheidsgevoel ligt onze redding. Dit gevoel wil ‘De Burger’
   sterken en leiden.”

   Sowel die Party as die Pers is dus gestig om die Afrikaners te bevry,
   en as sodanig moet hulle beskou word as van die eerste nasionalistiese
   bevrydingsbewegings in Afrika.

   Die maatskappy is vir die grootste deel van sy bestaan geassosieer is
   met die besigheidsarm van die Nasionale Party en partyleiers soos H.F.
   Verwoerd en P.W. Botha het op die direksie gedien.

   In 1916 het Naspers sy sake uitgebrei deur sy eerste tydskrif (De
   Huisgenoot) uit te gee en in 1918 is sy boekuitgewery gestig.

   Met die koms van elektroniese media in die 1980’s het Naspers sy
   aktiwiteite uitgebrei om betaaltelevisie- en later
   internetmediaplatforms in te sluit en daar is toenemend strategiese
   beleggings in die buiteland gemaak.

[wysig] Drukmedia

   Media24 hanteer die publikasie van Naspers se koerante en tydskrifte,
   asook sy drukkerye. Dit omvat ook Media24 Digital se
   internetwerksaamhede. Media24 is die grootste uitgewer van tydskrifte,
   een van die grootste uitgewers van koerante en die grootste drukker en
   verspreider van tydskrifte en verwante produkte in Afrika. In die
   2005-boekjaar het hierdie sektor ongeveer 33% tot Naspers se totale
   omset bygedra.

[wysig] Tydskrifte

     * Landbouweekblad
     * Finweek
     * Huisgenoot
     * You
     * Tvplus
     * Drum
     * Heat
     * Insig
     * FHM
     * Men’s Health
     * Your Pregnancy
     * Baba & Kleuter
     * Your Baby
     * Kick Off SA
     * South African Sports Illustrated
     * Golf Digest
     * Runner’s World
     * Bicycling SA
     * Saltwater Girl
     * Seventeen
     * Blunt
     * Sarie
     * True Love
     * Cosmopolitan
     * Fair Lady
     * Dit ('n Hongaarse weergawe verskyn onder lisensie in Boedapest)
     * Woman’s Value
     * Shape
     * Move!
     * Weg
     * Tuis/Home

[wysig] Koerante

     * Daily Sun
     * Beeld
     * Die Burger
     * Volksblad
     * Natal Witness
     * Soccer Laduma
     * Die Son
     * Rapport
     * City Press
     * Sunday Sun

[wysig] Intekenaarplatforms

     * MultiChoice
     * M-Net
     * Supersport
     * NetMed (Griekeland: betaal-TV))
     * UBC (Thailand: betaal-TV)
     * Irdeto
     * Entriq
     * Mediazone
     * M-Web Afrika
     * M-Web Thailand
     * M-Web Indië
     * Tencent (QQ) (Sjina: kitsboodskapplatform)
     * Mail.ru (Rusland: internetgroep)

[wysig] Kitsboodskappers

     * MXit

[wysig] Eksterne skakels

     * Suid-Afrikaanse korporatiewe webwerf
     * Internasionale korporatiewe webwerf

[wysig] Ander bronne

     * Die Burger 2005/7/26
     * Die Burger 2000/8/05
     * ketupa.net a media industry recource
       (http://www.ketupa.net/naspers.htm)

   Kategorieë: Massamedia • Firmas

