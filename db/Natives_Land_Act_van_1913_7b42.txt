Natives Land Act van 1913


   Die Natives Land Act van 1913, ook bekend as die Naturellegrond-wet,
   was die eerste stuk segregasie wetgewing wat deur die Unie Parlement in
   Suid-Afrika gepromulgeer is en was 'n hoeksteen van die
   Apartheidstelsel tot die 1990's toe dit vervang is met die huidige
   beleid van grond herverdeling. Die grondeise stelsel wat na 1994
   ingevoer is laat dan ook slegs eise toe wat voortspruit uit gebeure na
   die inwerking stelling van die wet in 1914. Die wet is ingevoer nadat
   die Native Affair Commission, ook bekend as die Lagden-Kommissie,
   werksaam tussen 1903 en 1905 onder voorsitterskap van Sir Geofrey
   Lagden 'n parlementêre wet van die aard aanbeveel het. Die
   Unie-regering het egter nie al die kommissie se aanbeveling
   geïmplementeer nie en baie minder grond is aan swart mense toegeken as
   wat sou nodig wees om volhoubare afsonderlike ontwikkeling moontlik te
   maak.

   Die wet is aanvaar as deel van 'n beleid van segregasie wat deur die
   Suid-Afrikaanse Party, onder die leierskap van Generaal Louis Botha
   aanvaar is. Dit was daarop gemik om eienaarskap en aankoop van grond
   deur swart mense in die vier provinsies van die Unie te reguleer. Te
   vore het die provinsies verskeie beperkings op eienaarskap deur swart
   mense gehad en die nuwe Unie-regring moes onderskei relings
   konsolideer. In terme van die wet is swart mense se eiendoms reg
   geweldig ingeperk, op daardie stadium tot slegs 7% van die land.

   Die verantwoordelike minister ten tye van die invoer daarvan was J.W.
   Sauer wat 'n Kaapse Liberaal gekant teen die ontneming van regte van
   swart mense. Hy het egter wel tydens die debat oor die wet aparte
   woongebiede vir “Blankes” en “Naturelle” voorgestaan. Die nuut gestigte
   ANC het daarop aangedring dat die wet herroep moet word. Die gronde van
   die ANC se besware was die erge beperkings en teëspoed wat die wet sou
   meebring. John X. Merriman en William Philip Schreiner het die beleid
   om beginselsredes teëgestaan.

   Die wet is in 1936 aangepas om grondeienaarskap in die Kaapprovinsie,
   wat as gevolg van kieserregte aanvanklik uit die wet uitgesluit is, te
   beperk

[wysig] Bronne

   L.M. Thompson, A History of South Africa C.F.J Muller (ed), 500 Years,
   History of South Africa

[wysig] Eksterne skakels

     * Text: Natives' Land Act

   Kategorie: Apartheidwette in Suid-Afrika

