Natrium



                           natrium – magnesium
            Li
            Na
             K


              Natrium in die periodieke tabel

                                                  Volledige tabel

                                                                   General
                                      Naam, Simbool, Getal natrium, Na, 11
                                             Chemiese reeks alkalie-metaal
                                        Groep, Periode, Blok 1 (IA), 3 , s
                                        Digtheid, Hardheid 968 kg/m^3, 0.5
                                           Voorkoms wit met silwer skynsel
                                                           Atoomeienskappe
                                                  Atoomgewig 22.989770 amu
                                           Atoomradius (ber.) 180 (190) pm
                                                   Kovalente radius 154 pm
                                               van der Waals radius 227 pm
                                            Elektron konfigurasie [Ne]3s^1
                                           e^− e per energievlak 2, 8, 1
                              Oksidasietoestande (Oksied) -1 (sterk basis)
                                  Kristalstruktuur kubies vlak gesentreerd
                                                        Fisiese eienskappe
                            Toestand van materie Vastestof (paramagneties)
                                            Smeltpunt 370.87 K (97.72 °C)
                                              Kookpunt 1156 K (882.85 °C)
                                    Molêre volume 23.78 ×10^−6 m^3/mol
                                            Verdampingswarmte 96.96 kJ/mol
                                              Smeltingswarmte 2.598 kJ/mol
                                        Dampdruk 1.43×10^-5Pa teen 1234 K
                                    Spoed van klank 3200 m/s teen 293.15 K
                                                                  Algemeen
                                  Elektronegatiwiteit 0.93 (Pauling skaal)
                                 Spesifieke warmtekapasiteit 1230 J/(kg*K)
                             Elektriese geleidingsvermoë 21 10^6/(m·ohm)
                                    Termiese geleidingsvermoë 141 W/(m*K)
                                   1^ste ionisasie potentiaal 495.8 kJ/mol
                                     2^de ionisasie potentiaal 4562 kJ/mol
                                   3^de ionisasie potentiaal 6910.3 kJ/mol
                                     4^de ionisasie potentiaal 9543 kJ/mol
                                    5^de ionisasie potentiaal 13354 kJ/mol
                                    6^de ionisasie potentiaal 16613 kJ/mol
                                    7^de ionisasie potentiaal 20117 kJ/mol
                                   8^ste ionisasie potentiaal 25496 kJ/mol
                                    9^de ionisasie potentiaal 28932 kJ/mol
                                  10^de ionisasie potentiaal 141362 kJ/mol
                                                     Mees stabiele isotope

                                iso   NV  halfleeftyd   VM    VE MeV  VP
                               ^22Na sin. 2.602 y     epsilon 2.842  ^22Ne
                               ^23Na 100% Na is 'n stabiel met 12 neutrone

                       SI eenhede & STD word gebruik tensy anders vermeld.

   Natrium is die chemiese element in die periodieke tabel met die simbool
   Na en atoomgetal van 11.

   Natrium is 'n sagte, wasagtige, silwerwit, reaktiewe metaal wat aan die
   alkalie-metale behoort en kom in oorvloed voor in natuurlike stowwe
   (veral haliet). Dit is hoogs reaktief, brand met 'n geel vlam, word in
   lug geoksideer en reageer heftig met water wat meebring dat dit onder
   olie gestoor moet word.

   Inhoud

        * 1 Kenmerkende eienskappe
        * 2 Aanwendings
        * 3 Geskiedenis
        * 4 Verspreiding
        * 5 Verbindings
        * 6 Isotope
        * 7 Voorsorgmaatreëls
        * 8 Fisiologie van Na-ione
        * 9 Verwysings
        * 10 Eksterne skakels

[wysig] Kenmerkende eienskappe

   Soos die ander alkalie-metale is natrium 'n sagt, baie ligte, silwerig
   wit, reaktiewe element wat nooit as 'n suiwer element in die natuur
   aangetref word nie. Natrium dryf in water, en ontbind dit ook om
   waterstofgas en hidroksied ione vry te stel. Wanneer dit fyn genoeg
   gemaal word sal natrium spontaan ontbrand in die teenwoordigheid van
   water. Dit ontbrand egter nie normaalweg spontaan in lug onder 338
   Kelvin oftewel 64.85 °C nie.

[wysig] Aanwendings

   Natrium in sy metaalvorm is 'n belangrike komponent vir die maak van
   esters en vir die vervaardiging van organiese verbindings. Hierdie
   alkalie-metaal is ook 'n komponent van natriumchloried (NaCl) wat
   noodsaaklik is vir lewe. Ander gebruike sluit in:
     * Word gebruik in sekere legerings om hul struktuur te verbeter,
     * Word in seepvervaardiging gebruik (saam met vetsure)
     * Om metale se oppervlaktes blink en glad te maak
     * Die suiwering van gesmelte metale.
     * In natriumdamp-lampe, wat 'n effektiewe manier is om lig vanuit
       elektrisiteit te verkry.

   NaK, 'n legering van natrium en kalium, is 'n belangrike hitte-oordrag
   materiaal.

[wysig] Geskiedenis

   Natrium word al lank reeds as 'n komponent van verbindings geëien, maar
   is eers in 1807 deur Sir Humphry Davy geïsoleer deur die elektrolise
   van bytsoda. In Europa tydens die middel-eeue is 'n verbinding van
   natrium met die Latynse naam sodanum gebruik as hoofpynstiller.

[wysig] Verspreiding

   Natrium is volop in die sterre en die D spektraallyne van hierdie
   element is van die mees prominente in sterlig. Natrium maak ongeveer
   2.6% van die Aardkors uit, wat dit die vierde mees volopste element
   daarin maak en die volopste alkalie-metaal. Dit word tans kommersieël
   geproduseer deur die elektrolise van droë gesmelte natriumchloried. Die
   metode is minder duur as die proses van vervaardiging deur die
   elektrolise van natriumhidroksied. Metalliese natrium het ongeveer 0.30
   tot 0.45 Amerikaanse Dollar per kg gekos in 1997 en reagensgraad (ACS)
   natrium het in 1990 $75/kg (VSA) gekos. Op 'n volume basis is dit dus
   die goedkoopste metaal beskikbaar.

[wysig] Verbindings

   Natriumchloried, ook beter bekend as gewone tafelsout, is die mees
   algemene verbinding van natrium. Natrium kom egter ook in baie ander
   minerale, soos amfibool, krioliet, haliet, soda niter, zeoliet
   ensovoorts voor. Natriumverbindings is belangrik vir die chemiese-,
   glas-, metaal-, papier-, petroleum-, seep- en tekstielnywerhede. Seep
   is gewoonlik 'n natriumsout van sekere vetsure.

   Die belangrikste industriële natriumverbindings is gewone tafelsout
   (NaCl), soda-as (Na[2]CO[3]), koeksoda (NaHCO[3]), Bytsoda (NaOH),
   Salpeter (NaNO[3]), die di- en trifosfate van natrium,
   natriumtiosulfaat (hipo, Na[2]S[2]O[3] · 5H[2]O) en boraks
   (Na[2]B[4]O[7] · 10H[2]O).

[wysig] Isotope

   Daar is dertien isotope van natrium wat al geëien is. Die enigste
   stabiele isotoop is Na-23. Natrium het twee radio-aktiewe kosmogeniese
   isotope (Na-22, halfleeftyd = 2.605 jaar; Na-24, halfleeftyd = ~15
   ure).

[wysig] Voorsorgmaatreëls

   In sy poeiervorm is natrium plofbaar in water en 'n gif in verbinding
   of onverbind met baie ander elemente. Die metaal moet te alle tye
   versigtig gehanteer word. Natrium moet gestoor word in of 'n inerte
   atmosfeer of onder minerale olie.

[wysig] Fisiologie van Na-ione

   Natrium-ione speel 'n diverse rol in vele fisiologiese prosesse.
   Prikkelbare selle maak byvoorbeeld staat op die inname van Na^+ om 'n
   depolarisasie te bewerkstellig. 'n Voorbeeld hiervan is die seinoordrag
   in die menslike sentrale senuwee-stelsel.

[wysig] Verwysings

     * Los Alamos National Laboratory – Sodium

[wysig] Eksterne skakels

     * WebElements.com – Sodium
     * EnvironmentalChemistry.com – Sodium
     * The Wooden Periodic Table Table's Entry on Sodium

   Kategorie: Chemiese elemente

