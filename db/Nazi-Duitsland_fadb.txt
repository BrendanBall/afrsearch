Nazi-Duitsland


   Die sogenaamde Duitse Ryksvlag in die tydperk tussen 1935 en 1945; 'n
   swart swastika in 'n wit kol, omring deur rooi
   Die sogenaamde Duitse Ryksvlag in die tydperk tussen 1935 en 1945^[1];
   'n swart swastika in 'n wit kol, omring deur rooi

   Nazi-Duitsland of die Derde Ryk (Duits: Drittes Reich) verwys gewoonlik
   na Duitsland in die jare tussen 1933 en 1945, toe dit onder die beheer
   was van Adolf Hitler se diktatorskap en die ideologie van
   Nasionaalsosialisme ('n weergawe van fascisme).

   Die term Nazi is 'n kort vorm van die Duitse Nationalsozialismus; die
   ideologie was ingestel in die NSDAP (Nationalsozialistische Deutsche
   Arbeiterpartei) , die Nasionaal Sosialistiese Duitse Werkersparty, of
   Nazi-Party in kort.

   Die Derde Ryk is 'n verafrikaansing van die Duitse uitdrukking "Das
   Dritte Reich", en word gebruik as 'n sinoniem vir Nazi-Duitsland. Die
   term is in gebruik geneem deur Nazi-propaganda, wat die Heilige
   Romeinse Ryk as die eerste Reich beskou het, 1871 Duitse Keiserdom as
   die tweede, en hulle eie bewind as die derde. Dit is gedoen met die
   doel om 'n terugkeer te suggereer na die voormalige Duitse glorie na
   die mislukking van die 1919 Weimar Republiek.

   Die Derde Ryk is soms ook genoem die "Duisend Jaar Ryk", soos beplan
   deur sy stigter, Adolf Hitler, om te bestaan vir 'n duisend jaar.

   Inhoud

        * 1 Nasionaalsosialisme
             + 1.1 Oorsake
             + 1.2 Prominente persone in Nazi-Duitsland
                  o 1.2.1 Staatsleiers en beamptes van die Nazi-Party
                  o 1.2.2 Militêre leiers
                  o 1.2.3 Ander
        * 2 Notas en verwysings

[wysig] Nasionaalsosialisme

   Die totalitêre ideologie van die nasionaalsosialisme word as 'n variant
   van die Italiaanse fascisme beskou, en die twee ideologieë word dus
   deur 'n aantal gemeenskaplike hooftrekke gekenmerk, soos byvoorbeeld
     * die anti-demokratiese leiersbeginsel (Duits: Führerkult),
     * militarisme,
     * aggressiewe nasionalisme en
     * die propagering van die "eenheid van volk en staat" - 'n beginsel
       wat oorspronklik uit die sosialisme ontleen is.

   In Italië was die oorspronklike fascistiese beweging onder die
   sogenaamde duce ("leier") Benito Mussolini in die tydperk tussen 1922
   en 1943 aan die bewind. Sedert die begin van die Tweede Wêreldoorlog
   was Italië saam met die Japanse Keiserryk die belangrikste politieke en
   militêre bondgenoot van Nazi-Duitsland; na die drie lande word ook as
   die "Asmoondhede" verwys.

   Die Duitse nasionaalsosialisme het egter ook sy eie voorgeskiedenis,
   wat onder meer deur die germanomaniese antisemitisme gekenmerk was en
   die oorspronklike fascistiese ideologie met rassistiese elemente
   aangevul het, wat ook die aggressiewe uitwissing van etniese groepe
   behels het.

   Die Duitse Nazi-regime was afgestem op Adolf Hitler as die sentrale
   leiersfiguur. Aanvanklik het die NS-propaganda na sy bewind ook as die
   "Derde Ryk" verwys - 'n histories onjuiste term wat nogtans in die
   Duitse en Engelse taalgebied ingeburger geraak het en sinoniem vir die
   Nazi-diktatuur gebruik word.

   Vanweë die Tweede Wêreldoorlog, wat deur Hitler begin is, en die Joodse
   volksmoord of Sjoa, wat op die ongekende, stelselmatige en selfs
   industriële moord op ses miljoen Europese Jode neergekom het, word die
   Nazi-regime met een van die donkerste tydperke van die
   wêreldgeskiedenis vereenselwig. Die slagoffers van sy massaslagtings
   het naas Joodse burgers ook ander groepe ingesluit, wat volgens die
   Nazi-propaganda as "ongewens" of "minderwaardig" beskou is soos
   gestremdes, Roma, Sinti, Jehova se Getuies, homoseksuele, Slawe (veral
   Pole en Russe) en verskillende opposisiegroepe.

[wysig] Oorsake

   Die moderne navorsing oor die oorsake van die Nasionaalsosialisme in
   Duitsland en fascistiese bewegings in ander lande probeer nog steeds
   die verhouding van die twee belangrikste invloedsfaktore - die
   nasionale geskiedenis en die breër epogale konteks - te bepaal.^[2] Die
   Duitse geskiedkundige Ernst Nolte het met sy werk oor die fascisme in
   sy tydperk (Der Faschismus in seiner Epoche, 1963) die Eerste
   Wêreldoorlog en die uitdagings van die Bolsjewistiese Rewolusie as
   historiese mylpale beskryf wat by die analise van die ontstaan van
   Fascistiese bewegings in Europa in gedagte gehou moet word.^[3]
   Alhoewel daar reeds voor die uitbreek van die Eerste Wêreldoorlog veral
   in Duitsland sterk anti-Westerse en anti-demokratiese strominge was wat
   ook militaristiese en anti-Semitiese groeperings ingesluit het, het die
   pseudo-rewolusionêre fascisme veral ná die traumatiese ervarings van
   die oorlog gestalte aangeneem.

   Die Nasionaalsosialistise beweging in Duitsland het voordeel getrek uit
   die diepgrypende strukturele krisis wat die land ná die Eerste
   Wêreldoorlog op politieke, ekonomiese, kulturele en sosiale gebied
   gekenmerk het.^[4] Die ongewone politieke invloed en uiteindelike
   oorwinning, wat Duitsland se fasciste uiteindelik oor die demokratiese
   stelsel van die Republiek van Weimar behaal het, moet aan die
   spesifieke politieke en maatskaplike omstandighede in die destydse
   Duitse Ryk toegeskryf word. Moderne bewegings soos liberalisme,
   parlementarisering en demokratisering het in Duitsland eers baie laat
   'n beduidende rol begin speel, maar het tydelik saamgeval met die
   onverwagte militêre neerlaag en die ineenstorting van die outoritêre en
   militaristies-monargiese strukture van die ou Keiserryk, asook die
   ontberings van die na-oorlogse tydperk. 'n Tweede probleem was die feit
   dat die ou elites nie van hulle posisies in die administrasie, weermag,
   nywerheid en landbou verwyder is nie en met hulle anti-demokratiese
   gesindheid die jong demokratiese staat sedert 1919 stelselmatig
   ondermyn het.^[5]

[wysig] Prominente persone in Nazi-Duitsland

[wysig] Staatsleiers en beamptes van die Nazi-Party

     * Adolf Hitler
     * Hermann Göring
     * Rudolf Heß (moenie met Rudolf Höß verwar nie)
     * Joseph Goebbels
     * Albert Speer
     * Heinrich Himmler
     * Martin Bormann
     * Joachim von Ribbentrop
     * Alfred Rosenberg
     * Adolf Eichmann
     * Reinhard Heydrich
     * Hjalmar Schacht
     * Fritz Todt
     * Ernst Röhm
     * Walther Schellenberg
     * Baldur von Schirach
     * Gunter d'Alquen
     * Ludolf von Alvensleben
     * Max Amann
     * Benno von Arent
     * Heinz Auerswald
     * Hans Aumeier
     * Arthur Axmann
     * Erich von dem Bach
     * Richard Baer
     * Gottlob Berger
     * Josef Blösche
     * Ernst Boepple
     * Karl Brandt
     * Alois Brunner
     * Joseph "Sepp" Dietrich
     * Otto Dietrich
     * Theodor Eicke
     * Richard Euringer
     * Albert Forster
     * Hans Frank
     * Roland Freisler
     * Wilhelm Frick
     * Hans Fritzsche
     * Achim Gercke
     * Odilo Globocnik
     * Amon Goeth
     * Arthur Greiser
     * Wilhelm Grimm
     * Fritz Hartjenstein
     * Rudolf Höß (moenie met Rudolf Heß verwar nie)
     * Hanns Johst
     * Ernst Kaltenbrunner
     * Ilse Koch
     * Karl Otto Koch
     * Friedrich Wilhelm Krüger
     * Herbert Lange
     * Robert Ley
     * Julius Lippert
     * Hanns Ludin
     * Viktor Lutze
     * Josef Mengele
     * Alfred Meyer
     * Heinrich Müller
     * Joachim Peiper
     * Oswald Pohl
     * Erich Priebke
     * Adrian von Renteln
     * Fritz Sauckel
     * Carl Schmitt
     * Arthur Seyß-Inquart
     * Julius Streicher
     * Johannes Stark

[wysig] Militêre leiers

     * Wilhelm Keitel
     * Karl Dönitz
     * Erwin Rommel
     * Wilhelm Keitel
     * Claus von Stauffenberg
     * Wilhelm Canaris
     * Alfred Jodl
     * Hanna Reitsch
     * Ernst Udet
     * Alfred Jodl
     * Robert Ritter von Greim

[wysig] Ander

     * Gottfried Benn
     * Eva Braun
     * Werner von Braun
     * Houston Stewart Chamberlain
     * Anton Drexler
     * Gottfried Feder
     * Friedrich Flick
     * Theodor Fritsch
     * Hans Friedrich Karl Günther (moenie met Hans Günther verwar nie)
     * Karl Harrer
     * Willibald Hentschel
     * Alfred Hoche
     * Armin D. Lehmann
     * Lanz von Liebenfels
     * Karl Lueger
     * Alfred Ploetz
     * John Rabe
     * Geli Raubal
     * Leni Riefenstahl
     * Oskar Schindler
     * Johannes Stark
     * Rudolf von Sebottendorf
     * Richard Sorge
     * Richard Wagner
     * Winifred Wagner
     * Raoul Wallenberg

[wysig] Notas en verwysings

    1. ^ Die vertoning en verspreiding van hierdie vlag is in die Federale
       Republiek van Duitsland volgens § 86 van die Strafwetboek
       (Strafgesetzbuch) verbode
    2. ^ Broszat, Martin: Das Dritte Reich als Gegenstand historischen
       Fragens. In: Borszat, Martin en Norbert Frei (reds.) in samewerking
       met die Institut für Zeitgeschichte München: PLOETZ. Das Dritte
       Reich. Ursprünge, Ereignisse, Wirkungen. Freiburg en Würzburg 1983,
       bl. 11
    3. ^ Broszat/Frei (1983), bl. 11
    4. ^ Tyrell, Albrecht: Das Scheitern der Weimarer Republik und der
       Aufstieg der NSdAP. In: Borszat, Martin en Norbert Frei (reds.) in
       samewerking met die Institut für Zeitgeschichte München: PLOETZ.
       Das Dritte Reich. Ursprünge, Ereignisse, Wirkungen. Freiburg en
       Würzburg: Ploetz 1983, bl. 18
    5. ^ Tyrell (1983), bl. 18

   Kategorieë: Geskiedenis van Duitsland • Tweede Wêreldoorlog

