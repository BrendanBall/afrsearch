Neder-Navarra


   Die Baskeland van Frankryk en Spanje.
   Die Baskeland van Frankryk en Spanje.

   Neder-Navarra (Frans: Basse-Navarre, Baskies: Nafarroa Beherea of
   Baxenabarre) is 'n voormalige provinsie van Frankryk, deel van die
   hedendaagse Pyrénées-Atlantiques département. Dit het vroeër saam met
   Navarra in Spanje deel gevorm van die Koninkryk van Navarra.
   Neder-Navarra is een van die historiese streke van die Baskeland. Die
   streeks se hoofstad was Saint-Jean-Pied-de-Port (Baskies: Donibane
   Garazi). Daar word ook soms na die gebied verwys as Merindad de
   Ultrapuertos ("die streke anderkant die bergpasse").

   Neder-Navarra is 'n versameling van valleie in die voetheuwels van die
   Pireneë. In die Aldudesvallei, om die dorp Saint-Étienne-de-Baïgorry in
   die suide van Neder-Navarra, het baie van die ou tradisies beheoue
   gebly met hoise uit pienk sandsteen en die Force Basque kragspel. AOC
   wyn, Irouléguy, word in Aldudes geproduseer.

   Die Niverivier se oorsprong is in Neder-Navarra en vloie deur die
   provinsie en verder na Bayonne waar dit by die Adour aansluit.
   Anderkant Saint-Jean-Pied-de-Port self vloei die Nive in die
   Ossèsvallei in met pragtige ou huise met gekerfde lateie in die dopies
   van Ossès, Irisarry en Bidarray. 'n Bewaringsgebied vir die pottok, die
   wilde Baskiese Pirennese ponie is in die vallei gevestig om die skaars
   ras te beskerm.

   Noord van Saint-Jean-Pied-de-Port word die Mixe gebied om die dorp
   Saint-Palais, 'n voormalige Navarrese hoofstad, aangetref. Alhoewel
   naby Béarn geleë is die Baskiese invloed steeds streks hier.
   Neder-Navarrees is 'n dialek van die Baskiese taal wat in die streek
   gepraat word. Net suid van Saint-Palais ontmoet die drie hoofroetes na
   Santiago de Compostela op pad na El Camino de Santiago by die gehuggie
   Ostabat, wat in die Middeleeue welvaart en handel na die gebied gebring
   het.

   El Camino de Santiago het van Saint-Jean-Pied-de-Port suid na die
   bergpas bo Roncesvalles geloop. Pelgrims het oor die Cixe-streek van
   Neder-Navarra gereis op pad na Navarra oro die berge. In die golwende
   heuwels word skaapmelkkaas, pur brebis, algemeen gemaak, insluitend
   Ossau-Iraty kaas. Dorpies soos Estérençuby en Lecumberry is gewilde
   agro-toerisme bestemmings en die Iraty beukebos aan die Spaanse grens
   is belkend vir die mooi uitsigte wat dit bied en die gebied se ryk
   geskiedenis. Dolmens en ander neolitiese monumente is oor die landskap
   versprei insluitend die Tour d'Urculu, hoog in die berge teen 1 149 m -
   'n 2000-jaar oue sirkulêre platform wat uit reuse rots blokke bestaan.
   Kategorieë: Tradisionele streke van die Baskeland • Voormalige
   provinsies van Frankryk

