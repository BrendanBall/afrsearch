Nederland


   Nederland is 'n land in Europa. Dit word begrens deur die Noordsee,
   België en Duitsland. Die hoofstad van die land is Amsterdam, die
   regering setel in Den Haag. Nederland vorm saam met die eiland Aruba en
   die Nederlandse Antille die Koninkryk der Nederlande.

   Mense verwys dikwels na Nederland as Holland — die naam van die ou
   provinsie Holland en die gesamentlike naam van die twee huidige
   provinsies Noord- en Zuid-Holland, maar Holland is net 'n deel van
   Nederland, soos Engeland net 'n deel van die Verenigde Koninkryk is.

                                  Nederland

             Vlag van Nederland

                                               Wapen van Nederland

                                             Volkslied: Wilhelmus

                                    Beeld:LocationNetherlands.png
                 Amptelike taal Nederlands, Fries ook in Friesland.
                       Hoofstad                          Amsterdam
                Regeringstelsel  Grondwetlike monargie (Koninkryk)
                        Religie             27,0% Katoliek
                                                  16,6% Protestant
                                                       5,7% Moslem
                                                       1,3% Hindoe
                                                    1,0% Boeddhist
                                                 48,4% Geen geloof
                                                 (2005, bron: WRR)
                    Oppervlakte
                      – % water                      41.526 km²
                                                            18,41%
                      Bevolking
                    – Digtheid:                16,402,835 (2008)
                                                           482/km²
                    Geldeenheid                    Euro (EUR of €)
                        Tydsone                             UTC +1
              Nasionale feesdag 30 April (Koninginnedag),
                                                                     5 Mei
                                                  (Bevrijdingsdag)
              Web | Kode | Tel.                     .nl | NLD | 31

   Inhoud

        * 1 Geskiedenis
             + 1.1 Oudheid
             + 1.2 Middeleeue
             + 1.3 Tagtigjarige oorlog
             + 1.4 Goue eeu
             + 1.5 Ontstaan van die koninkryk
        * 2 Politiek
             + 2.1 Staatsvorm
             + 2.2 Kroon
             + 2.3 Wetgewingsproses
        * 3 Provinsies
        * 4 Geografie
        * 5 Ekonomie
             + 5.1 Vervoer
             + 5.2 Landbou
             + 5.3 Grondstowwe
             + 5.4 Kommunikasie
        * 6 Demografie
             + 6.1 Tale
        * 7 Kultuur
             + 7.1 Literatuur
             + 7.2 Film
             + 7.3 Musiek
             + 7.4 Kuns
        * 8 Vakansiedae
        * 9 Sien ook
        * 10 Eksterne skakels

[wysig] Geskiedenis

[wysig] Oudheid

   In die oudheid was die gebied wat nou Nederland is, bevolk deur 'n
   aantal Germaanse stamme, die Franke in die suide, Batawiërs in die
   rivieregebied, Friese in die noorde en Sakse in die ooste. In die 1ste
   eeu arriveer die Romeine en verower gebied tot aan die Ryn, waar hulle
   fel gevegte lewer met die Germane en uiteindelik die Ryn tot die
   noordgrens van hulle ryk maak. Na die val van die Wes-Romeinse ryk trek
   die Franke suidwaarts en stig die Frankiese Ryk.

[wysig] Middeleeue

   In die middeleeue word wat nou Nederland is via die Oos-Frankiese Ryk
   'n onderdeel van die Heilige Romeinse Ryk. Later in die middeleeue
   verswak die mag van die keiser op die ryk en verskuif die mag na
   graafskappe en hertogdomme. Deur veroweringe en strategiese huwelike
   verword dit tot die Bourgondiese ryk. Die Bourgondiese ryk word ingelyf
   in die Franse koninkryk, maar sonder die gebied wat vandag Nederland en
   België is. Dit is so'n bietjie die tyd dat die begrip Nederlande bekend
   word. Die Nederlande word deel van die Habsburgse ryk, wat bestaan uit
   Oostenryk, die Nederlande en Spanje. Hierdie periode word afgesluit met
   koning Karel V, wat later ook nog keiser van die Heilige Romeinse Ryk
   word.

[wysig] Tagtigjarige oorlog

   Gedurende hierdie periode, begin 16de eeu, kom die protestantisme in
   Nederland sterk op. Dit was vir die seun van Karel V, Filips II, streng
   katoliek, onverteerbaar. Die Spaanse inkwisisie hou meedoënloos huis in
   die Nederlande met onthoofdinge en brandstapels om die ketters uit te
   roei. Dit het gelei tot groot onvrede in die Nederlande en dit lei tot
   'n opstand. Stadhouer Willem van Oranje probeer Filips II te oortuig om
   die inkwisisie te stop en pleit vir vryheid van godsdiens. Filips II
   stuur egter 'n Spaanse leër om die opstand neer te slaan. Willem van
   Oranje word teen sy wil leier van die opstand, wat uitgroei 'n oorlog,
   die Tagtigjarige Oorlog. Die Republiek van die Sewe Verenigde
   Nederlande word uitgeroep. In 1648 word die Vrede van Munster geteken
   en bly die suidelike provinsies in Spaanse hande, en erken Spanje die
   onafhanklikheid van die republiek. Die grens wat nou die grens tussen
   Nederland en België is, word vasgelê.

[wysig] Goue eeu

   Tipies Hollands, meule op die Kinderdijk
   Tipies Hollands, meule op die Kinderdijk
   Kaart van die republiek in die 18de eeu
   Kaart van die republiek in die 18de eeu

   Die republiek werp die feodale stelsel van sig af en gaan 'n
   kapitalistiese struktuur kryg. Dit het gelei tot grote vooruitgang in
   die ekonomie en wetenskap. Die windmeule word ontdek en maak 'n
   industrie moontlik en ook, heel belangrik, inpoldering van land
   moontlik waardeur gebiede onder die seespieël in snel tempo drooggemaak
   word. Ontwikkelinge in die skeepsboukuns maak handel moontlik met lande
   wat ver weg is en kolonies word gestig in Noord-Amerika, die Karibiese
   gebied, Suid-Afrika en Asië. Die internasionale mag van Nederland neem
   so snel toe dat dit die Engelse besorg maak en in 1652 breek die eerste
   van die vier Engels-Nederlandse oorloë uit, wat die Nederlanders in de
   tweede hulle kolonie Nieuw Amsterdam kos.

[wysig] Ontstaan van die koninkryk

   In die derde Engels-Nederlandse oorlog word die Engelse oorwin en
   stadhouer Willem III van Oranje-Nassau bestyg die Engelse troon. Die
   ekonomiese sentrum verskuif nou egter na Londen. Dit het tot onvrede
   gelei in die republiek, en baie burgers het nou vir die oorgang na 'n
   meer demokratiese bedeling begin pleit. Dit het gelei tot 'n vierde
   oorlog. Dit het die republiek so verswak dat sy 'n aantal jare later
   geen party was nie vir die leërs van Napoleon wat na die Franse
   revolusie Europa verower. Die Engelse maak van die Franse besetting
   gebruik en verower enkele kolonies, waaronder die Kaapkolonie en
   Nederlands Indië van Nederland. Nadat die Franse verdryf is, word
   besluit om 'n sterk staat noord van Frankryk in te stel. Dit omvat die
   vereniging van die noordelike en suidelike Nederlande. Nederland kry
   ook Nederlands Indië terug. Die hereniging lei egter tot groot onvrede
   by Franse bewoners van die suidelike Nederlande. 'n Lae populariteit
   van koning Willem I maak dit moontlik dat sy die Vlaamse boerebevolking
   vir hulle saak win. In 1830 breek 'n opstand uit en die staat België
   word uitgeroep. Die huidige staatsvorm van Nederland ontstaan in 1848,
   waarby die mag aan die parlement toegeken word.

[wysig] Politiek

[wysig] Staatsvorm

   Nederland is 'n konstitusionele monargie met 'n parlementere stelsel.
   Die setel van die Tweede Kamer en de regering is in Den Haag. Die
   staatshoof is Koningin Beatrix. Die parlement bestaan uit twee kamers,
   naamlik die Tweede Kamer, wat regstreeks deur die volk verkies word, en
   die Eerste Kamer, wat deur die Provinciale State gekies word.
   Laasgenoemde word op sy beurt ook weer regstreeks deur die volk
   verkies. Die Tweede Kamer bestaan uit 150 parlementariërs, die Eerste
   Kamer uit 75 parlementariërs. Die Nederlandse parlement word gekenmerk
   deur 'n veelvoud klein politieke partye. 'n Koalisie tussen sodanige
   partye is altyd noodsaaklik ten einde 'n regering te kan vorm.
   Demokrasie leef dus by uitstek in Nederland, maar 'n nadeel van so baie
   partye is dat die koalisie-regerings wat na 'n verkiesing gevorm word,
   dikwels onstabiel is. As so 'n koalisie tot 'n val kom, moet nuwe
   verkiesings uitgeroep word, met die gevolg dat Nederland in die verlede
   op verskeie geleenthede vervroegde verkiesings moes uitroep.

[wysig] Kroon

   Die Kroon word gevorm deur die koning of koningin en die
   kabinetministers. Die ministers en hulle staatssekretarisse
   (adjunk-ministers) vorm saam die ministerraad. Die koning word binne
   die Kroon volledig ingelig oor alle politieke sake van die dag. Die
   koningin se mag is egter beperk. Sy het eintlik net 'n raadgewende
   stem. Dit is die bedoeling dat die koningin bo die politiek staan. Sy
   is neutraal en verteenwoordig die volk. Tog bepaal die Nederlanse
   grondwet dat die koningin onskendbaar is en dat die ministers
   verantwoordelik is. Die ministers kan dus deur die parlement (en dus
   indirek deur die volk) ter verantwoording geroep word as die koningin
   byvoorbeeld die wet sou oortree.

[wysig] Wetgewingsproses

   'n Besluit kan ingedien word deur die regering of 'n willekeurig
   Tweede-Kamerlid. Hierna volg 'n stemming in die Tweede Kamer. 'n
   Besluit kan in die Tweede Kamer uitgebreid bespreek en verander word
   totdat dit goedgekeur word.

   Hierna volg 'n goedkeuring in die Eerste Kamer. Die Eerste Kamer doen
   alleen 'n toetsing of 'n besluit strydig is met die grondwet, andere
   wette en internasionale verdrae. Die Eerste Kamer kan alleen ja of nee
   stem, in geval van nee gaan die besluit terug na die Tweede Kamer.

[wysig] Provinsies

   Nederland en provinsies
   Nederland en provinsies

   Nederland is verdeel in 12 provinsies. Die laaste wysiging was in 1986
   waarby Flevoland, waarvan die droogmaking voltooi is in 1968, sy eie
   bestuur gekry het.
   Provinsie     Hoofstad
   Groningen     Groningen
   Friesland     Leeuwarden
   Drenthe       Assen
   Overijssel    Zwolle
   Gelderland    Arnhem
   Utrecht       Utrecht
   Flevoland     Lelystad
   Noord-Holland Haarlem
   Zuid-Holland  Den Haag
   Zeeland       Middelburg
   Noord-Brabant Den Bosch
   Limburg       Maastricht

   Die grootste stede:
     Stad    Inwoners
   Amsterdam 743 905
   Rotterdam 600 000
   Den Haag  476 000
   Utrecht   281 569
   Eindhoven 209 399

   Sien ook: Vlae van provinsies van Nederland.

[wysig] Geografie

   Oosterscheldekering
   Oosterscheldekering
   Satelietfoto van Nederland
   Satelietfoto van Nederland

   Wat baie besoekers aan Nederland opval is die ekstreme platheid van die
   landskap - veral in die weste waar die land onder seespieël lê. In die
   ooste lyk dit effe minder plat, maar steeds redelik plat. Slegs Limburg
   is heuwelagtig, die hoogste punt is die Vaalserberg met 322 m.

   Groot stukke land is uit water gewin; tydens die Suiderseewerke is die
   provinsie Flevoland geheel uit die Suidersee gewin. Water maak 'n
   belangrike deel uit van die oppervlak van Nederland, ongeveer 18%
   bestaan uit water.

   'n Ander belangrike waterboukundige projek is die Deltawerke, wat na 'n
   watersnoodramp in 1953 begin is om Zeeland te beskerm teen
   oorstrominge. Die Deltawerke omvat baie indrukwekkende waterwerke soos
   die Oosterscheldekering en die Haringvlietdam.

   'n Aantal van die groot riviere mond in Nederland uit in see. Die Ryn
   kom Nederland by Tolkamer binne, waar die Waal by Nijmegen aftak en 70%
   van die water afneem. By Westervoort vertak die Ryn die IJssel en by
   Wijk bij Duurstede gaan die Ryn oor in die Lek. Die ou rivierbedding
   van die Ryn staan vandag bekend as die Kromme Ryn, maar vervoer geen
   noemenswaardige waterhoeveelhede meer nie. Die Lek mond uit in die
   Nieuwe Waterweg.

   Die Maas kom in Suid-Limburg by Wezet Nederland binne en stroom
   noordwaarts. By Mook buig die rivier af in westelike rigting om
   uiteindelik uit te mond in die Hollands Diep wat in verbinding staan
   met meerdere andere watere.

   Die Schelde kom Nederland ten noorde van Antwerpen binne en verbreed
   sig tot die Westerschelde.

[wysig] Ekonomie

   Die Nederlandse ekonomie is 'n tipiese dienste-ekonomie, ongeveer 73%
   van die bevolking werk in die dienstesektor, 25% in die industrie en 2%
   in die landbou. Soos in baie westerse lande vind 'n proses van
   deïndustrialisasie plaas, waarby tegnologies laagwaardige industrieë
   verhuis na lae-lonelande in Oos-Europa en Asië. Die Nederlandse
   ekonomie is baie internasionaal, belangrike uitvoervennote is
   Duitsland, Frankryk, Groot-Brittanje, Italië en die Verenigde State.
   Belangrike invoervennote is Duitsland, Verenigde State, België, China,
   Frankryk en Groot Brittanje. 4% van die Suid-Afrikaanse uitvoer gaan na
   Nederland, maar dit speel op die Nederlandse invoerbalans slegs 'n
   klein rol.

[wysig] Vervoer

   Nederland beskik oor 'n digte snelwegnetwerk. Die hoofare is die A1 van
   Amsterdam na die Duitse grens by Hengelo, die A2 van Maastricht na
   Amsterdam, die A4 van Delft na Amsterdam, die A12 van Den Haag na die
   Duitse grens by Emmerik, die A13 van Rotterdam na Den Haag en die A50
   van Emmeloord na Eindhoven. Die hoeveelheid verkeer in die Randstad is
   'n groot probleem, 'n dag waarop meer as 500km aan verkeersknope
   ontstaan is geen uitsondering nie.

   Daar is ook 'n dig spoorwegnet, met groot knooppunte in Utrecht,
   Rotterdam, Amsterdam en Amersfoort, met elk baie verbindings in alle
   rigtings. Die Nederlandse Spoorweë maak baie gebruik van
   dubbeldektreine om die verkeerstroom aan reisigers aan te kun.

   Via die seehawe van Rotterdam is Nederland 'n belangrike deurvoerland
   vir die res van Europa. Groot seeskepe meer aan in Rotterdam waar hulle
   lading in kleinere binneskepe oorgelaai word. Via die Ryn kan 'n
   belangrike deel van Europa bereik word. Olie uit die Midde-Ooste word
   in Rotterdam via 'n uitgebreide pypleidingstelsel verder Europa in
   vervoer.

[wysig] Landbou

   Nederlandse landbouprodukte, soos kaas en blomme is oor die hele wêreld
   bekend en vorm 'n belangrike uitvoerproduk. In die Westland word groot
   hoeveelhede vrugte in kasse verbou, in die suide en ooste van die land
   word groot hoeveelhede vee aangehou.

[wysig] Grondstowwe

   Nederland beskik oor steenkool-, aardolie- en veral aardgasreserwes.
   Die aardgasveld in Slochteren behoort tot die grootste in die wêreld en
   Nederland beset 'n 20e plek op die lys van lande met die grootste
   gasreserwes. Dit is 'n belangrike nasionale inkomstebron en gasleidinge
   vanuit Slochteren loop tot in Italië.

   'n Ander grondstof wat 'n rol in die industrie speel is sout. Dit word
   gewin rondom Hengelo en is 'n bron van chloor vir die chemiese
   industrie.

[wysig] Kommunikasie

   Die telefoonnetwerk is in hande van 'n voormalig staatsbedryf, KPN.
   Omdat dit feitelik 'n monopolie is, is daar wetgewing wat ander
   maatskappye regte toestaan om teen 'n wetlike tarief toegang tot die
   fisieke telefoonlyne te verkry, waardeur op hulle eie netwerke hulle
   eie dienste aan kan bied. Die telefoonnetwerk bestaan vir ongeveer 25%
   uit digitale ISDN-lyne en vir 75% uit tradisionele analoë lyne.

   Nederland het ook 'n groot aantal selfoongebruikers, 11 miljoen. 5
   selfoonnetwerke bestaan vir mobiele GSM-kommunikasie.

   Televisie gaan vir die grootste deel via analoog (PAL) deur middel van
   kabel. Die proses van digitalisering is in aan die gang maar die wet
   van die remmende voorsprong is hier van toepassing, dit word ernstig
   gehinder deur die relatief goeie kwaliteit beeld wat die analoë
   televisiekabels lewer.

   Internet is vandag danksy 'n groot aantal verskaffers wat lae pryse
   veroorsaak het grotendeels breëband via televisiekabel en ADSL, sodat
   ongeveer 60% van die gesinne vandag 'n breëbandaansluiting het. Omdat
   Amsterdam wêreldwyd 'n belangrike knooppunt is, het daar gedurende die
   .com-periode groot hoeveelhede glasvesels in die grond gegaan, wat 'n
   uitgebreide infrastruktuur aan hoofsnelweë opgelewer het, wat op sy
   beurt weer verskaffers van bedienerhuisvesting ("server hosting") na
   Nederland getrek het.

[wysig] Demografie

[wysig] Tale

   Die amptelike taal van Nederland is Nederlands. In die provinsie
   Friesland is Fries 'n amptelike taal, naas Nederlands. Nedersaksies en
   Limburgs geniet erkenning as streekstale. Fries word gepraat in die
   provinsie Friesland, dit word deur so te sê iedereen in die provinsie
   verstaan en ongeveer 'n derde van die bevolking daar as primêre
   omgangstaal gebruik. Die oorgangsgebied tussen die Nederlandse en
   Nedersaksiese taalgebied begin oostelik van die provinsie Utrecht, maar
   Nedersaksies word eintlik net in die mees oostelike dele van die land
   algemeen gepraat. Limburgs word veral in die provinsie Limburg gepraat
   waarby dit in die suidelike deel van die provinsie sterk van Nederlands
   begin afwyk. Hoewel die bespreking van of Limburgs 'n taal of 'n dialek
   is nog voltrek moet word, is die gebruik van Limburgs baie sterk - in
   Limburg word dit gewoonlik as primêre omgangstaal gebruik. Vrywel die
   gehele Nederlandse bevolking praat Nederlands op moedertaalvlak.

   Naas die inheemse tale het Nederland 'n hoop immigrante gekry wat hulle
   tale meegebring het, wat tot gevolg het daar hier en daar bietjie
   Sranan Tongo (= Surinaams), Arabies of Turks gepraat word, veral in die
   grote stede. Gebrekkige kennis van Nederlands in hierdie groepe besorg
   die regering die laatste jare groot hoofbrekens. Die oorsaak hiervan is
   dat 'n groot aantal van die eerste generasie Turkse en Marrokkaanse
   immigrante (wat as gasarbeiders na Nederland gekom het) na selfs
   veertig jaar in Nederland nogsteeds nie die Nederlandse taal magtig is.
   Die kinders van hierdie immigrante leer dan nie in hulle eie ouerhuise
   om Nederlands te praat nie en gevolglik het hulle 'n groot
   taalagterstand as hulle na skool gaan.

[wysig] Kultuur

   Binnestad van Amsterdam
   Binnestad van Amsterdam
   Domtoring in Utrecht
   Domtoring in Utrecht

[wysig] Literatuur

   Die Nederlandse literatuur is tans baie lewendig en trek 'n hoop lesers
   in die binne- en buiteland. Bekende skrywers is onder meer Simon
   Vestdijk, Gerard (van 't) Reve, Harry Mulisch, Cees Noteboom, Willem
   Frederik Hermans, Jan Wolkers, Hella S.Haasse

   Bekende skrywers uit die verlede is Pieter Corneliszoon Hooft, die
   digter Joost van den Vondel, en Multatuli.

[wysig] Film

   Danksy 'n subsidie wat baie effektief geblyk te wees het, het die
   filmindustrie in Nederland die laaste jare besonder sterk gegroei,
   waarby tans (2005) die aantalle films in produksie in die tientalle
   loop. Enkele suksesvolle films van die afgelope jare sluit in Minoes,
   De Tweeling, Pietje Bell, Passievrucht en Zwartboek (Blackbook).

   'n Beroemde Nederlandse film uit die sewentigerjare is Soldaat van
   Oranje van regisseur Paul Verhoeven. Nederlandse regisseurs is ook in
   die Engelstalige mark aktief, 'n voorbeeld van 'n film wat deur 'n
   Nederlandse regisseur Jan de Bont gemaak is, is Speed.

   Ondanks die goeie produksie van Nederlandstalige films is Engelstalige
   films in die bioskope tog in die meerderheid, wat met ondertitels gekyk
   word.

[wysig] Musiek

   Die Nederlandse musiekindustrie gaan tans (2005) 'n rustige periode
   deur. 'n Aantal musiekgroepe het gestop en ander raak uit die mode.
   Baie produktiewe periodes was die begin van die tagtigerjare en halfweg
   die negentigerjare.

   Bekende kunstenaars en groepe van die onlangse verlede sluit in Doe
   Maar, Frank Boeijen, Het Goede Doel, Marco Borsato, Di-Rect, Jan Smit,
   Guus Meeuwis, De Kast, Bløf, Ali B, De jeugd van Tegenwoordig, Stef
   Bos, en Acda en De Munnik.

   Op radiostasies word musiek in verskillende tale gedraai, ook hier is
   Engels sterk verteenwoordig. Die Nederlandstalige aanbod verskil per
   uitsender, op Radio 2 en 100%NL is dit byvoorbeeld 'n groot deel van
   die aanbod, op Sky Radio word Nederlands alleen gehoor as daar 'n groot
   Nederlandstalige treffer is. 'n Ander taal wat reëlmatig gehoor word is
   Fries en ook Italiaans, Frans en Duits is af en toe hoorbaar op die
   radio.

[wysig] Kuns

   Nederland het baie bekende skilders, bekende meesters is onder meer
   Rembrandt van Rijn, Johannes Vermeer, Jan Steen en Vincent van Gogh.
   Bekende kunstenaars uit die resenter tyd is Piet Mondriaan en Maurits
   Escher en die kunsvervalser Han Van Meegeren [1].

[wysig] Vakansiedae

              Datum Afrikaanse naam Nederlandse naam Opmerking
                    1 Januarie Nuwejaarsdag Nieuwjaarsdag
     Maart/April Paasfees Pasen Nederlanders vier Paasfees oor twee dae.
     30 April Koninginnedag Koninginnedag Koninginnedag is oorspronklik
   gevier op die verjaardag van die koningin, maar word deesdae gevier op
   die verjaardag van die gewese Koningingmoeder, Juliana, omdat daar dan
                               beter weer is.
     4 Mei Herdenking vir die Dooies Dodenherdenking Herdenking vir die
            mense wat gesneuwel het in die Tweede Wêreldoorlog.
      5 Mei Bevrydingsdag Bevrijdingsdag Viering van die oorwinning oor
            Duitse magte in 1945 tydens die Tweede Wêreldoorlog.
              40 dae ná Paasfees Hemelvaartdag Hemelvaartsdag
   7 weke ná Paasfees Pinkster Pinksteren Nederlanders vier Pinkster oor
                                  twee dae.
   5 Desember Sinterklaas Sinterklaas Sinterklaas, 'n voorganger van Vader
                     Kersfees gee geskenke vir kinders.
    25 Desember, 26 Desember Kersfees Kerstmis Nederlanders vier Kersfees
                                oor twee dae.
                    31 Desember Ouejaarsdag Oudejaarsdag

[wysig] Sien ook

     * Nederlandse kolonies

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Category:Netherlands
     * Amptelike webwerf van die Nederlandse owerheid
     * CBS - Nederlandse buro van statistiek
     * Reisgids van Nederland
     * CIA Fact Book about Netherlands


   Europese Unie (EU)             Vlag van die Europese Unie
   België | Bulgarye | Ciprus | Denemarke | Duitsland | Estland | Finland
   | Frankryk | Griekeland | Hongarye | Ierland | Italië | Letland |
   Litaue | Luxemburg | Malta | Nederland | Oostenryk |
   Pole | Portugal | Roemenië | Slowakye | Slowenië | Spanje | Swede |
   Tsjeggië | Verenigde Koninkryk

   Kategorieë: Nederland • Lande

