Nedersaksies


   Die Nedersaksiese taalgebied
   Die Nedersaksiese taalgebied

   Nedersaksies of Wes-Nederduits is 'n groep variante van Nederduits wat
   in Noordwes-Duitsland en in die noordooste van Nederland gepraat word.
   In die omgangstaal word na Nedersaksies en Oos-Nederduits dikwels as
   Platduits (Plattdüütsch) verwys. Die Nedersaksiese dialekte in
   Noordoos-Nederland word in Nederlands Nedersaksisch genoem.

   Die uitgestrekte gebied waar Nedersaksies gepraat word, vorm geen
   eenheidstaalgebied nie. Nedersaksies bestaan eerder uit verskillende
   dialekte wat almal deel uitmaak van die Nederduitse dialekkontinuüm.
   Gewoonlik praat elke dorp of stad sy eie variant van Nedersaksies wat
   dikwels ten opsigte van woordeskat en fonetiek duidelik van mekaar
   verskil. Daar is dus honderde dialekte van Nedersaksies.

   Duitsland en Nederland erken Nedersaksies amptelik as streektaal en gee
   beperkte steun daaraan toe, soos geformuleer in hoofstuk 2 van die
   Europese handves vir streek- en minderheidstale. Die taalkode (ISO
   639-2) van Nedersaksies is nds.

   Inhoud

        * 1 Afbakening
        * 2 Dialekte
        * 3 Enkele eienskappe
             + 3.1 Klank
             + 3.2 Grammatika
                  o 3.2.1 Naamwoord
                  o 3.2.2 Voornaamwoorde
                  o 3.2.3 Werkwoorde
        * 4 Eienskappe
        * 5 Stamboom
        * 6 Taalvoorbeelde
             + 6.1 Gebed: Onse Vader
             + 6.2 Gebed: Onse Vader
             + 6.3 Lied: Ain boer wol noar zien noaber tou
        * 7 Eksterne skakels

[wysig] Afbakening

   Die huidige taalgebied van Nederduitse en Nederlandse dialekte. Die
   Nedersaksiese taalgebied behels Noord-Nedersaksies (3), Oosfalies (7)
   en Wesfalies (6) asook die Nedersaksiese taalgebied in Nederland (5)
   Die huidige taalgebied van Nederduitse en Nederlandse dialekte. Die
   Nedersaksiese taalgebied behels Noord-Nedersaksies (3), Oosfalies (7)
   en Wesfalies (6) asook die Nedersaksiese taalgebied in Nederland (5)

   Die Nedersaksiese taalgebied behels Noord-Nedersaksiese, Oosfaliese,
   Wesfaliese en Nedersaksiese dialekte in Nederland. Die grense tussen
   die hoofdialekgroepe word soos volg afgebaken:
     * Wesfalies: Noordoos-Wesfale en Wes-Nedersakse tot by die
       Weserrivier;
     * Oosfalies: Taalgebied oos van die Weserrivier); en
     * Noord-Nedersaksies: Noord-Nedersakse, Hamburg, Bremen en die weste
       van Sleeswyk-Holstein.

   Die isoglosse van die meervoudsvorm van die presens of teenwoordige tyd
   van ons maak (Wes-Nederduits/Nedersaksies: mak(et), Oos-Nederduits:
   make(n)) dien as die taalgrens tussen Nedersaksies (Wes-Nederduits) en
   Oos-Nederduits met die dialekte Mecklenburgs-Voorpommers,
   Mark-Brandenburgs (in die noorde van die huidige deelstaat
   Brandenburg), Middelpommers ('n klein taalgebied langs die Oderrivier)
   en - in historiese opsig - Oos-Pommers (in Agterpommere) en
   Nederpruisies (in Oos- en Wes-Pruise).

   In die suide word Nedersaksies en Hoogduits deur die sogenaamde
   Benrather Linie van mekaar geskei sodat die Wesfaliese taalgebied
   byvoorbeeld tot by Noord-Hessen en die Ruhrgebied strek.

   In die weste grens die Nedersaksiese taalgebied aan Nederfrankies; of
   die laasgenoemde wel by Nederduits gereken moet word of nie bly
   omstrede. Nederfrankies maak in historiese opsig deel uit van die
   Frankiese dialekgroep en word byvoorbeeld in Duisburg, Oberhausen,
   Wesel, Kleve en groot dele van Nederland gepraat.

   In die noorde vorm die linie tussen Eckernförde, Treene en Eider die
   historiese taalgrens wat Nedersaksies van Deens en Noord-Fries skei.
   Vanaf die Middeleeue het die gebied van Sleeswyk egter onder die sterk
   invloed van Nedersaksies gestaan sodat Nedersaksies hier tot die
   stedelike omgangstaal ontwikkel het. Vandag vorm die Deens-Duitse
   grenslyn ook die taalgrens. In die grensgebied word Noord-Fries en
   Suid-Jutlands ('n Deense dialek) nog deur 'n minderheid gepraat.

[wysig] Dialekte

   Vanweë die groot verspreiding van Nedersaksies (in die oudtyd van
   Königsberg tot Spakenburg) het daar verskillende dialekvariante
   ontstaan, wat rofweg in drie hoofgroepe gekategoriseer kan word: die
   oostelike groep (Oos-Duitsland), die noordelike groep
   (Sleeswyk-Holstein, Nedersakse, Groningen, Drenthe, Stellingwerf, Kop
   van Overijssel) en die suidwestelike groep (Westfalen, Twente, Salland,
   Gelderland). In die Liemers word 'n Nederfrankiese dialek gepraat met
   Nedersaksiese invloede; in die Gelderse Vallei word 'n
   Hollands-Nedersaksies oorgangsdialek gepraat. Tot die oostelike groep
   behoort ook Plautdietsch, wat nog op geïsoleerde plekke in Oekraïne,
   Kanada en in die VSA gepraat word.

   In die Middeleeue was Nederduits (Nedersaksies) 'n baie prominente
   taal, wat onder meer gedien het as amptelike voertaal van die Hanse,
   maar in die hoedanigheid later deur Hoogduits verdring is.

[wysig] Enkele eienskappe

   (Nota: hierdie kenmerke is opgeskryf deur 'n moedertaalspreker van
   Salland met Oost-Veluwse en Drentse wortels. Alles wat genoemd word is
   derhalve Nedersaksies, maar hoef nie vir alle dialekte te geld nie (of
   selfs 'n weergawe van "suiver" Sallands te wees nie.)

[wysig] Klank

     * Behoud van die /l/ in -ol(d/t)- groepe waar Nederlands diftongeer
       na ou (old = oud, kold = koud, holt = hout, sien ook plekname soos
       Holten, Oldenzaal en Steenwijkerwold)
     * Die in die Middeleeue ook in Nederlands nog aanwesige /i/ is nog
       nie verbreed na ij nie (kykn = kijken)
     * 'n -n of -ng aan die einde van 'n lettergreep word genasaliseer,
       net soos in Frans. Dit strek ook tot gevalle soos 'jaagn' (jagen),
       wat as /ja:əng(n)/ uitgespreek word
     * Intervokaliese z, g, v val weg met verlenging van de voorgaande
       klinker (wezen → /wên/, wagen → /wa:əng/, Deventer → /Dêmter/).
       Merk op dat die verdwene medeklinker wel invloed uitgeoefen het op
       die medeklinker wat volg: die -n van 'wagen' word deur die -g- 'n
       /ng/, die -n- van 'Deventer' word deur die -v- 'n /m/.
     * Nederlandse en Afrikaanse 'er' → Nedersaksies 'ar' (barg = berg,
       karke = kerk); Nederlands en Afrikaanse 'ui' → Nedersaksiese 'uu'
       of 'oe' → (boek = buik, roete = ruit, uut = uit)
     * 'n -r- aan die einde van 'n woord of voor 'n -t- verloor sy stem en
       word tot 'n soort -h-, net soos in (Brits) Engels (sport /spoht/,
       doar /do:əh/)

[wysig] Grammatika

[wysig] Naamwoord

     * Vroulike selfstandige naamwoorde, veral die met 'n eenlettergrepige
       stam, behou in die enkelvoud 'n uitgang op -e (karke [v] vs. barg
       [m])
     * Selfstandige naamwoorde met 'n o, oo of oe in die stam kry 'n
       umlaut in die verkleinwoord (hoed → huudtien, hond → höndtien, book
       → buukien, bok → bökkien)
     * Stoffelike byvoeglike naamwoorde kry 'n umlaut (holt → höltn =
       hout, houten)

[wysig] Voornaamwoorde

     * Voorwerpvorm van die persoonlike voornaamwoord word gereeld gebruik
       i.p.v. die nederlande 'zich' of Arikaanse '-self' (hee wast 'm =
       hij wast zich = hy was homself)
     * Net soos in Oud-Saksies en Oud-Engels word in sommige streke 'hee'
       vir sowel 'hy' as 'sy' (enkelvoud) gebruik. Dit kan soms tot
       twyfelgevalle lei: wie was wie in 'hee wast 'm'? Hy homself? Sy
       hom?

[wysig] Werkwoorde

     * Die onvoltooide teenwoordige tyd van die reelmatige werkwoord gaan
       in die suidelike Nederlandse dialekte uit op -t in alle persone
       behalwe die eerste enkelvoud: ik warke, ie warkt, hee warkt; wy
       warkt, ule warkt, zy warkt (ik werk etc.). In die noordelike is dit
       in die genoemde gevalle altyd -n
     * Die infinitief het altyd die uitgang -n (kykn = kijken = om te
       kyk), wat onder die invloed van die laatste medeklinker van die
       stam van die werkwoord uitgespreek kan word as /m/ na 'n labiaal
       (loopn) of /ng/ na 'n gutturaal (jaegn)
     * Die derde persoon enkelvoud o.t.t. van 'n sterk werkwoord kry geen
       -t uitgang, maar word gevorm deur die stamklinker te verkort (kykn
       → hee kik = hij kijkt = hy kyk)

[wysig] Eienskappe

   Die Nederfrankies-Nedersaksies-Nederduitse dialekkontinuüm word nie
   gekenmerk deur 'n gemene taalkundige verandering nie maar deur die feit
   dat dit uit Wes-Germaanse tale bestaan wat nie die Hoogduitse
   klankverskuiwing nog die Anglo-Friesiese palatalisering ondergaan het
   nie.

   In die Hoogduitse klankverskuiwing het, /k/, /p/, /t/ in begin posisies
   /(k)x/, /pf/, /ts/ en /x(x)/, /ff/, /ss/ in middel en eind posisies
   geword. Meeste Hoogduitse variëteite het egter nie al die verskuiwings
   volledig ondergaan nie. In Nedersaksies en in Nederfrankies het die ou
   /k/, /p/, /t/ onveranderd gebly, soos byvoorbeeld in die Nederlandse en
   Afrikaanse beter teenoor Duitse besser (Engels better).

   Nederlandse Nedersaksies: Ku'j my verteln wat disse zinne beteakent? Ik
   verstoa naemelik gin Leegduutse taeln.
   Duitse Nedersaksies, Noord-Saksiese dialek: Kannst (du) mi (maal)
   vertellen (~ seggen), wat düsse Satz bedüüdt? Ik verstah näämlich keen
   nedderdüütschen Spraken (~ Talen).
   Oos Nedersaksies, Molotchna Mennonite dialek (Plautdietsch): Kjenne jie
   mie (mol) saje, waut dise Sautz bediet? Ekj vestone nämlich kjeen
   Nadadietsche Sproake.
   Nederlands: Kunt U mij vertellen wat deze zin betekent? Ik versta
   namelijk geen Nederduitse talen.
   Afrikaans: Kan jy my vertel wat hierdie sin beteken? Ek verstaan
   naamlik geen Nederduitse tale nie
   Standaard Duits (Hoogduits): Können Sie mir sagen, was dieser Satz
   bedeutet? Ich verstehe nämlich keine niederdeutschen Sprachen.
   oostelike Jiddisj (Hoogduits): Kenstdu mir sogen woss der saz bedeit?
   Ich verschtei leider nischt [nit] kein niderige Deitsche schprachen.
   (.קענסטו מיר זאגן וואס דער זאטץ באדייט? איך פארשטיי ליידער נישט [ניט]
   קיין נידעריג-דייטשע שפראכעןֿ)
   Skots (Anglo-Friesies): Can ye tell us whit the meanin o this sentence
   is? Ah canna unnerstaund Leich Germanic leids, mynd.
   Engels (Anglo-Friesies): Could you tell me what this sentence means? I
   don't understand Low German languages you see.

[wysig] Stamboom

   Let daarop dat die skeiding tussen subfamilies van Germaans meestal nie
   presies gedefinieer kan word nie; meeste vorm kontinue gradiënte, met
   naburige dialekte wat onderling verstaanbaar is en die wat verder van
   mekaar is nie. In besonder was daar nooit 'n oorspronklike
   "Proto-Nederduits" nie. Die vroegste bekende vorme staan bekend as
   Oud-Nederduits of Oud-Saksies en is vanaf die 8de eeu n.C. gepraat.
     * Nedersaksies (ook Platduits, Plattdeutsch of Plattdüütsch)
          + Wes-Nedersaksies
               o Oosfries Nedersaksies
               o Noordelike Nedersaksies
               o Westfalies (in Wesfale, Duitsland)
               o Oosfaliese taal
               o Nederlandse Nedersaksies
                    # Westerkwartiers
                         @ Kollumerpompsters
                         @ Kollumerlands
                         @ Middaglands
                         @ Midden-Westerkwartiers
                         @ Zuud-Westerkwartiers
                    # Gronings en Noord-Drents
                         @ Hogelandsters
                         @ Stadsgronings
                         @ Westerwolds
                         @ Veenkoloniaals
                         @ Oldambtsters
                    # Stellingwerfs
                    # Midden-Drents
                    # Zuid-Drents
                    # Twents
                    # Twents-Graafschaps
                    # Gelders-Overijssels
                         @ Achterhoeks
                         @ Sallands
                         @ Urkers
                    # Veluws
                         @ Oost-Veluws
                         @ West-Veluws

[wysig] Taalvoorbeelde

[wysig] Gebed: Onse Vader

   (Neder- of Platduits, Nedersakse/Sleeswyk-Holstein)
Unse Vader in' Himmel!
Laat hilligt warrn dienen Namen.
Laat kamen dien Riek.
Laat warrn dienen Willen so as in'n Himmel,
so ok op de Eerd.
Uns' dääglich Brood giff uns vundaag.
Un vergiff uns unse Schuld,
as wi di vergeben hebbt,
de an uns schüllig sünd.
Un laat uns nich versöcht warrn.
Mak uns frie vun dat Böse.

[wysig] Gebed: Onse Vader

   (Nedersaksisch, Veluwe)
Unse Vort dy in de hemel is
Uyw naam woerdt eheyligd.
Uyw koeninkryk kumt.
Uyw wül geschyd up eerde,
soas in de hemel.
Gev uns uns daagliks brood.
en vergev uns unse schülden,
soas ok wy unse schüldenaren vergeven;
En leyd uns ny in versöyking.
Mer verlos uns van et böse.
Want van Uy is et koeninkryk,
de kracht en de heerlikheyd,
tot in de eeuwigheyd.
Amen.

[wysig] Lied: Ain boer wol noar zien noaber tou

   (lied; elke twee reels word 1 keer herhaal - Gronings)
Ain boer wol noar zien noaber tou
Hai, boer, hai!
Zien wief dai wol met hom goan
Dom, dom, dom, dai!

Nee, wief, doe most toeze bliev'n
Hai, boer, hai!
Most spinn'n en naai'n van
Dom, dom, dom, dai!

Dou boer weer in hoeze kwam
Hai, boer, hai!
Zee'e: Wief, wat hestoe wel doan
Dom, dom, dom, dai!

Moar 't wief kreeg tou bèrfestok
Hai, boer, hai!
En sloug hom dou op zien kop
Dom, dom, dom, dai!

En boer gong noar zien noaber kloag'n
Hai, boer, hai!
Mien wief het mie op kop sloag'n
Dom, dom, dom, dai!

En noaber zee: Net ziezo,
Hai, boer, hai!
Mien wief dai dut krek ziezo
Dom, dom, dom, dai!

[wysig] Eksterne skakels

   Wikipedia
   Sien gerus Wikipedia se uitgawe in Nedersaksies

   Wikipedia
   Sien gerus Wikipedia se uitgawe in Nedersaksies

     * sassisch
     * plattmaster
     * platt online
     * Wikipedia in het Nedersaksisch
     * SONT: Streektaal-Organisaties in het Nedersaksisch Taalgebied
     * Streektaal.net: Nedersaksisch
     * Minderheidstalen.pagina.nl - Minderheidstalen bij Startpagina.nl
     * Nedersaksisch.pagina.nl - Nedersaksisch bij Startpagina.nl
     * Myn Veluywse websyde

   Indo-Europese tale: Germaanse tale
         Noord-Germaanse tale:
      Deens | Faroëes | Nynorsk en Bokmål (Noors) | Yslands | Sweeds
          Wes-Germaanse tale:
   Afrikaans | Duits | Engels | Fries | Jiddisj | Luxemburgs | Nederlands
                          | Nedersaksies | Skots
          Oos-Germaanse tale:
                      Boergondies | Goties | Vandaals

   Kategorieë: Natuurlike taal • Nederduitse tale

