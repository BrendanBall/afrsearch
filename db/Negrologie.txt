Negrologie


   Negrologie - Waarom Afrika vergaan is 'n omstrede boek, wat deur die
   Amerikaans-Duitse joernalis en gewese Afrika-redakteur van die
   gesaghebbende Franse koerant Le Monde, Stephen Smith, geskryf en in
   2003 in Frankryk vrygestel is. Stephen Smith het meer as twintig jaar
   se ervaring as Afrika-verslaggewer en word as een van die voorste
   Afrikakenners in Europa beskou.

   Negrologie is in 2004 met die Prix Essai France Télévision 2 vir die
   beste nie-fiksieboek van die jaar bekroon. 'n Afrikaanse vertaling is
   in 2005 deur PRAAG, die Pro-Afrikaanse Aksiegroep, vrygestel.

   Inhoud

        * 1 Kritiek op die Swartbewussynsbeweging
        * 2 Empirie
        * 3 Bibliografie
        * 4 Eksterne skakels

[wysig] Kritiek op die Swartbewussynsbeweging

   Dekades lank het Frankryk se voormalige kolonies as modellande beskou,
   wat gunstig vergelyk het met die res van Afrika. Die krisis in Côte
   d'Ivoire (die voormalige Ivoorkus) het dus as 'n groot skok vir baie
   Franse gekom. Die oorsake van Ivoorkus se neergang is egter té
   ingewikkeld vir Smith sy afhandeling van sowat 250 bladsye.

   Stephen Smith beweer in sy boek, wat in 'n polemiese styl geskryf is,
   dat veral die kultus van Negrologie of Swartbewussyn Afrikane verhoed
   om die oorsake van Afrika se neergang te soek. Hy blameer nie
   kolonialisme en apartheid nie, maar verwyt Europese regerings vir hulle
   geneigdheid om hulp aan die administrasies en elites van Afrikalande te
   verskaf, alhoewel daar geen politieke, sosiale en ekonomiese
   vooruitgang plaasvind nie. Afrikane het volgens hom net verslaaf geraak
   op Europese hulp. Smith konsentreer op die probleme van Franstalige
   Afrikalande, maar lewer ook kommentaar op toestande in Suid-Afrika.

   Die slotsom, waartoe Smith kom, is dat Afrika langsamerhand dood gaan,
   aangesien sy elites en sy bevolkings nie in staat is om die uitdagings
   van modernisering te aanvaar nie.

[wysig] Empirie

   Smith stel ondersoek in na die ontwikkeling van lande soos Ghana en
   Suid-Korea, wat volgens hulle geskiedenis (albei was kolonies en is
   genadeloos uitgebuit en onderdruk) en natuurlike hulpbronne baie
   gunstig met mekaar vergelyk. Ghana het 'n ontwikkelende land gebly,
   terwyl Suid-Korea nou een van die mees ontwikkelde nywerheidslande ter
   wêreld is. Smith blameer die mentaliteit van die Afrika-elites, en haal
   voorbeelde van Frankofone Afrikane aan, wat oor Franse paspoorte beskik
   en 'n luukse lewe in Parys lei, maar ook die tribalisme van Afrikane.

[wysig] Bibliografie

     * Stephen Smith: Negrologie: Pourquoi l'Afrique Meurt. Parys 2003 :
       Calmann-Levy
     * Stephen Smith: Negrologie: Waarom Afrika vergaan. PRAAG
       (Pro-Afrikaanse Aksiegroep) 2005

[wysig] Eksterne skakels

     * Steve Hofmeyr se standpunt oor Negrologie in Die Vrye Afrikaan
     * Danie Goosen reageer in Die Vrye Afrikaan op Steve Hofmeyr se
       resensie

   Kategorie: Nie-fiksie boeke

