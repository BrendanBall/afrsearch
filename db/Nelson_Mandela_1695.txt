Nelson Mandela


   Nelson Mandela
   Nelson Mandela
     __________________________________________________________________

   11de President van Suid-Afrika
   Ampstermyn
   27 April 1994 – 1999
   Vise President(e)   Frederik Willem de Klerk
   Thabo Mbeki
   Voorafgegaan deur Frederik Willem de Klerk
   Opgevolg deur Thabo Mbeki
     __________________________________________________________________

   Gebore 18 Julie 1918
   Mvezo, naby Mthatha, Oos-Kaap, Suid-Afrika
   Politieke party African National Congress

   Nelson Rolihlahla Mandela (Julie 18, 1918) was die eerste staatshoof
   (1994-1999) van 'n volledig demokratiese Suid-Afrika. Hy is in 1999 as
   staatshoof deur Thabo Mbeki opgevolg.

   Inhoud

        * 1 Vroeëre lewe
        * 2 Politieke bedrywighede
        * 3 Arrestasie en gevangesetting
        * 4 Presidentskap
        * 5 Huwelike
        * 6 Sedert vrylating
        * 7 Aftrede
        * 8 Eksterne skakels

[wysig] Vroeëre lewe

   Rolihlala Mandela is op 18 Julie 1918 in Qunu, in die Transkei in die
   destydse Unie van Suid-Afrika, gebore. Op sewejarige leeftyd word hy
   die eerste lid van sy familie wat skool toe gaan. Hier ontvang hy sy
   Engelse noemnaam, "Nelson", van 'n onderwyseres.

   Ná matriek studeer Mandela aan die Universiteit van Fort Hare, waar hy
   Oliver Tambo ontmoet, 'n lewenslange vriend en later kollega in die
   stryd ("struggle") om die bevryding van die agtergeblewe volke van
   Suid-Afrika.

[wysig] Politieke bedrywighede

   Reeds as jeugdige en student verset Mandela hom teen regeringsoptrede
   wat die swart bevolking hul politieke, maatskaplike en ekonomiese regte
   ontneem. In 1942 word Mandela lid van die ANC en, saam met kamerade
   soos Walter Sisulu en Oliver Tambo en verskeie ondersteuners, stig
   hulle in 1944 die ANC Jeugliga.

   Die Afrikaner-beheerde Nasionale Party verkry in 1948 politieke beheer
   en ontwikkel die apartheidsbeleid wat op rasse-segregasie gegrond is.
   Mandela is prominent in die ANC se versetaksie van 1952 asook die
   1955-kongres waartydens die Vryheidshandves aangeneem word.

   Uit die aard van die saak word die opstandelinge telik vervolg. Die
   regspraktyk Mandela & Tambo verleen egter goedkoop en selfs gratis
   regshulp aan swart beskuldigdes, wat andersins sonder enige
   regsverteenwoordiging hoegenaamd in die hof sou moes verskyn.

   Mandela is immer teen gewelddadige verset. Massa-aksie lei daartoe dat
   hy en 150 ander op 5 Desember 1956 in hegtenis geneem en van
   hoogverraad aangekla word. Die verhoor duur 5 jaar tot in 1961, maar al
   die beskuldigdes word vrygespreek.

   In 1960 skiet die SA Polisie na oproeriges in Sharpeville en word die
   ANC en anti-apartheidsgroepe verbied. Ná hierdie gebeurtenis, wat as 'n
   slagting onder die oproeriges beskou word, besluit Mandela en sy
   volgelinge om hulle tot gewapende verset te wend.

[wysig] Arrestasie en gevangesetting

   In 1961 is Mandela leier van die ANC se gewapende vleuel Umkhonto we
   Sizwe.

   Op 5 Augustus 1962 word Mandela in hegtenis geneem, nadat hy vir 17
   maande op vlug was en word te die Johannesburg Fort in gevangenis
   geplaas.

   Op 25 Oktober 1962 is Mandela tot 5 jaar gevangesetting gevonnis en op
   11 Junie 1964 word hy skuldig bevind en uitspraak gelewer betreffende
   sy voorafgaande betrokkenheid in die ANC.

[wysig] Presidentskap

   Nelson Mandela
   Nelson Mandela
     * President van die ANC (Julie 1991 - Desember 1997)
     * Staatspresident van die RSA (Mei 1994 - Junie 1999)

[wysig] Huwelike

   Egskeiding ontbind sy eerste huwelik van 13 jaar met Evelyn Ntoko Mase
   in 1957. Sy tweede huwelik is met Winnie Madikizela, wat na 38 jaar
   eindig met egskeiding in Maart 1996. Die derde huwelik is op 18 Julie
   1998 (Mandela se 80ste veraarsdag) met Graça Machel (weduwee van die
   voormalige Mosambiek president, Samora Machel).

[wysig] Sedert vrylating

   Mandela word gereken as 'n ikoon in Suid-Afrikaanse geskiedenis.
   Versoenend teenoor sy politieke vervolgers, nadat hy 27 jaar gevange
   gehou is te Robbeneiland, tree hy op as patriarg om wêreldwyd respek te
   ontlok vir sy leierskap. Sy aansien styg ook onder die wit Afrikaanse
   bevolking in Suid-Afrika, tradisioneel Nasionale Party-ondersteuners,
   wat hom in die apartheidsjare as "vyand" tipeer het.

   Saam met F.W. de Klerk ontvang Mandela die Nobelprys vir vrede
   gedurende 1993.

[wysig] Aftrede

   Ontluik as voorspraak vir 'n verskeidenheid menseregte-organisasies en
   bedrywighede gerig op maatskaplike werksaamhede.

   Gedurende Mei 2004 tree hy op in die afvaardiging wat die RSA by FIFA
   verteenwoordig om die Wêreldbeker-sokkertoernooi in 2010 aan te bied.
   Die Suid-Afrikaanse afvaardiging is suksesvol en Mandela word in
   hierdie opsig beskou as 'n sleutelfiguur.

   Mandela kondig op 1 Junie 2004 aan dat hy uit die openbare oog tree "om
   te gaan rus" -- hy benodig meer tyd om saam met sy familie deur te
   bring, privaat te wees en sy boek te voltooi. Ook wil hy nog meer
   leeswerk onderneem.

[wysig] Eksterne skakels

     * http://www.anc.org.za/people/mandela.html
     * http://www.dailypast.com/africa/mandela.shtml
     * Nelson Mandela Videos

     Vooraf gegaan deur:
   Frederik Willem de Klerk
                           President van Suid-Afrika
                           1994-1999                Opgevolg deur:
                                                    Thabo Mbeki
   Presidente van Suid-Afrika
    1961-1994  seremonieel: Charles Robberts Swart | Jozua François Naudé
   (waarnemend) | Jacobus Johannes Fouché | Nicolaas Johannes Diederichs |
   Marais Viljoen (waarnemend) | John Vorster | Marais Viljoen |
   uitvoerend: Pieter Willem Botha | Frederik Willem de Klerk
    1994–  Nelson Mandela | Thabo Mbeki

   Wikiquote het 'n versameling aanhalings deur of oor Nelson Mandela.
   Kategorieë: Suid-Afrikaanse anti-apartheidsaktiviste • Suid-Afrikaanse
   politici

