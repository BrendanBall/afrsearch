Neologisme


   'n Neologisme (Grieks νεολογισμός ("νέος" [neos] = nuut; "λόγος"
   [logos] = woord) met 'n Latynse uitgang - die nuwe woordvorming) is 'n
   leksikale item, wat binne 'n bepaalde tydperk in 'n taalgemeenskap
   ontstaan, grootskaals deur sy sprekers gebruik word en uiteindelik in
   die woordeboeke, wat die woordeskat van hierdie taal kodifiseer, gelys
   word.

   'n Belangrike kenmerk van 'n neologisme is dat hy vir 'n tyd lank deur
   die sprekers as nuut ervaar word. Watter leksikale items as neologismes
   beskou word, hang onder meer af van die tydpunt wanneer die woordeskat
   van 'n taal bekyk of ondersoek word. Gewoonlik staan taalpuriste
   skepties teenoor neologismes en beskou dit as 'n verbastering van die
   taal. Hierdie soort vrese is egter meesal ongegrond, aangesien die
   neologismes óf as nuwe woordvormings aanvaar word óf vinnig weer
   verdwyn. Die vaktaal van die rekenaarwetenskap is 'n goeie voorbeeld
   vir die nuttigheid van neologismes.

   Neologismes word in die standardwoordeboeke van die betrokke taal
   gelys, alhoewel daar vir baie tale spesiale woordeboeke is wat net
   hierdie deel van die woordeskat as inskrywings het.

[wysig] Eksterne skakels

     * Ideesamkeit - die nuwe woordvorming "Mitmach-woordeboeke" (Duits)

   Kategorie: Taalkunde

