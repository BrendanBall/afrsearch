Neon



                              fluoor – neon

            Ne
            Ar


              Neon in die periodieke tabel

                                                 Volledige tabel

                                                                   General
                                         Naam, Simbool, Getal Neon, Ne, 10
                                                  Chemiese reeks Edelgasse
                                    Groep, Periode, Blok 18 (VIIIA), 2 , p
                              Digtheid, Hardheid 0.8999 kg/m^3 (273K), NVT
                                                        Voorkoms kleurloos
                                                           Atoomeienskappe
                                                    Atoomgewig 20.1797 ame
                                      Atoomradius (ber.) geen data (38) pm
                                                    Kovalente radius 69 pm
                                               van der Waals radius 154 pm
                                             Elektronkonfigurasie [He]2s^2
                                              e^− e per energievlak 2, 8
                                  Oksidasietoestande (Oksied) 0 (onbekend)
                                  Kristalstruktuur kubies vlak gesentreerd
                                                        Fisiese eienskappe
                                  Toestand van materie Gas (nie-magneties)
                                           Smeltpunt 24.56 K (-248.59 °C)
                                            Kookpunt 27.07 K (-246.08 °C)
                                    Molêre volume 13.23 ×10^−6 m^3/mol
                                           Verdampingswarmte 1.7326 kJ/mol
                                             Smeltingswarmte 0.3317 kJ/mol
                                                        Dampdruk Geen Data
                                     Spoed van klank 435 m/s teen 273.15 K
                                                                  Algemeen
                                             Elektronegatiwiteit Geen Data
                                 Spesifieke warmtekapasiteit 1030 J/(kg*K)
                                    Elektriese geleidingsvermoë Geen Data
                                 Termiese geleidingsvermoë 0.0493 W/(m*K)
                                  1^ste ionisasie potensiaal 2080.7 kJ/mol
                                   2^de ionisasie potensiaal 3952.3 kJ/mol
                                     3^de ionisasie potensiaal 6122 kJ/mol
                                     4^de ionisasie potensiaal 9371 kJ/mol
                                    5^th ionisasie potensiaal 12177 kJ/mol
                                    6^th ionisasie potensiaal 15238 kJ/mol
                                    7^th ionisasie potensiaal 19999 kJ/mol
                                  8^th ionisasie potensiaal 23069.5 kJ/mol
                                                     Mees stabiele isotope

                             iso    NV   Langste t [1/2] is 3.38 m (Ne-24)
                            ^20Ne 90.48% Ne is stabiel met 10 neutrone
                            ^21Ne 0.27%  Ne is stabiel met 11 neutrone
                            ^22Ne 9.25%  Ne is stabiel met 12 neutrone

                         SI units & STD word gebruik tensy anders vermeld.

   Neon is die chemiese element in die periodieke tabel met die simbool Ne
   en atoomgetal van 10.

   Neon is 'n kleurlose, byna inerte edelgas en straal 'n kenmerkende rooi
   gloed af wanneer dit in vakuum-ontladingsbuise en neonlampe gebruik
   word en word in spoorhoeveelhede in lug aangetref.

   Inhoud

        * 1 Kenmerkende eienskappe
        * 2 Aanwendings
        * 3 Geskiedenis
        * 4 Verspreiding
        * 5 Verbindings
        * 6 Isotope
        * 7 Sien ook
        * 8 Verwysings
        * 9 Eksterne skakels

[wysig] Kenmerkende eienskappe

   Neon is die tweede ligste edelgas, gloei rooierig-oranje in 'n
   vakuum-ontladingsbuis en het 'n verkoelingskapasiteit wat 40 keer hoër
   is as vloeibare helium en 3 keer hoër as vloeibare waterstof (op 'n per
   eenheidsvolume basis). Vir die meeste aanwendings is dit 'n minder duur
   verkoelingsmiddel as helium. Neon se ontlading teen normale spannings
   en strome is die mees intenste van al die seldsame gasse.

[wysig] Aanwendings

   Neon se chemiese simbool uigebeeld in 'n Neonlamp
   Neon se chemiese simbool uigebeeld in 'n Neonlamp

   Die rooi-oranje kleur wat neon uitstraal in 'n neonlamp word algemeen
   gebruik om reklametekens te maak. Neon word ook gebruik om na hierdie
   tipe ligte in reklametekens te verwys al word baie ander gasse gebruik
   om verskillende ligkleure te skep. Ander gebruike:
     * hoë spanningsverklikkers
     * weerligafweerders
     * golfmeterbuise
     * televisiebuise
     * Neon en helium word ook gebruik om 'n tipe gaslaser te maak.

   Vloeibare neon word ook kommersiëel gebruik as 'n ekonomiese
   kriogeniese verkoelingsmiddel.

[wysig] Geskiedenis

   Neon (Grieks neos wat nuut beteken) is ontdek deur William Ramsay en
   Morris Travers in 1898.

[wysig] Verspreiding

   Neon word gewoonlik aangetref in die vorm van 'n gas met molekules wat
   bestaan uit 'n enkele neon-atoom. Neon is 'n seldsame gas wat in die
   Aarde se atmosfeer aangetref word in 'n konsentrasie van 1 deel ver
   elke 65 000 dele en word geproduseer deur die superverkoeling van lug
   en fraksionele distillasie om dit van die res van die vloeistof te
   skei.

[wysig] Verbindings

   Selfs al is neon vir alle praktiese doeleindes 'n inerte element, kan
   dit wel eksotiese verbindings met fluoor in die laboratorium vorm. Dit
   is nie verseker bekend of hierdie of enige ander verbinding van neon
   natuurlik bestaan nie maar daar is tog bewyse dat dit dalk so mag wees.
   Die ione, Ne^+, (NeAr)^+, (NeH)^+ en (HeNe^+), is al ook waargeneem
   tydens optiese en massa spektrometrie-navorsing. Neon vorm ook verder
   'n onstabiele hidraat.

[wysig] Isotope

   Neon het drie stabiele isotope: Ne-20 (90.48%), Ne-21 (0.27%) en Ne-22
   (9.25%). Ne-21 en Ne-22 is nukleogenies en die variasies in hul
   verspreiding word goed verstaan. In kontras daarmee is Ne-20 nie bekend
   as 'n nukleogeen nie en is daar 'n omstrede debat oor die variasie in
   sy verspreiding op Aarde.

   Die vernaamste kernreaksies wat neon-isotope vrystel is neutron
   emissie, alfaverval-reaksies van Mg-24 en Mg-25 wat Ne-21 en Ne-22
   respektiewelik produseer. Die alfa partikels word verkry van
   uraan-reeks vervalkettings, terwyl die neutrone meestal geproduseer
   word deur sekondêre van die alfa partikels. Die netto resultaat is 'n
   neiging tot laer Ne-20/Ne-22 verhoudings en hoër Ne-21/Ne-22
   verhoudings wat waargeneem word in uraanryke rotse soos graniet.
   Isotoop analise van blootgestelde aardsgesteentes het die kosmogeniese
   produksie van Ne-21 bevestig. Hierdie isotoop ontstaan weens
   splinterreaksies op Mg, Na, Si en Al. Deur die drie isotope te
   analiseer kan die kosmogeniese komponent ontderskei word van die
   magmatiese- en nukleogeniese neon. Dit dui daarop dat neon 'n nuttige
   hulpmiddel sal wees in die bepalingvan kosmiese
   blootstellingsouderdomme van oppervlakrotse en meteoriete.

   Soortgelyk aan Xenon, kan waargeneem word dat die neon-inhoud in
   monsters van vulkaniese gasse ryk is in Ne-20, sowel as nukleogeniese
   Ne-21, relatief tot die Ne-22 inhoud. Die verspreiding van neon-isotope
   wat teenwoordig is in hierdie monsters dui op 'n nie-atmosferiese bron
   van neon. Die Ne-20 verrykte komponente word toegeskryf aan eksotiese,
   seldsame oergas komponente in die aarde, wat moontlik sy oorsprong van
   die son af het. Verhoogde Ne-20 verspreidings is al ook in diamante
   gevind wat verdere aanduidings is dat daar 'n reservoir op aarde
   bestaan van neon wat sy oorsprong in die son het.

[wysig] Sien ook

     * Neon tetra

[wysig] Verwysings

     * Los Alamos National Laboratory – Neon

[wysig] Eksterne skakels

     * WebElements.com – Neon
     * EnvironmentalChemistry.com – Neon
     * It's Elemental – Neon

   Kategorie: Chemiese elemente

