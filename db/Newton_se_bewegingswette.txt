Newton se bewegingswette


   Newton se Eerste en Tweede wette in Latyn uit die oorspronklike 1687
   uitgawe van die Principia Mathematica.
   Newton se Eerste en Tweede wette in Latyn uit die oorspronklike 1687
   uitgawe van die Principia Mathematica.

   Newton se bewegingswette bestaan uit drie natuurwette wat 'n direkte
   verwantskap verskaf tussen die krag wat op 'n liggaam uitgeoefen word
   en die beweging van daardie liggaam. Hulle is eerste deur Sir Isaac
   Newton saamgestel in sy werk Philosophiae Naturalis Principia
   Mathematica (1687). Die wette vorm die basis vir klassieke meganika en
   Newton het dit self gebruik om baie waarnemings oor die beweging van
   fisiese voorwerpe te verduidelik. In die derde volume van die teks het
   hy aangetoon hoe hierdie wette saam met sy universele swaartekragwet
   Kepler se planetêre bewegingswette kon verklaar.

   Die tradisionele uitdrukking van die drie wette lui as volg:
    1. 'n Fisiese liggaam sal in rus bly of aanhou om teen 'n konstante
       snelheid te beweeg tensy 'n netto krag daarop uitwerk.
    2. Die netto krag op 'n liggaam is gelykstaande aan sy massa
       vermenigvuldig met sy versnelling.
    3. Vir elke aksie is daar 'n gelyke en teenoorgestelde reaksie.

[wysig] Besonderhede oor die wette

   Newton se bewegingswette beskryf die versnelling van partiekels met
   massa. In moderne taal kan die wette as volg uitgedruk word:

   Eerste Wet
          As geen netto krag op 'n partiekel uitgeoefen word nie, dan is
          dit moontlik om 'n stel verwysingsraamwerke te kies (die
          traagheidsverwysingsraamwerke) soos waargeneem vanaf die
          partiekel in beweging waar die partiekel beweeg sonder enige
          verandering in snelheid. Hierdie wet word dikwels vereenvoudig
          deur te sê: "'n Voorwerp sal in rus bly of aanhou om teen 'n
          konstante snelheid te beweeg tensy 'n ongebalanseerde uitwendige
          krag daarop uitwerk."

   Tweede Wet
          Soos waargeneem vanaf 'n traagheisverwysingsraamwerk is die
          netto krag op 'n partiekel eweredig aan die tydsgebonde tempo
          van verandering van sy lineêre momentum: F = d[mv] / dt.
          Momentum is die produk van massa en snelheid. Wanneer die massa
          konstant is, kan hierdie wet vereenvoudig word na F = ma (die
          netto krag wat op 'n liggaam uitwerk is gelykstaande aan die
          massa van die liggaam vermenigvuldig met sy versnelling).

   Derde Wet
          Wanneer 'n partikel A 'n krag op 'n ander partiekel B uitoefen,
          oefen B tergelykertyd 'n gelykstaande krag op A in die
          teenoorgestelde rigting uit. Die sterk vorm van die wet
          postuleer verder dat hierdie twee kragte in dieselfde lyn werk.
          Hierdie wet word dikwels vereenvoudig na die sin "Elke aksie het
          'n gelyke en teenoorgestelde reaksie".

   In die gegewe interpretasie word aangeneem dat massa, versnelling en
   belangriker, krag uitwendig gedefinieerde groothede is. Hierdie is die
   mees algemeenste interpretasie: 'n mens kan die wette as 'n definisie
   van hierdie groothede beskou. Neem kennis dat die tweede wet slegs
   geldig is as die waarneming gemaak word vanaf 'n traagheidsraamwerk en
   aangesien 'n traagheidsraamwerk gedefinieer word deur die eerste wet is
   'n bewys van die eerste wet wat berus op die tweede wet 'n logiese
   fout.

[wysig] Newton se eerste wet: wet van traagheid

     Lex I: Corpus omne perseverare in statu suo quiescendi vel movendi
     uniformiter in directum, nisi quatenus a viribus impressis cogitur
     statum illum mutare.

     Elke liggaam volhou in sy rustoestand of om uniform reguit vorentoe
     te beweeg behalwe as dit gedwing word om sy toestand te verander
     deur 'n krag daarop.^[1]

   Hierdie wet word ook die traagheidswet genoem.

   Soos deur Newton geformuleer, is die eerste wet meer van 'n spesiale
   geval van die tweede wet. Newton het sy wette in volgorde gerangskik
   vir 'n goeie rede (sien Gailili & Tseitlin 2003).^[2] Die eerste wet
   stel basies die verwysingsraamwerk daar waarvoor die ander wette van
   toepassing is, die sogenaamde traagheidsraamwerke. Om te verstaan
   waarom dit nodig is kan 'n mens dink aan 'n bal wat in rus is binne in
   'n versnellende liggaam: 'n vliegtuig op 'n aanloopbaan is 'n voldoende
   voorbeeld. Vanuit die perspektief van enigeen binne in die vliegtuig
   (dit wil sê vanuit die vliegtuig se verwysingsraamwerk) sal dit voorkom
   asof die bal agteruit beweeg soos die vliegtuig vorentoe versnel
   (dieselfde gevoel word deur passasiers ervaar wat in hulle sitplekke
   vasgedruk word wanneer die vliegtuig vernsel). Uit die oogpunt van die
   passasiers is dit teenstrydig met Newton se tweede wet aangesien daar
   skynbaar geen krag op die bal uitgeoefen word wat veroorsaak dat dit
   beweeg nie. Die rede hiervoor is egter nie 'n teenstrydigheid nie omdat
   Newton se tweede wet (onveranderd) nie op die situasie van toepassing
   is nie. Dit is daarom belangrik om vas te stel wanneer die verskeie
   wette van toepassing is aldan nie aangesien hulle nie in alle gevalle
   geld nie.

   Op 'n meer tegniese punt, alhoewel Newton se wette nie van toepassing
   is op verwysingsraamwerke buite die traagheidsraamwerke nie, soos in
   die geval van die versnellende vliegtuig, kan hulle gewysig word om wel
   van toepassing te wees deur die toevoeging van 'n "denkbeeldige krag"
   wat op die hele stelsel uitwerk: basies deur 'n krag toe te voeg wat
   die onverklaarde beweging van voorwerpe binne daardie stelsel verlklaar
   (soos in die geval van die bal wat beweeg sonder 'n waarneembare krag
   in die voorbeeld hierbo).

   Die netto krag op 'n voorwerp is die vektorsom van al die kragte wat op
   daardie voorwerp uitgeoefen word. Newton se eerste wet stel dat as die
   som nul is, sal die bewegingstoestand van daardie voorwerp nie verander
   nie. Die volgende twee punte word in wese gestel:
     * 'n Voorwerp wat nie beweeg nie sal nie beweeg totdat 'n netto krag
       daarop uitgeoefen word nie.

     * 'n Voorwerp wat beweeg sal nie sy snelheid verander (versnel) nie
       totdat 'n netto krag daarop uitwerk nie.

   Die eerste punt is vir die meeste mense vanselfsprekend, maar die
   tweede vereis om deeglik deurdink te word aangesien ons nie in die
   alledaagse lewe dinge ervaar wat vir ewig aanhou beweeg nie (behalwe
   hemelliggame). As 'n mes 'n yshokkieskyf oor 'n tafel laat gly beweeg
   dit nie vir altyd nie, dit word stadiger en kom uiteindelik tot
   stilstand. Maar volgens Newton se wet is dit omdat daar 'n uitwendige
   krag daarop uitoefen en daardie krag is inderdaad die wrywingskrag
   tussen die tafel en die skyf wat in die teenoorgestelde rigting as die
   beweging uitgeoefen word. Dit is hierdie krag wat veroorsaak dat die
   voorwerp tot stilstand gebring word. In die afwesigheid van so 'n krag
   soos benader word deur 'n skyf op ys, sal die skyf nie tot stilstand
   kom nie. Newton se eerste wet is basies 'n herhaling in ander woorde
   van wat Galileo reeds waargeneem het.

   Dit verskil van Aristoteles se siening dat alle voorwerpe 'n natuurlike
   plek in die heelal het. Aristoteles het geglo dat swaar voorwerpe soos
   rotse op die aarde wou rus en dat ligte voorwerpe soos rook in die lug
   wou rus en dat sterre in die hemel wou bly. 'n Sleutelverskil tussen
   Galileo se idee en Aristoteles s'n is dat Galileo besef het dat krag
   wat op 'n liggaam uitwerk versnelling bepaal het en nie snelheid nie.
   Hierdie insig het gelei tot Newton se eerste wet wat beteken dat geen
   krag geen versnelling beteken nie en daarom dat 'n liggaam sy snelheid
   sal behou.

   Die traagheidswet het is skynbaar onafhanklik deur verskeie natuur-
   filosowe en wetenskaplikes bedink. Die traagheid tot beweging is in die
   3^de eeu v.C. der die Sjinese filosoof Mo Tzu en in die 11^de eeu deur
   die Moslem wetenskaplike, Alhazen^[3] en Avicenna^[4] beskryf. Die
   17^de eeuse filosoof René Descartes het ook die wet geformuleer maar
   geen eksperimente uitgevoer om dit te bevestig nie.

   Daar is geen perfekte demonstrasie van die wet nie, aangesien wrywing
   gewoonlik as 'n krag op 'n bewegende liggaam teenwoordig is en selfs in
   die ruimteis daar swaartekrag wat op voorwerpe uitwerk, die wet dien
   egter om die basiese oorsake van veranderinge in 'n voorwerp se
   beweging aan te toon.
   Kategorieë: Meganika • Fisika

