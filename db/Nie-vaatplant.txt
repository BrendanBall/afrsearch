Nie-vaatplant


                      ?
   Nie-vaatplant plant
   'n thallose lewermos, Lunularia cruciata
   'n thallose lewermos, Lunularia cruciata
         Wetenskaplike klassifikasie

   Ryk:       Plantae
   (unranked) Nie-vaatplante

                                  Afdelings

   Eenvoudige nie-vaatplante
     Groen alge
   Komplekse nie-vaatplante
     Bryophyta, mosses
     Hepaticophyta, lewermosse
     Anthocerotophyta, horingblad

   Nie-vaatplante is 'n algemene term vir die plante (insluitend
   groenalge) sonder 'n vaatstelsel (xileem en floëem). Alhoewel
   nie-vaatplante hierdie besondere weefsels ontbreek beskik 'n aantal
   nie-vaatplante oor weefsel wat spesiaal aangepas is vir die vervoer van
   water.^[1]

   Nie-vaatplante het geen wortels of stamme nie aangesien die strukture
   deur vaatweefsel gedefinieer word. Die lobbe (geronde dele) van
   lewermosse kan wel soos blare lyk, maar dit is nie ware blare nie,
   aangesien dit geen xileem of floëem bevat nie. Op soortgelyke wyse het
   mosse en alge nie sulke weefsels nie.^[1]

[wysig] Nie-vaatplantgroepe

   Die term nie-vaatplant word nie meer in wetenskaplike benaming bebruik
   nie. Nie-vaatplant sluit twee onderskeibare verwante groepe in:
     * Briofiete - die Bryophyta (mosse), die Hepaticophyta (lewermosse),
       en die Anthocerotophyta (horingblad). In die groepe is die primêre
       plante die haploïede gametofiete, met slegs die diploïede gedeelte
       wat aan die sporofiet, wat uit 'n steel en sporangium bestaan,
       geheg is. Omdat die plante watergeleidende weefsel ontbreek, kan
       hulle niue die strukturele kompleksiteit en grootte van meeste
       vaatplante bereik nie.
     * Alge - veral groenalge. Onlangse ondersoeke het aangetoon dat die
       alge in werklikheid uit verskeie onverwante groepe bestaan. Dit
       blyk dat gemene eienskappe soos 'n waterhabitat en fotosintese
       misleidende aanduiders van 'n naby-verwantskap was. Slegs die
       groenalge word steeds as familie van die plante beskou.

   Beide die groepe word met tye as "laerplante" beskryf; die term "laer"
   verwys na die plante se status as die vroegste plante om te ontwikkel
   het. Die term is egter nie eksak nie, aangesien dit baie keer ook
   gebruik word om sommige vaatplante, naamlik die varings en
   varingverwante plante aan te dui.

   In die verlede het die term nie-vaatplant alle alge ingesluit en soms
   ook die swamme.^[2] Vandag word erken dat die groepe nie nabyverwant is
   aan plante nieen dat hulle biologies baie van plante verskil.

[wysig] Kyk ook

     * Vaatplant

[wysig] Verwysings

    1. ^ ^1,0 ^1,1 The McGraw-Hill Higher Education, Non-vascular Plants,
       Besoek op 4 Augustus 2007
    2. ^ Sien byvoorbeeld die volgende voorbleed van die gebruik: The
       California Native Plant Society (CNPS), Statement of Policy -
       Nonvascular Plants, Adopted March 1992, Besoek op 4 Augustus 2007

   Kategorie: Nie-vaatplante

