Niersteen


   Nierstene, is vastestof neerslae van opgeloste minerale in uriene wat
   in die nier of ureter gevind word. Hulle wissel in groottes van so
   klein as 'n korreltjie sand tot so groot as 'n grondboontjie. Nierstene
   verlaat tipies die liggaam saam met die urienestroom; as hulle groot
   word bevoor uitskeiding (in millimeter ordegroottes), kan die
   verstopping van 'n ureter voorkom en kan die ophoop van uriene baie pyn
   veroorsaak wat oor die algemeen in die sy, laer buik en lies gevoel kan
   word. Daar bestaan geen verband tussen nierstene en galstene nie.

   Inhoud

        * 1 Oorsake
        * 2 Simptome
        * 3 Ondersoek en diagnose
        * 4 Behandeling

[wysig] Oorsake

   Stervormige steen uit die blaas
   Stervormige steen uit die blaas

   Konvensionele wysheid het tot dusver aangedui dat die inname van te
   veel kalsium die ontwikkeling van nierstene kan vererger, aangesien die
   meeste nierstene bestaan uit kalsiumoksalaat. Daar bestaan egter sterk
   bewyse wat aandui dat lae-kalsium diëte verbind kan word met 'n hoër
   risiko dat ironies genoeg 'n laer risiko kan meebring. Die redes
   hiervoor lê waarskynlik by die suurgehalte van die uriene.

   Ander soorte nierstene sluit in struwiet (magnesium-, ammonium- en
   fosfaatbevattende stene), uriensuur, kalsiumfosfaat of sistien (slegs
   aangetref by mense wat ly aan sistinurië). Die vorming van
   struwietstene word verbind met die teenwoordigheid van bakterieë wat
   ureum afbreek, gewoonlik Proteus mirabilis (ook Klebsiella, Serratia,
   Providencia spesies) wat ureum kan afbreek na ammoniak, wat 'n gunstige
   omgewing skep vir die vorming van struwiet. 'n Gebrek aan die proteïen
   calgranulin word dikwels blameer vir die vorming van
   kalsiumoksalaatstene.

[wysig] Simptome

   Nierstene is gewoonlik asimptomaties totdat hulle die vloei van uriene
   belemmer. Simptome kan akute pyn in die sy, naarheid en braking,
   rusteloosheid, dowwe pyn, hematuria en moontlik ook koors as infeksie
   voorgekom het. Die pyn word dikwels beskryf as van die ergste wat 'n
   pasiënt kan ervaar. Die pyn kan gewoonlik toegeskryf word aan die
   teenwoordigheid van die steen in die urieneleier en nie soos algemeen
   geglo word in die urienebuis en laer geslagsdele nie.

   Sommige pasiënte toon geen simptome totdat hulle uriene bloederig
   vertoon nie—wat die eerste tekens van 'n niersteen kan wees. Die
   hoeveelheid bloed mag dalk nie voldoende wees om te kan sien nie en
   daarom kan die eerste aanduidings 'n mikroskopiese ontleding van die
   bloed wees om die teenwoordigheid van rooibloedselle in die uriene vas
   te stel.

[wysig] Ondersoek en diagnose

   Staghorn calculus
   Staghorn calculus

   Diagnose word gewoonlik uitgevoer op die basis van die ligging en graad
   van die pyn. Radiologiese skandering word gebruik om die diagnose te
   bevestig en 'n aantal ander toetse kan gedoen word om te help met die
   vasstelling van die moontlike oorsaak en die gevolge van die steen.
   Ultraklank skandering is ook nuttig aangesien dit kan help om die
   teenwoordigheid van hidronefrose (swelling van die nier wat daarop dui
   dat die steen die vloei van uriene belemmer). Dit sal ook die ongeveer
   10% stene aandui wat nie voldoende kalsium bevat om op x-strale
   raakgesien te word nie.

   Die relatiewe digte kalsium maak die nierstene minder deurlaatbaar vir
   X-strale en kan daarom op die manier opgespoor word. Dit kan opgevolg
   word deur 'n binne-aarse urogram wat ongeveer 50ml van 'n spesiale
   kleurstof behels wat in die bloedstroom ingespuit word en wat in deur
   die niere uitgeskei word. Die digtheid van die stof help om die stene
   uit te lig op 'n herhaalde X-straal skandering. Die stene kan ook
   opgespoor word deur 'n retrograde urogram waar 'n soortgelyke kleurstof
   direk in die urieneleieropening in die blaas ingespuit word deur 'n
   snykundige. Berekende tomogrofie, 'n gespesialiseerde X-straaltegniek,
   kan by sekere mense (met allergie of nierskade) 'n meer gewenste
   ondersoektegniek wees. Die meeste soorte nierstene is opspoorbaar met
   laasgenoemde tegniek.

   Ondersoeke wat tipies uitgevoer word sluit in:
     * 'n Mikroskopiese studie van die uriene, wat die teenwoordigheid van
       enige proteïene, rooibloedselle en ander soorte selle en kristalle,
       kan aandui.
     * Kweektoetse van 'n urienemonster om urieninfeksie uit te sluit
       (hetsy as 'n differensiële oorsaak van 'n pasiënt se pyn of as
       sekondêr tot die teenwoordigheid van die steen)
     * Bloedtoetse: Volledige bloedtelling vir die teenwoordigheid van 'n
       verhoogde Witbloedselle (Neutrophilia) wat op infeksie dui, die
       nagan van die urienfunksie en of verhoogde kalsiumvlakke in die
       bloed bestaan (hiperkalsemie).
     * 24 uur urienemonstering om die totale daaglikse urienkalsium,
       oksalaat en fosfaat te meet.

[wysig] Behandeling

   Stene kleiner as 5 mm sal gewoonlik spontaan uitgeskei word, die
   oorgrootte meerderheid stene van groter as 6 mm sal egter 'n vorm van
   ingryping vereis, veral as die steen vassteek en aanhoudende blokkasie
   en/of infeksie van die urienbuis meebring.

   Die behandeling van die pyn wat deur nierstene veroorsaak word wissel
   van land tot land en selfs van geneesheer tot geneesheer, maar kan
   dikwels binne-aarse medikasie verg (bv. narkotiese- of nie-steroïede
   anti-inflammatoriese middels) in akute gevalle of in geval van minder
   ernstige pyn kan soortgelyke medikasie mondelings toegedien word vir
   buitepasiënte.

   In baie gevalle kan nie indringende uitwendige skokgolflitotripsie
   gebruik word. Andersins word die een of ander vorm van indringende
   prosedure vereis; benaderings sluit in ureteroskopiese fragmentasie (of
   eenvoudige ontrekking in 'n mandjie indien moontlik) deur gebruik te
   maak van laser, ultraklank of meganiese (pneumaties, skokgolf) vorme
   van energie om die stene op te breek.
   Kategorie: Geneeskunde

