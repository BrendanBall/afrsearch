Nieu-Engeland


   CAPTION: Nieu-Engeland

   Ligging van Nieu-Engeland
   Ligging van Nieu-Engeland
   Politieke geskiedenis
   Geoktrooieer as Plymouthse Raad vir Nieu-Engeland 1620
   Gevorm as die Verenigde Kolonies van Nieu-Engeland 1643
   Gevorm as Dominium van Nieu-Engeland 1686
   Toelating tot die VSA
    - Connecticut
    - Maine
    - Massachusetts
    - New Hampshire
    - Rhode Island
    - Vermont
    - 9 Januarie 1788 (5de)
    - 15 Maart 1820 (23ste)
    - 6 Februarie 1788 (6de)
    - 21 Junie 1788 (9de)
    - 29 Mei 1790 (13de)
    - 4 Maart 1791 (14de)
   Statistieke gegewens
   Grootste stad Boston
   VSA-deelstate Connecticut, Maine, Massachusetts, New Hampshire, Rhode
   Island en Vermont
   Oppervlak
    - Totaal
   181 440 vk km
   Bevolking
    - Totaal (2006)
    - Bevolkingsdigtheid
   13 922 517
   76,7 mense per vk km

   Nieu-Engeland is 'n gebied in die noordoostelike Verenigde State van
   Amerika met sowat 14 miljoen inwoners, wat deur die deelstate
   Connecticut, Maine, Massachusetts, New Hampshire, Rhode Island en
   Vermont gevorm word. Die klimaat is kontinentaal en vogtig, die grond
   is egter nie baie geskik vir landbou nie. Die Nieu-Engelandstate is
   bekend vir die pragtige kleure wat sy bosgebiede in die najaar (Indian
   Summer) vertoon. Sneeuval in die winter maak die gebied geskik vir
   wintersport. Toerisme en nuwe tegnologiese nywerhede het die
   tradisionele tekstiel- en ander nywerhede lankal vervang. Die
   belangrikste ekonomiese en kulturele sentrum is die stad Boston
   (Massachusetts).

[wysig] Geskiedenis

   Boston word as die kulturele en historiese hoofstad van Nieu-Engeland
   beskou
   Boston word as die kulturele en historiese hoofstad van Nieu-Engeland
   beskou

   Setlaars van die Britse Eilande het hulle sedert die vroeë 17de eeu
   langs die Atlantiese kus gevestig. In die periode tussen die stigting
   van Jamestown in 1607 en die Amerikaanse Onafhanklikheidsverklaring in
   die laat 18de eeu het die bevolking tot sowat vier miljoen mense
   gestyg, waarvan 90 persent van Engelse, Skotse en Ierse afkoms was.

   Van die vroegste Engelse nedersettings in Nieu-Engeland is in 1620 deur
   die Pelgrimvaders (Engels: Pilgrim Fathers) gestig, wat met hul skip
   Mayflower in die Massachusettsbaai, naby die huidige stad Plymouth,
   geland het. In die 17de eeu het Boston tot die belangrikste seehawe van
   Noord-Amerika ontwikkel, en dit was ook die plek waar met die beroemde
   Boston Tea Party in die jaar 1773 die Amerikaanse Rewolusionêre Oorlog
   'n aanvang geneem het. In die tydperk tussen 1620 en 1640 het meer as
   15 000 setlaars op sowat 200 skepe na Nieu-Engeland geseil, en in die
   laasgenoemde jaar het die bevolking tot 25 000 mense gegroei. Die
   meeste immigrante het hulle aanvanklik in Massachusetts gevestig, maar
   klein gemeenskappe het op soek na goedkoper land of meer vryhede in
   noordelike en suidelike rigting verhuis. Danksy hierdie setlaars is die
   kolonie Connecticut in 1634 gestig, terwyl ander immigrante na Maine en
   Rhode Island getrek het. Weens die felle weerstand van die plaaslike
   Eerste Nasies het gebiede soos New Hampshire aanvanklik net stadigaan
   ontwikkel.

   Nieu-Engeland was 'n gepaste naam vir die gebied, aangesien die meeste
   setlaars van Engelse afkoms was. Van hulle het die meeste van die
   oostelike graafskappe (East Anglia) gekom, 'n vesting van die destydse
   Engelse puritanisme.

   Die Nieu-Engelandstate word tans as die mees progressiewe deelstate van
   die VSA beskou, wat op die gebied van politieke en maatskaplike
   hervorming, van die afskaffing van die slawerny tot by die toelating
   van burgerlike verbintenisse, steeds 'n pioniersrol speel. Met die
   tradisionele town meetings - dorpsvergaderings - word 'n element van
   direkte demokrasie bewaar. John Kerry, die Demokratiese Party se
   kandidaat in die presidentsverkiesing van 2004, woon in Boston.

[wysig] Indian Summer

   Die herfskleure van die Indian Summer
   Die herfskleure van die Indian Summer

   Die Indian Summer is die besonderse natuurskouspel van die najaar, wat
   uniek is aan Nieu-Engeland en Kanada. Net in 'n gebied waar daar
   winters met sneeu en koue is, tree hierdie verskynsel op. Hier volg op
   die reënstorms van die somer en die eerste ryp van die najaar 'n
   stabiele hoogdrukstelsel, voordat uiteindelik die winterstorms begin.
   Tydens hierdie "goue herfs" begin die natuur gloei.

   Volgens 'n ou Indiaanse legende is dit die bloed van 'n beer wat gedood
   is en die bome se blare rooi verf. Vir die Indiane van toeka se tyd
   begin in die herfs nie net die oestyd nie, maar ook die jagseisoen en
   die tyd, wanneer die strydbyl opgeneem word.

   Vandag lok die kleureprag toeriste, digters en kunstenaars, al is daar
   nou 'n wetenskaplike verklaring vir die natuurskouspel. Plante
   absorbeer die energie in lig met die groen pigment chlorofil, wat
   tydens die somer in die blare oorheers. In die herfs word die chlorofil
   egter afgebreek, en die ander pigmente, wat in die blare voorkom, tree
   op die voorgrond - met gloeiende kleure van goud, geel, rooi en oranje.

[wysig] Die Franse taal in Nieu-Engeland

   Frans in die Verenigde State
   Frans in die Verenigde State

   In die tydperk tussen 1840 en 1930 vestig hulle sowat 500 000
   Franstalige Kanadese in die Nieu-Engeland-state. Die landbou in Quebec
   kan nie meer voldoende werksgeleenthede vir die groeiemde bevolking
   skep nie, terwyl in die nywerheod van Nieu-Engeland 'n kroniese tekort
   aan werkers ontstaan.

   Die Franse taal word teen die middel van die 20ste eeu nog steeds in
   Nieu-Engeland gebesig, alhoewel die agteruitgang van die tradisionele
   nywerhede en die groei van die tersiêre sektor, wat gepaard gaan met
   maatskaplike veranderings, in 'n toenemende mate tot verengelsing lei.
   Die ou Franstalige woonbuurte begin nou verdwyn.

   Die aantal mense, wat Frans as hulle moedertaal praat, het in
   Nieu-Engeland in die afgelope drie dekades drasties verminder:
   Jaar Moedertaalsprekers
   1970 906 000
   1980 412 000
   1990 339 000
   Kategorieë: Geskiedenis van die Verenigde State • Nieu-Engeland •
   Franse taal

