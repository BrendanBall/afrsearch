Nieu-Frankryk


   Samuel de Champlain se kaart van Nieu-Frankryk, wat in 1612 ontstaan
   het
   Samuel de Champlain se kaart van Nieu-Frankryk, wat in 1612 ontstaan
   het

   Nieu-Frankryk (Frans: La Nouvelle-France) is 'n Franse kolonie in
   Noord-Amerika, wat in die tydperk tussen 1608 en 1763 bestaan en naas
   die gebied van die Sint-Laurensrivier ook die Mississippivallei met
   Louisiana en Akadië ingesluit het.
   Claude Bernou se kaart van Nieu-Frankryk (1681)
   Claude Bernou se kaart van Nieu-Frankryk (1681)

   Jacques Cartier maak namens die Koninkryk van Frankryk reeds in die
   jaar 1534 aanspraak op die gebied langs die Sint-Laurensrivier en
   vernoem dit Nieu-Frankryk. Die Franse kolonisering neem egter eers in
   die jaar 1608 'n aanvang. In hierdie jaar stig die ontdekker Samuel de
   Champlain die hoofstad Quebecstad en word vervolgens as die eerste
   goewerneur benoem.

   Die Franse koning Lodewyk XIV verklaar die kolonie in 1663 tot
   koninklike provinsie, en in 1674 kry die provinsie sy eie regering.

   Nadat vroeër pogings in 1629 en 1711 misluk het, slaag Groot-Brittanje
   in 1759 daarin om die gebied te verower. In die Verdrag van Parys van
   die jaar 1763 erken Frankryk die Britse heerskappy oor die provinsie,
   wat vervolgens vir administratiewe doeleindes in Opper-Kanada en
   Neder-Kanada verdeel is.
   Kategorieë: Frankryk • Geskiedenis • Kanada • Quebec

