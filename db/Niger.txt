Niger


                                             CAPTION: République du Niger


                                      Vlag van Niger Image:nigerarms22.PNG
                                        (In Detail)       (In Detail)

                           Nasionale leuse: Fraternité, Travail, Progrès
                                 (Frans: Broederskap, Arbeid, Vooruitgang)
                                                   image:LocationNiger.png
                   Amptelike taal Frans (amptelik), Hausa, Djerma, Tamajaq
                                      Hoofstad en die grootste stad Niamey
                                                      13°32′N 2°05′E
                                                  President Tandja Mamadou
                                               Eerste Minister Hama Amadou
                                                                      Area
                                                                  - Totaal
                                                           - % water 21ste
                                                            1,267,000 km²
                                                                      .02%
                                                         Bevolkingsgrootte
                                                  - Totaal (2005 skatting)
                                                - Bevolkingsdigtheid 69ste
                                                                11,665,937
                                                                  9,2/km²
                                                                       BBP
                                                           - Totaal (Jaar)
                                                      - BBP/Persoon 136ste
                                                            $8.713 biljoen
                                                                      $800
                                        MOI (2003) 0.281 (177ste) – laag
                                                     Geldeenheid CFA frank
                                                            Tydsone UTC +1
                             Onafhanklikheid 3 Augustus 1960, van Frankryk
                                                   Volkslied La Nigerienne
                                                          Internet TLD .ne
                                                            Skakelkode 227

   Niger is 'n Wes-Afrikaanse sub-Sahara land wat heeltemal afgesluit is
   van die see. Niger verleen sy naam aan die Niger rivier, wat deur die
   gebied vloei, en is ook geleë in die Sahel. Dit grens aan Nigerië en
   Benin in die suide, Burkina Faso en Mali in die weste, Algerië en Libië
   in die noorde en Tsjaad in die ooste. Die hoofstad van die land is
   Niamey.

   Inhoud

        * 1 Geskiedenis van Niger
        * 2 Politiek
        * 3 Onder-afdelings
        * 4 Geografie
        * 5 Verwysings
        * 6 Eksterne skakels

[wysig] Geskiedenis van Niger

   Hoofartikel: Geskiedenis van Niger

   Redelike inligting dui aan dat menslike inwoners die gebied wat vandag
   die amper onbewoonbare Sahara van noordelike Niger geword het, ongeveer
   600 000 jaar gelede bewoon het. Niger was 'n belangrike ekoniemse
   kruispad, en die ryke van Songhai, Mali, Gao, Kanem, and Bornu, asook
   'n aantal Hausa state, het beheer oor gedeeltes van die area
   uitgeoefen.

   Gedurende onlangse eeue, het die nomadiese Tuareg groot konfederasies
   gevorm, suidwaarts gestoot, en, aan die kant van verskeie Hausa state,
   in konflik gekom met die Fulani Ryk van Sokoto, wat beheer van groot
   dele van Hausa gebied verkry het in die laat 18de eeu.

   In die 19de eeu, het kontak met die Weste begin met die verkenning van
   die gebied deur Europese verkenners —noemenswaardig is veral Mungo Park
   (Engels) en Heinrich Barth (Duits)— wat opsoek was na die oorsprong van
   die Niger Rivier. Alhoewel Franse pogings tot pasifisasie voor 1900
   begin het, kon etniese splintergroepe, veral die Tuareg
   woestynbewoners, nie onder beheer gebring word tot 1922 nie, toe Niger
   'n Franse kolonie geword het.

   Niger se koloniale geskiedenis en ontwikkeling parallel die van ander
   Franse Wes-Afrikaanse gebiede. Frans het sy Wes-Afrikaanse kolonies
   bestuur deur 'n goewerneur-generaal in Dakar, Senegal, en goewerneurs
   in die individuele gebiede, insluitend Niger. Saam met die Franse
   burgerskap wat aan die inwoners van die Franse gebiede gegee was, het
   die Franse grondwet ook in 1946 voorsiening gemaak vir die
   desentralisasie van mag en beperkte betrokkenheid in die politieke lewe
   van plaaslike raadgewende samekomste.

   'n Verdere hersiening in die organisasie van oorseese gebiede het
   geskied met die deurvoering van die "Overseas Reform Act"(Loi Cadre)
   van 23 Julie 1956, gevolg deur her-organisatoriese stappe ingestel deur
   die Franse Parlement vroeg in 1957. Hierdie wette het ongelykhede in
   die stemproses verwyder, en ook voorsiening gemaak vir die skepping van
   regeringsorgane, wat individuele gebiede 'n groter mate van
   self-regering verseker het. Na die totstandkoming van die Vyfde Franse
   Republiek op 4 Desember 1958, het Niger 'n outonome staat binne die
   Franse Gemeenskap geword. Gevolg deur volle onafhanklikheid op 3
   Augustus 1960.

[wysig] Politiek

   Hoofartikel: Politiek van Niger

   Niger se nuwe grondwet is goedgekeur in Julie 1999. Dit het die
   semi-presidensiële sisteem van regering van die Desember 1992 grondwet
   (Derde Republiek) herstel, waarin die president van die republiek,
   verkies deur die burgers vir termyn van vyf jaar, en 'n eerste
   minister, wat aangewys word deur die president, oor die uitvoerende mag
   beskik. As 'n refleksie op Niger se toenemende bevolking, is die
   een-kamer Nasionale Vergadering uitgebrei in 2004 tot 113 lede wat vir
   'n vyfjaar termyn verkies word onder 'n meerderheidsisteem van
   verteenwoordiging. Politieke partye moet ten minste 5% van die stemme
   verwerf om 'n setel in die wetgewer te bekom.

   Niger se onafhanklike regstelsel bestaan uit vier hoër howe--die
   Appelhof, die Hooggeregshof, die Hoë Hof vir Justisie, en die
   Grondwetlike Hof.

   Die grondwet maak voorsiening vir die gewilde verkiesing van munisipale
   en plaaslike beamptes, en die eerste suksesvolle munisipale verkiesing
   het plaasgevind op 24 Julie 2004. Die Nasionale Vergadering het in
   Junie 2002 'n reeks desentralisasie wette deurgevoer. As 'n eerste
   stap, sal administratiewe mag verdeel word in 265 kommunes (plaaslike
   rade); en in latere stadiums sal streke en departemente gestig word as
   desentraliseerde entiteite. 'n Nuwe verkiesingsbeleid is aangeneem om
   die desentralisasiekonteks te reflekteer. Die land is tans verdeel in 8
   streke, wat onderverdeel is in 36 distrikte (departemente). Die Hoof
   administrateur (Goewerneur) in elke departement word aangewys deur die
   regering en funksioneer as die plaaslike agent van die sentrale
   owerheid.

   Die huidige regering wat verkies is in Desember 2004, sluit sewe
   politieke partye in. President Mamadou Tandja is herverkies in Desember
   2004, en het Hama Amadou weer aangewys as Eerste Minister. Mahamane
   Ousmane, die hoof van die CDS, is herverkies as die President van die
   Nasionale Vergadering (Parlement) deur sy mede-parlementslede. Die nuwe
   tweede termyn regering van die Vyfde Republiek het die amp betree op 30
   Desember 2002. In Augustus 2002, het 'n reeks onluste binne die weermag
   plaasgevind in Niamey, Diffa, en Nguigmi, maar die regering kon orde
   herstel binne 'n paar dae.

[wysig] Onder-afdelings

   Hoofartikel: Departmente van Niger
     * Agadez
     * Diffa
     * Dosso
     * Maradi
     * Tahoua
     * Tillabéri
     * Zinder

[wysig] Geografie

   Kaart van Niger
   Kaart van Niger

   Hoofartikel: Geografie van Niger

   Niger is 'n Wes-Afrikaanse land wat geheel en al afgesluit is van die
   see, en geleë is langs die grens tussen die Sahara en Sub-Sahara
   streke. Niger se geografiese koördinate is 16°N (Lengtegraad) en 8°E
   (Breedtegraad). Die oppervlakte is 1.267 miljoen km², waarvan 1,266,700
   km² land is en 300 km² water. Dit maak Niger 'n bietjie kleiner as
   tweekeer die grootte van die Amerikaanse Staat van Texas.

   Niger begrens sewe lande aan alle kante, en het 'n totaal van 5,697 km
   van grense. Die langste grens is Tsjaad in die ooste, met 1,175 km. Dit
   word gevolg deur Nigerië in die suide (1,497 km), Algerië in die
   noord-noordweste (956 km), en Mali met 821 km. Niger het klein grense
   in die suid-weste (Burkina Faso met 628 km en Benin met 266 km) en in
   die noord-noordooste (Libië met 354 km).

   Niger se subtropiese klimaat is hoofsaaklik warm en droog, met baie
   woestyngebied. In die verre suide is daar 'n tropiese klimaat aan die
   kante van die Niger rivier. Die terrein is hoofsaaklik woestynvlaktes
   en sand duine, met plat vlaktes in die suide en heuwels in die noorde.

   Die laagste punt is die Niger rivier, met 'n hoogte van 200m bo
   seevlak, en die hoogste punt is Mont Greboun teen 1,944 m.

   Sien ook: Lys van stede in Niger

[wysig] Verwysings

     * Samuel Decalo, Historical Dictionary of Niger, 3rd ed. (Scarecrow
       Press, 1997, ISBN 0-8108-3136-8) - a comprehensive collection of
       Niger topics
     * CIA World Factbook
     * US State Department [1]
     * Unicef Niger statistics

[wysig] Eksterne skakels

   Sjabloon:Sisterlinks Government
     * Niger Assemblee Nationale official site
     * Mission of Niger to the United Nations official site

   Nuus
     * allAfrica - Niger news headline links
     * Nigerportal - Niger web portal on Niger in french

   Overviews
     * BBC News Country Profile - Niger
     * CIA World Factbook - Niger

   Tourism

   Ander
     * How to Give Direct to Address Hunger and Improve Social Conditions
       in Niger
     * Map of Niger with departements
     * Maps of Niger, pictures of Agadez, Tuaregs and handcraft from Niger
     * Anti-slavery.org page on slavery in Niger

   Kategorieë: Niger • Lande

