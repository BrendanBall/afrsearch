Nikkel



   28                         kobalt ← nikkel → koper
    -
   ↑
   Ni
   ↓
   Pd

                                                             periodieke tabel

                                                                  Algemeen
                                       Naam, Simbool, Getal nikkel, Ni, 28
                                             Chemiese reeks oorgangsmetale
                                             Groep, Periode, Blok 10, 4, d
                                                 Voorkoms glansende metaal
                                               Atoommassa 58.6934(2) g/mol
                                       Elektronkonfigurasie [Ar] 3d^8 4s^2
                                            Elektrone per skil 2, 8, 16, 2
                                                        Fisiese Eienskappe
                                                        Toestand vastestof
                                         Digtheid (naby k.t.) 8.908 g/cm³
                                  Vloeistof digtheid teen s.p. 7.81 g/cm³
                                                          Smeltpunt 1728 K
                                                                (1455 °C)
                                                           Kookpunt 3186 K
                                                                (2913 °C)
                                              Smeltingswarmte 17.48 kJ/mol
                                            Verdampingswarmte 377.5 kJ/mol
                                Warmtekapasiteit (25 °C) 26.07 J/(mol·K)

   CAPTION: Dampdruk

                                     P/Pa    1    10  100  1 k  10 k 100 k
                                   teen T/K 1783 1950 2154 2410 2741 3184

                                                           Atoomeienskappe
                                   Kristalstruktuur kubies vlakgesentreerd
                                                   Oksidasietoestande 2, 3
                                                       (swak basis oksied)
                              Elektronegatiwiteit 1.91 (Skaal van Pauling)
                                                       Ionisasie energieë
                                                 (meer) 1ste: 737.1 kJ/mol
                                                        2de: 1753.0 kJ/mol
                                                         3rde: 3395 kJ/mol
                                                        Atoomradius 135 pm
                                                 Atoomradius (ber.) 149 pm
                                                   Kovalente radius 121 pm
                                               Van der Waals radius 163 pm
                                                                   Diverse
                                    Magnetiese rangskikking ferromagneties
                                 Elektriese weerstand (20 °C) 69.3 nΩ·m
                          Termiese geleidingsvermoë (300 K) 90.9 W/(m·K)
                              Termiese uitsetting (25 °C) 13.4 µm/(m·K)
                               Spoed van klank (dun staaf) (k.t.) 4900 m/s
                                                  Young se modulus 200 GPa
                                                       Skuifmodulus 76 GPa
                                                      Massamodulus 180 GPa
                                                    Poissonverhouding 0.31
                                                      Mohs se hardheid 4.0
                                                  Vickers hardheid 638 MPa
                                                  Brinell hardheid 700 MPa
                                              CAS-registernommer 7440-02-0
                                                        Vernaamste isotope

                  CAPTION: Hoofartikel: Isotope van nikkel

                           iso    NV    halfleeftyd VM    VE (MeV)    VP
                          ^56Ni sin     6.075 d     ε   -            ^56Co
                                                    γ   0.158, 0.811 -
                          ^58Ni 68.077% Ni is stabiel met 30 neutrone
                          ^59Ni sin     76000 j     ε   -            ^59Co
                          ^60Ni 26.233% Ni is stabiel met 32 neutrone
                          ^61Ni 1.14%   Ni is stabiel met 33 neutrone
                          ^62Ni 3.634%  Ni is stabiel met 34 neutrone
                          ^63Ni sin     100.1 j     β^- 0.0669       ^63Cu
                          ^64Ni 0.926%  Ni is stabiel met 36 neutrone

                                                                Verwysings

   Nikkel is 'n metaalagtige chemiese element in die periodieke tabel met
   die simbool Ni en atoomgetal van 28.

   Inhoud

        * 1 Kenmerkende eienskappe
        * 2 Aanwendings
        * 3 Geskiedenis
        * 4 Biologiese rol
        * 5 Verspreiding
        * 6 Ontginning en suiwering
        * 7 Verbindings
        * 8 Isotope
        * 9 Voorsorgmaatreëls
        * 10 Verwysings
        * 11 Notas
        * 12 Eksterne skakel

[wysig] Kenmerkende eienskappe

   Nikkel is 'n silwerwit metaal wat 'n hoë glans aanneem wanneer dit
   gepoleer word. Dit behoort tot die ystergroep, is hard en smee- en
   pletbaar. Dit kom gewoonlik in verbinding met swael in milleriet, met
   arseen in die mineraal nikkoliet en met arseen sowel as swael in
   nikkelglans.

   Vanweë sy duursaamheid in lug en sy weerstand tot oksidasie word Nikkel
   word gebruik vir kleiner muntstukke, die platering van yster en
   geelkoper ens., vir die vervaardiging van chemise apparatuur en in
   sekere legerings. Dit is magtenies en word dikwels saam met kobalt
   gevind. Beide hierdie materiale kom ook in meteorietiese yster voor.
   Die hoof gebruike van Nikkel is in legerings.

   Die mees algemene oksidasietoestand van nikkel is +2, maar 0, +1 en +3
   Nikkelkomplekse word ook aangetref.

[wysig] Aanwendings

   Ongeveer 65 persent van die Nikkel wat in die Westerse Wêreld verbruik
   word, is in die vorm van austenietiese vlekvrye staal. 'n Verdere 12
   persent word gebruik in superlegerings. Die oorblywende 23% van die
   verbruik word verdeel tussen legeringstaal, herlaaibare batterye,
   kataliste en ander chemikalieë, munte, gietery produkte en platering.
   Die grootste verbruiker van nikkel is Japan wat ongeveer 169 600 ton
   per jaar verbruik (2005).

   Gebruike sluit in:
     * Vlekvrye staal en ander korrosie-bestande legerings.
     * Nikkelstaal wat gebruik word vir pantserplate en diefstal bestande
       brandkluise.
     * Die legering bekend as Alnico word in magnete gebruik.
     * Mu-metaal het 'n besondere hoë magnetiese deurdringingsvermoë en
       word gebruik om magnetiese velde af te skerm.
     * Monel is 'n koper-nikkel legering wat 'n hoë weerstand tot korrosie
       het en word gebruik in skeepskroewe, kombuisgereedskap en pypwerk
       in die chemiese nywerheid.
     * Smart wire of vormgeheue legerings word in robotika aangewend.
     * Herlaaibare Batterye soos nikkelmetaalhidried-batterye en
       nikkelkadmium-batterye.
     * Muntstukke. In die Verenigde State en Kanada word nikkel in die
       vyf-Sent munt gebruik.
     * Word gebruik in elektroplatering.
     * Word gebruik om kroesies vir laboratoriumgebruik te vervaardig.
     * Fyn verdeelde nikkel dien as 'n katalis vir hidrogenasie van
       onversadigde olies.

[wysig] Geskiedenis

   Die gebruik van nikkel dateer reeds uit antieke tye en kan so ver as
   die jaar 3500 v.C. teruggespoor word. Bronse uit die hedendaagse Sirië
   het 'n nikkel inhoud van soveel as twee persent gehad. Daar bestaan
   verder ook Sjinese geskrifte wat aan die hand doen dat wit koper in die
   Ooste gebruik is tussen 1400 en 1700 v.C. Omdat die ertse van nikkel
   egter maklik verwar is met die ertse van silwer is dit nie moontlik om
   met sekerheid te kan sê tot watter mate dit in die antieke tye
   doelbewus gebruik is nie.

   Minerale wat nikkel bevat (bv. kupfernikkel of vals koper) het waarde
   gehad in die groen kleur wat dit aan glas verleen het. In 1751 het
   Baron Axel Frederick Cronstedt probeer om koper uit kupfernikkel (nou
   nikkoliet genoem) te onttrek en het in plaas daarvan 'n wit metaal
   verkry wat hy nikkel genoem het.

   Die eerste nikkel muntstuk van die suiwer metaal is in 1881 vervaardig.

[wysig] Biologiese rol

   Baie maar nie alle hidrogenase bevat nikkel saam met yster-sulfaat
   komplekse. Nikkelkerne is 'n algemene element va hidrogenase waarvan
   die doel is om te oksideer eerder as om waterstof vry te stel. Die
   nikkelkern kom voor asof dit veranderinge in oksidasietoestand
   ondergaan en bewys is al voorgelê dat die nikkelkern dalk die aktiewe
   dele van hierdie ensieme is.

   'n Nikkel-tetrapirrool koensiem, Co-F430, is teenwoordig in die metiel
   CoM reduktase en in metanogeniese bakterieë. Die tetrapirrool is 'n
   intermediêre struktuur tussen profirien en korrien. Veranderings in
   redokstoestand tesame met verandering in nikkel koördinasie, is
   onlangse waargeneem.

   Daar is ook 'n nikkelbevattende koolstofmonoksied dehidrogenase. Min is
   bekend oor die struktuur van die nikkelkompleks. Uit onlangse studies
   op kuikens en rotte wil dit voorkom asof nikkel 'n noodsaaklike rol in
   korrekte lewerfunksie speel.

[wysig] Verspreiding

   Die meerderheid nikkel wat gemyn word is afkomstig van twee soorte
   ertsneerslae. Die eerste is lateriete waar die hoofsaaklikste
   ertsminerale limoniet: (Fe,Ni)O(OH) en garnieriet ('n hidreerde nikkel
   silikaat): (Ni,Mg)[3]Si[2]O[5](OH). Die tweede is magmatiese
   sulfiedneerslae waar die hoofertsmineraal pentlandiet: (Ni,Fe))[9]S[8]
   is.

   Die Sudbury omgewing van Ontario, Kanada vervaardig omtrent 30 persent
   van die wêreld se nikkelvoorsiening. Die Sudbury neerslag is geleë in
   'n gebied waar daar bewyse is van 'n massiewe meteorietimpak tydens die
   vroeëre geologiese geskiedenis van die Aarde. Ander neerslae kan elders
   in Kanada gevind word asook in Rusland, New Caledonia, Australië, Kuba
   en Indonesië. Die neerslae in tropiese gebiede is tipies lateriete wat
   ontstaan het as gevolg van die intense verwering van vulkaniese rotse
   en die daaropvolgende konsentrasie van die nikkel bevattende oksied en
   silikaat minerale.

   Op grond van geofisiese bewyse word daar gespekuleer dat die meeste
   nikkel op Aarde in die Aardkors gekonsentreer is.

[wysig] Ontginning en suiwering

   Nikkel kan deur middel van ekstraktiewe metallurgie ontgin word.
   Oksiehidroksied ertse word hidrometallurgies behandel en sulfiedertse
   word pirometallurgies of hidrometallurgies behandel. Sulfiederts
   konsentrate word vervaardig deur van die skuimflotasie gebruik te maak.

   Nikkel word vanuit sy ertse ontgin deur van konvensionele rooster en
   reduksieprosesse gebruik te maak wat 'n metaal van >95% suiwerheid
   oplewer. Finale suiwering tot >99.99% word bereik deur die Nikkel met
   koolstofmonoksied te laat reageer om Nikkelkarboniel te vorm. Die
   produk gas word in 'n groot verhitte kamer ingelaat waar derduisende
   klein nikkelsfere voortdurend in beweging gehou word. Die
   Nikkelkarboniel ontbind en slaan suiwer nikkel op die nikkelsfere neer.
   Die koolstofmonoksied wat vrygestel word, word dan weer hersirkuleer.

   Die grootste nikkelprodusent is Rusland waar daar jaarliks ongeveer 267
   000 ton nikkel ontgin word. Australië en Kanada is die tweede en derde
   grootste vervaardigers met 207 en 189.3 duisend ton per jaar
   respektiewelik.

[wysig] Verbindings

     * Kamasiet is 'n legering van yster en nikkel wat natuurlik voorkom.
       Gewoonlik in die verhoudings 90:10 tot 95:5, daar kan egter ander
       onsuiwerhede soos kobalt en koolstof ook teenwoordig wees. Kamasiet
       kom voor in nikkel-yster legerings.

[wysig] Isotope

   Nikkel in die natuur bestaan uit 5 stabiele isotope; 58-Ni, 60-Ni,
   61-Ni, 62-Ni en 64-Ni met 58-Ni wat die meeste voorkom (68.077%). 18
   radio-isotope is al geëien met die mees stabiele daarvan 59-Ni met 'n
   halfleeftyd van 76 000 jaar, 63-Ni met 'n halfleeftyd van 100.1 jaar en
   56-Ni met 'n halfleeftyd van 6.077 dae. Al die oorblywende
   radio-aktiewe isotope het halfleeftye van minder as 60 uur en die
   oorgrote meerderheid daarvan het halfleeftye van minder as 30 sekondes.
   Hierdie element het ook 1 meta-toestand.

   Nikkel-56 word in groot hoeveelhede in tipe Ia Supernovas gevorm. Die
   vorm van die ligkurwe van hierdie supernovas stem ooreen met die verval
   van nikkel-56 na kobalt-56 en daarna na yster-56.

   Nikkel-59 is 'n langlewende kosmogeniese radionuklied met 'n
   halfleeftyd van 76 000 jaar. ^59Ni vind baie toepassings in
   isotoopgeologie. ^59Ni is al gebruik om die die aardouderdom van
   meteoriete te bepaal en om die natuurlike verspreiding van elemente in
   buiteruimse stof, ys en sediment te bepaal. Nikkel-60 is die
   dogterproduk van die uitgestorwe radionuklied ^60Fe (halfleeftyd = 1.5
   Miljoer jaar). Omdat die uitgestorwe radionuklied ^60Fe so 'n lang
   halfleeftyd het, sou die teenwoordigheid daarvan in die materiale van
   die sonnestelsel teen konsentrasies wat hoog genoeg is, waarneembare
   variasies in die isotoopsamestelling van ^60Ni gehad het. Die
   natuurlike verspreiding van ^60Ni in buiteruimse materiaal mag dus dalk
   heelwat insig verskaf tot die ontstaan van die sonnestelsel en die
   vroeëre geskiedenis daarvan.

   Die isotope van Nikkel wissel in atoommassa van 48 ame (^48Ni) tot 78
   ame (^78Ni). Nikkel-78 se halfleeftyd was onlangs gemeet as 110
   millisekondes en daar word geglo dat dit 'n belangrike isotoop is
   betrokke by supernova nukleosintese van elemente swaarder as yster.[1]

[wysig] Voorsorgmaatreëls

   Blootstelling aan nikkelmetaal en oplosbare verbindings daarvan behoort
   nie 0.05 mg/cm³ in nikkelekwivalente per 40 uur week te oorskry nie.
   Daar word vermoed dat Nikkelsulfied-damp en -stof kankerwekkend kan
   wees asook 'n verskeidenheid ander nikkelverbindings.

   Nikkelkarboniel, [Ni(CO)[4]], is 'n uiters giftige gas. Die toksisiteit
   van metaalkarboniele is 'n funksie van die giftigheid van 'n metaal
   asook die karboniel se vermoë om baie giftige koolstofmonoksiedgas af
   te gee. Dit is ook plofbaar in lug.

   Sensitiewe indiwidue mag allergiese reaksies toon wanneer die metaal
   met hul vel in aanraking kom. Die hoeveelheid nikkel in produkte wat
   met die menslike vel in aanraking kom word deur die Europese Unie
   gereguleer.

[wysig] Verwysings

     * Los Alamos Nasionale Laboratorium – Nikkel

[wysig] Notas

     * Produksie en verbruiksyfers is afkomstig van, The Economist: Pocket
       World in Figures 2005, Profile Books (2005), ISBN 1-86197-799-9

[wysig] Eksterne skakel

     * WebElements.com – Ni
     * Artikel in Nature oor nikkel wat deur euro-munte afgeskei word
     * London Metaalbeurs
     * IARC Monograph "Nickel and Nickel compounds"

   Kategorie: Chemiese elemente

