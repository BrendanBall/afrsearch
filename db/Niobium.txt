Niobium



   41                     sirkonium ← niobium → molibdeen
    V
   ↑
   Nb
   ↓
   Ta

                                                             periodieke tabel

                                                                  Algemeen
                                      Naam, Simbool, Getal niobium, Nb, 41
                                             Chemiese reeks oorgangsmetale
                                              Groep, Periode, Blok 5, 5, d
                                                       Voorkoms metaalgrys
                                             Atoommassa 92.90638 (2) g/mol
                                       Elektronkonfigurasie [Kr] 4d^4 5s^1
                                        Elektrone per skil 2, 8, 18, 12, 1
                                                        Fisiese Eienskappe
                                                        Toestand vastestof
                                          Digtheid (naby k.t.) 8.57 g/cm³
                                                          Smeltpunt 2750 K
                                                                (2477 °C)
                                                           Kookpunt 5017 K
                                                                (4744 °C)
                                                 Smeltingswarmte 30 kJ/mol
                                            Verdampingswarmte 689.9 kJ/mol
                                Warmtekapasiteit (25 °C) 24.60 J/(mol·K)

   CAPTION: Dampdruk

                                     P/Pa    1    10  100  1 k  10 k 100 k
                                   teen T/K 2942 3207 3524 3910 4393 5013

                                                           Atoomeienskappe
                                   Kristalstruktuur kubies vlakgesentreerd
                                                   Oksidasietoestande 5, 3
                                                      (effens suur oksied)
                               Elektronegatiwiteit 1.6 (Skaal van Pauling)
                                                       Ionisasie energieë
                                                 (meer) 1ste: 652.1 kJ/mol
                                                          2de: 1380 kJ/mol
                                                         3rde: 2416 kJ/mol
                                                        Atoomradius 145 pm
                                                 Atoomradius (ber.) 198 pm
                                                   Kovalente radius 137 pm
                                                                   Diverse
                                         Magnetiese rangskikking geen data
                                  Elektriese weerstand (20 °C) 152 nΩ·m
                          Termiese geleidingsvermoë (300 K) 53.7 W/(m·K)
                               Termiese uitsetting (25 °C) 7.3 µm/(m·K)
                             Spoed van klank (dun staaf) (20 °C) 3480 m/s
                                                  Young se modulus 105 GPa
                                                       Skuifmodulus 38 GPa
                                                      Massamodulus 170 GPa
                                                    Poissonverhouding 0.40
                                                      Mohs se hardheid 6.0
                                                 Vickers hardheid 1320 MPa
                                                  Brinell hardheid 736 MPa
                                              CAS-registernommer 7440-03-1
                                                        Vernaamste isotope

                  CAPTION: Hoofartikel: Isotope van Niobium

                             iso    NV  halfleeftyd VM    VE (MeV)    VP
                            ^91Nb  sin  6.8×10^2 y  e   -            ^91Zr
                            ^91mNb sin  60.86 d     IO  0.104e       ^91Nb
                            ^92Nb  sin  10.15 d     e   -            ^92Zr
                                                    ?   0.934        -
                            ^92Nb  sin  3.47×10^7y  e   -            ^92Zr
                                                    ?   0.561, 0.934 -
                            ^93Nb  100% Nb is stabiel met 52 neutrone
                            ^93mNb sin  16.13 y     IO  0.031e       ^93Nb
                            ^94Nb  sin  2.03×10^4 y ß^- 0.471        ^94Mo
                                                    ?   0.702, 0.871 -
                            ^95Nb  sin  34.991 d    ß^- 0.159        ^95Mo
                                                    ?   0.765        -
                            ^95mNb sin  3.61 d      IO  0.235        ^95Nb

                                                                Verwysings

   Niobium is 'n chemiese element in die periodieke tabel met die simbool
   Nb en atoomgetal van 41. Niobium is 'n seldsame sagte, grys, pletbare
   oorgangsmetaal wat in die mineraal niobiet aangetref word en word
   gebruik in verskeie legerings. Die bekendste legerings word gebruik om
   spesiale staalsoorte en sterk sweislaste te vervaardig. Niobium is
   ontdek in verskeie minerale ontdek wat aanvanklik as kolumbiete bekend
   gestaan het, nou niobiet genoem.

   Inhoud

        * 1 Kenmerkende eienskappe
        * 2 Gebruike
        * 3 Geskiedenis
        * 4 Verspreiding

[wysig] Kenmerkende eienskappe

   Niobiem is 'n blink grys, pletbare metaal wat 'n blouerige tint verkry
   wanneer dit by kamertemperatuur vir 'n verlengde periode aan lug
   blootgestel word. Niobium se chemiese eienskappe is bykans identies aan
   dié van tantaal, wat reg onder niobium op die periodieke tabel voorkom.

   Wanneer dit verwerk word moet niobium onder 'n beskermende atmosfeer
   geplaas word selfs by lae temperature. Die metaal begin om in lug by
   200 °C te oksideer; met mees algemene oksidasietoestande van +3 en +5.
   Ander toestande is wel ook bekend.

[wysig] Gebruike

   Niobium het 'n aantal gebruike: dit is 'n bestandeel van sommige
   vlekvrye staalsoorte en in sommige nie-yster metaallegerings. Hierdie
   legerings is baie sterk en word dikwels gebruik in die konstruksie van
   pyplyne. Ander gebruike sluit in:
     * Die metaal het 'n lae vangsdeursnee vir termiese neutrone en word
       dus in die kernnywerheid gebruik;
     * Dit word ook in stawe vir boogsweiswerk van gestabiliseerde
       vlekvrye staalsoorte gebruik.
     * Betekenisvolle hoeveelhede niobium in die vorm van hoë-suiwerheid
       ferronobium en nikkel-niobium word in nikkel-, kobalt- en
       ystergebaseerde superlegerings ingesluit wat op hul beurt gebruik
       word vir toepassings soos straalenjinonderdele, vuurpylonderdele en
       in hittebestande en verbrandingstoerusting.
     * Niobium word ondersoek as 'n alternatief vir die gebruik van
       tantaal in kapasitore.
     * Omdat niobium-metaal en sommige van sy legerings fisiologies inert
       (en dus hipoallergenies) is, word hulle gebruik in juwele en in
       mediese toestelle soos pasaangeërs. Niobium metaal wat behandel
       word met natriumhidroksied vorm 'n poreuse laag wat osseintegrasie
       aanhelp.^[1]
     * Saam met titaan, tantaal en aluminium kan Niobium ook elektries
       verhit en geanodiseer word na 'n wye verskeidenheid kleure deur van
       'n proses gebruik te maak wat bekend staan as reaktiewe
       metaalanodisering. Dit maak die metaal aantreklik vir gebruik in
       juweliersware.
     * Niobium kan ook by glas gevoeg word om 'n hoër refraksie-indeks te
       verkry, 'n eienskap wat belangrik is in die optiese nywerheid om
       dunner brilglase moontlik te maak.
     * In 2005 het Sierra-Leone 'n muntstuk gemaak ter ere van Pous
       Johannes Paulus die Tweede wat bestaan het uit 24-karaat goud
       omring met 'n purper getinte Niobiumring.

   Niobium word 'n supergeleier by kriogeniese temperature. By
   atmosferiese druk het dit die hoogste kritieke temperatuur van die
   suiwer element supergeleiers: 9.3 K. Niobium het ook die grootste
   magnetiese penetrasie-diepte van enige element. Verder is dit een van
   slegs drie suiwer element supergeleiers (vanadium en tegnesium is die
   ander twee) wat Tipe II supergeleiers is, wat beteken dat dit 'n
   supergeleier bly wanneer dit blootgestel word aan sterk magnetiese
   velde. Niobium-tin en niobium-titaanlegerings word gebruik vir drade in
   supergeleiermagnete wat in staat is om buitengewoon sterk magnetiese
   velde te produseer. Niobium word ook in die suiwer vorm gebruik om
   supergeleidende komponente vir partikelversnellers te vervaardig.

[wysig] Geskiedenis

   Niobium se naam is afkomstig uit Griekse mitologie en is vernoem na
   Niobe, die dogter van Tantalus. Die element is in 1801 deur Charles
   Hatchett ontdek. Hatchett het niobium in kolumbiet-erts ontdek wat in
   die 1750's deur John Winthrop, die eerste goewerneur van Connecticut na
   Engeland gestuur is. Daar het baie verwarring ontstaan oor die verskil
   tussen die nou-verwante niobium en tantaal en die probleem is eers in
   1846 opgelos deur Heinrich Rose en Jean Charles Galissard wat die
   element toe herontdek het. Omdat Rose nie bewus was van Hatchett se
   werk nie, het hy die element 'n ander naam, Niobium gegee. In 1864 was
   Christian Blomstrand die eerste gewees om die suiwer metaal voor te
   berei deur niobiumchloried in 'n waterstof atmosfeer te reduseer.

   Kolumbium (simbool Cb) was die aanvanklike naam wat Hatchett aan die
   element gegee het, maar Internasionale Vereniging van Suiwer en
   Toegepaste Chemie (IUPAC) het "niobium" as die amptelike naam vir
   element 41 in 1950 aanvaar meer as 'n 100 jaar na die omstredenheid
   ontstaan het.

[wysig] Verspreiding

   Niobium metaal
   Niobium metaal

   Die element word nooit in sy suiwer vorm in die natuur aangetref nie,
   maar kom wel voor in die minerale kolumbiet ((Fe,Mn)(Nb,Ta)[2]O[6]),
   kolumbiet-tantaliet oftewel koltan ((Fe,Mn)(Ta,Nb)[2]O[6]), pirochlore
   ((Na,Ca)[2]Nb[2]O[6]OH,F) en eukseniet
   ((Y,Ca,Ce,U,Th)(Nb,Ta,Ti)[2]O[6]).

   Niobium bevattende minerale bevat ook dikwels tantaal. Groot neerslae
   niobxium is gevind saam met karbonatiet (koolstof-silikaat vulkaniese
   rotse) en ook as 'n bestandeel van pirochlore. Brisilië en Kanada is
   die hoofvervaardigers van niobium mineraalkonsentraat en groot reserwes
   bestaan ook in Nigerië, Kongo en in Rusland.
   Kategorie: Chemiese elemente

