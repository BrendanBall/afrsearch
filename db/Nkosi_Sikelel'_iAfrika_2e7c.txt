Nkosi Sikelel' iAfrika


   Nkosi Sikelel' iAfrika is 'n gebed-lied wat in Afrika en veral
   Suid-Afrika as kerkgesang en lied met politiese bybetekenis gebruik is.

   Inhoud

        * 1 Ontstaan
        * 2 Die Xhosa-weergawe
        * 3 'n Afrikaanse weergawe van die lied
        * 4 Tydlyn van Nkosi Sikelel' iAfrika
        * 5 Eksterne skakels en bronne

[wysig] Ontstaan

   Aanvanklik is net die eerste vers en die refrein van die lied in 1897
   deur Enoch Sontonga (c.1873-1905) geskryf en getoonset. In 1927 is van
   die res van die verse deur Samuel Mqhayi bygeskryf.

   Die lied is in verskeie tale (insluitende Afrikaans) vertaal en is
   wêreldwyd bekend as 'n protes-sangstuk van verskeie protesgroepe
   gedurende die apartheidera in Suid-Afrika se geskiedenis.

   'n Gedeelte van "Nkosi Sikelel' iAfrika" word in 1996 'n prominente
   deel van die Volkslied van Suid-Afrika.

[wysig] Die Xhosa-weergawe

     Nkosi sikelel' iAfrika
     Maluphakanyisw' uphondo lwayo
     Yiva imathandazo yethu
     Nkosi Sikelela Nkosi Sikelela

     Nkosi sikelel' iAfrika
     Maluphakanyisw' uphondo lwayo
     Yiva imathandazo yethu
     Nkosi Sikelela
     Thina lusapho lwayo.

     Refrein
     Yihla moya, yihla moya
     Yihla moya oyingcwele
     Nkosi Sikelela
     Thina lusapho lwayo.

     Herhaal

[wysig] 'n Afrikaanse weergawe van die lied

     Seën ons Here God, seën Afrika

     Seën ons Here God, seën Afrika,
     Laat sy mag tot in die hemel reik,
     Hoor ons as ons in gebede vra,
     Seën ons in Afrika,
     Kinders van Afrika.

     Daal neer o Gees, Heilige Gees,
     Daal neer o Gees, Heilige Gees,
     Kom woon in ons,
     Lei ons, O Heilige Gees.

     Hou U hand o Heer oor Afrika,
     Lei ons tot by eenheid en begrip,
     Hoor ons as ons U om vrede vra,
     Seën ons in Afrika,
     Kinders van Afrika.

     Seën ons Here God, seën Afrika,
     Neem dan nou die boosheid van ons weg,
     Maak ons van ons sonde ewig vry,
     Seën ons in Afrika, Kinders van Afrika.

[wysig] Tydlyn van Nkosi Sikelel' iAfrika

     * 1897: Enoch Sontonga skryf die eerste vers in Xhosa.
     * 1927: Sewe nuwe verse word bygeskryf deur die digter Samuel Mqhayi,
       ook in Xhosa.
     * 1923: Nikosi Sikelel' iAfrika word vir die eerste keer in Londen
       opgeneem deur Solomon Plaatjie.
     * 1942: Moses Mphahlele publiseer 'n Sotho weergawe.
     * 1994: Nikosi Sikelel' iAfrika word geproklameer as volkslied, saam
       met Die Stem.
     * 1996: 'n Gekombineerde weergawe van Nikosi Sikelel' iAfrika en Die
       Stem word geproklameer as Die Volkslied van Suid-Afrika.

[wysig] Eksterne skakels en bronne

     * http://www.anc.org.za/misc/nkosi.html - ANC se webblad oor die lied

   Kategorieë: Suid-Afrika • Volksliedere

