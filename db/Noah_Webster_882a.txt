Noah Webster


   Noah Webster
   Noah Webster

   Noah Webster (* 16 Oktober 1758 in West Hartford (Connecticut), † 28
   April 1843 in New Haven (Connecticut)) was 'n Amerikaanse leksikograaf,
   politieke skrywer, vertaler en uitgewer. Hy het egter veral bekendheid
   verwerf as spellinghervormer en skrywer van leerboeke en word derhalwe
   ook die "Vader van Amerikaanse Geleerdheid en Opvoedkunde" genoem.

   Vyf generasies van leerders in die Verenigde State het met Webster se
   spelboeke geleer om te spel en te lees, en sy naam het 'n sinoniem vir
   "woordeboek" geword danksy die moderne Merriam-Webster-woordeboek wat
   vir die eerste keer in 1828 as An American Dictionary of the English
   Language verskyn het.

   Die meeste huidige verskille tussen die spelling van Amerikaanse en
   Britse Engels, maar ook die - in vergelyking met baie sprekers van
   Britse Engels - duidelike uitspraak van Amerikaners is te danke aan
   Webster: 19de eeuse onderwysers het leerders dikwels die woorde in
   Webster se Spelling Book hardop en lettergreepsgewys laat opsê.^[1]

[wysig] Verwysings

    1. ^ Buckingham, Joseph T.: Brief aan Henry Barnard, 10 Desember 1860,
       gepubliseer in Barnard se American Journal of Education, 13 (1863),
       bl. 129-32. In: Baugh, Albert C. en Thomas Cable: A History of the
       English Language. Third Edition. Londen: Guild Publishing 1986, bl.
       364-365

[wysig] Eksterne skakels

     * The Noah Webster House & West Hartford Historical Society

   Kategorie: Amerikaanse skrywers

