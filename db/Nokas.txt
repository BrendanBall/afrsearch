Nokas


   Rekenaaranimasie van 'n nokas se werking
   Rekenaaranimasie van 'n nokas se werking
   Nokas van 'n 4 silinder enjin
   Nokas van 'n 4 silinder enjin
   Komponente van 'n tipiese, vierslagsiklus, Dubbel oorhoofse nokasenjin.
   (E) Uitlaat nokas, (I) Inlaat nokas, (S) Vonkprop, (V) kleppe, (P)
   Suier, (R) Verbindingstang, (C) Krukas, (W) Waterholtes vir
   verkoelervloei.
   Komponente van 'n tipiese, vierslagsiklus, Dubbel oorhoofse nokasenjin.
   (E) Uitlaat nokas, (I) Inlaat nokas, (S) Vonkprop, (V) kleppe, (P)
   Suier, (R) Verbindingstang, (C) Krukas, (W) Waterholtes vir
   verkoelervloei.
   Dubbele oorhoofse nokasse beheer die oop- en toemaak van 'n silinder se
   kleppe
   Dubbele oorhoofse nokasse beheer die oop- en toemaak van 'n silinder se
   kleppe

   Die nokas is 'n toestel wat in suierenjins gebruik word om die kleppe
   te maak werk. Dit bestaan uit 'n silindriese stang wat teen die lengte
   van die silinderbank afloop met 'n aantal lobbe of nokke wat daarop
   gemonteer is, een vir elke klep. Die nokke dwing die kleppe oop deur op
   hulle stange, of 'n tussenmeganisme te druk, wanneer hulle draai.

   Die verwantskap tussen die omwenteling van die nokas en die omwenteling
   van die krukas is van kritiese belang. Aangesien die kleppe die vloei
   van die brandstof-lugmengsel asook die uitlaat beheer, moet hulle op
   die regte tyd oop- en toegemaak word tydens die suierslag.

   Om hierdie rede word die nokas óf direk aan die krukas deur middel van
   'n ratmeganisme verbind óf indirek deur 'n band of ketting. In sommige
   ontwerpe dryf die nokas ook die vonkverdeler asook die olie- en
   brandstofpompe aan. Op van die ouer brandstofinspuitingstelsels, het
   die nokke op die nokas die brandstofinspuiters aangedryf.

   In 'n tweeslagsiklusenjin, wat van 'n nokas gebruik maak, word elke
   klep eenkeer met elke omwenteling van die krukas oopgemaak; in hierdie
   enjins draai die nokas teen dieselfde tempo as die krukas. In 'n
   vierslagsiklusenjin maak die kleppe slegs eenkeer oop vir elke twee
   omwentelinge van die krukas.

   Afhangende van die ligging van die nokas, kan die nokke die kleppe
   direk aandryf of indirek deur verbindingstange. Direkte aandrywing
   behels 'n eenvoudiger meganisme met gevolglik minder bewegende dele wat
   minder falings tot gevolg het, maar dit vereis dat die nokas aan die
   bokant van die silinders gemonteer moet word. Die oorhoofse montering
   van die nokas is deesdae 'n algemene verskynsel in moderne enjins.
   Sommige enjins gebruik twee nokasse, een vir die inlaat- en een vir die
   uitlaatkleppe. So 'n rangskikking staan bekend as 'n Dubbele oorhoofse
   nokas {Engels: Dual overhead cam (DOHC)}. 'n V-enjin kan dus soveel as
   vier nokasse hê.
   Ratte vir kleptydreëling op 'n Ford V4 enjin - Die ratverhouding is
   sodanig dat die nokas teen die helfte van die krukas se
   omwentelingsnelheid draai
   Ratte vir kleptydreëling op 'n Ford V4 enjin - Die ratverhouding is
   sodanig dat die nokas teen die helfte van die krukas se
   omwentelingsnelheid draai

   Die tuimelaar of nokvolger sluit soms 'n meganisme in wat dit moontlik
   maak om die klepspeling met die hand te verstel, die meeste moderne
   enjins het egter hidroliese nokvolgers wat dit onnodig maak om die
   klepspeling op 'n gereelde grondslag te hersien.

   Die wrywing tussen die oppevlak van die nok en die nokvolger wat
   daaroor beweeg is betekenisvol. Om die verwering by hierdie punt te
   verminder, word die oppervlaktes van die nok en die nokvolger verhard
   en moderne smeringsmiddel bevat bymiddels wat spesifiek daarop gemik is
   om die glyweerstand te verminder. Die lobbe van die nokas is gewoonlik
   effens taps gemaak, wat meebring dat die nokvolgers of klepopligters om
   effens te draai elke keer as dit afgedruk word, wat help om die
   verwering oor die onderdeel te versprei. Die oppervlaktes van die nok
   en nokvolger is ontwerp om bymekaar "in te werk" en daarom moet albei
   onderdele verkieslik vervang word as een van die komponente vervang
   moet word om oormatige verwering te vermy. In sommige enjins is die
   plat oppervlaktes met rollers vervang wat die glywrywing verminder maar
   dit verhoog ongelukkig die massa van die klepstel.

   Buiten die meganiese wrywing, word daar ook heelwat krag vereis om die
   kleppe se vere, wat die kleppe toemaak, saam te pers. Die energie
   benodig kan soveel wees as 25% van die enjin se kraglewering by
   luierspoed en verminder die oorhoofse doeltreffendheid. Twee
   benaderings is al probeer om die "vormorsde" energie te herwin maar
   beide was moeilik om te implementeer:
     * Veerlose kleppe, soos die desmodromic-stelsel wat deur Ducati
       gebruik word.
     * Noklose klepstelle wat solenoïed-skakelaars of magnetiese stelsels
       gebruik is lank deur BMW ondersoek en verskyn in prototipes van
       Valeo en Ricardo.

   Kategorie: Voertuigtegnologie

