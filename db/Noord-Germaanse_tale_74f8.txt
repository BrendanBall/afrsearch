Noord-Germaanse tale


   Die Noord-Germaanse tale verteenwoordig een van die drie takke van die
   Germaanse tale, 'n sub-familie van die Indo-Europese tale, saam met die
   Wes-Germaanse tale en die Oos-Germaanse tale. Afgelei van Proto-Noors
   en Oud-Noors, word dit in die drie Skandinawiese lande (Denemarke,
   Noorweë, en Swede), die Faroëreilande, Ysland en Groenland, sowel as
   deur 'n beduidende Sweedse minderheid in Finland en deur immigrante
   groepe hoofsaaklik in Noord-Amerika en Australië gepraat. Die taalgroep
   word baie keer of die Skandinawiese- of die Nordiese tale genoem.

   Inhoud

        * 1 Klassifikasie
        * 2 Eienskappe
             + 2.1 Alfabet
             + 2.2 Vergelyking van hooftale
        * 3 Stamboom
        * 4 Kyk ook
        * 5 Eksterne skakels

[wysig] Klassifikasie

   Die moderne Germaanse tale in Europa word verdeel in Noord- en
   Wes-Germaanse tale ██ Nederduits (Wes-Germaans) ██ Hoogduits
   (Wes-Germaans) ██ Eiland-Anglo-Fries (Wes-Germaans)
   ██ Vasteland-Anglo-Fries (Wes-Germaans) ██ Oos-Skandinawies
   ██ Wes-Skandinawies ██ Lyn wat die Noord- en Wes-Germaanse tale
   verdeel.
   Die moderne Germaanse tale in Europa word verdeel in Noord- en
   Wes-Germaanse tale ██ Nederduits (Wes-Germaans) ██ Hoogduits
   (Wes-Germaans) ██ Eiland-Anglo-Fries (Wes-Germaans)
   ██ Vasteland-Anglo-Fries (Wes-Germaans) ██ Oos-Skandinawies
   ██ Wes-Skandinawies ██ Lyn wat die Noord- en Wes-Germaanse tale
   verdeel.

   Tradisioneel word daar onderskei tussen die twee hooftakke ,
   Wes-Skandinawies en Oos- Skandinawies, afgelei van die westelike en
   oostelike dialek groepe van Oud-Noors, onderskeidelik. Die oostelike
   tak bestaan uit Deens en Sweeds en hulle dialekte en variëteite. Die
   westelike tak sluit in Noors, Faroëes en Yslands. Oos-Skandinawies saam
   met Noors is swaar deur Middelnederduits beïnvloed. Dit lei tot 'n
   alternatiewe klassifikasie van die tale wat meer klem lê op onderlinge
   verstaanbaarheid as die stamboommodel. Volgens die model word Noors,
   Deens, en Sweeds as Vasteland Skandinawies, en Faroëes en Yslands as
   Eiland-Skandinawies.

   Deens en Noors is in werklikheid moontlik nader aan mekaar as wat enige
   van die twee aan Sweeds is. As gevolg die lang politiese unie tussen
   Noorweë en Denemarke, deel Noorse Bokmål 'n groot deel van die Deense
   woordeskat. Verder vind Swede dit makliker om Noors te verstaan as
   Deens agv die Deense uitspraak. Mense sê soms grappenderwys dat Noors
   Deens is wat Sweeds gepraat word." Die verhouding tussen die drie tale
   kan opgesom word deur die bostaande diagram.

   Die Nood-Germaanse tale word gereeld aangehaal as 'n bewys van aforisme
   "'n Taal is 'n dialek met 'n weermag en 'n vloot." Die verskil tussen
   in dialekte binne Noorweë, Swede, en Denemarke is baie keer groter as
   die verskil oor landsgrense. Taalbeleid in Noorweë is oor die algemeen
   meer verdraagsaam teenoor landelike dialek variasie in formele taal,
   die prestige dialek wat baie keer "Oostelike Stedelike Noors" genoem
   word, wat hoofsaaklik in en naby Oslo gepraat word kan as redelik
   normatief beskou word. Die skep van Nynorsk uit verskeie Noorse
   dialekte nadat Noorweë in 1814 van Denemarke onafhanklik geword het was
   'n poging om taalskeiding met politiese skeiding te laat oorvleuel.

[wysig] Eienskappe

[wysig] Alfabet

   Die Noord-Germaanse tale gebruik die Latynse Alfabet met die byvoeging
   van 'n paar kestra letters soos uiteengesit in die onderstaande tabel:
   Taal Ekstra letters Selde of nooit gebruik nie Opmerkings
   Bokmål) æ, ø, å q, w, x en z
   Deens æ, ø, å q, w, x en z
   Sweeds å, ä, en ö "w" Kan in Sweeds as 'n variant van "v" beskou word
   en slegs in name en leenwoorde gebruik word.
   Faroëes á, ð (edd), í, ó, ú, ý, æ, ø c, q, w, x en z edd (ð) word op
   verskillende maniere uitgespreek. Meestal is dit stom.
   Yslands á, é, í, ó, ú, ý, ð (edh), þ (thorn), ö en æ c, q, w,z

[wysig] Vergelyking van hooftale

   Afrikaans Sweeds Deens Bokmål Nynorsk Faroëes Yslands Oud-Noors
   Ek kom van Noorweë. Jag kommer från Norge. Jeg kommer fra Norge Jeg
   kommer fra Norge Eg kjem frå Noreg. Eg eri úr Noregi. Ég kem frá
   Noregi. Ek kem frá Noregi.
   Wat is sy naam? (Wat heet hy?) Vad heter han? Hvad hedder han? Hva
   heter han? Kva heiter han? Hvussu eitur hann? Hvað heitir hann? Hvat
   heitir hann?
   Dit is 'n perd. Detta är en häst. Dette er en hest. Dette er en hest.
   Dette er ein hest. Hetta er ein hestur/eitt ross. Þetta er
   hross/hestur. Þetta er hross/Þetta er hestr.
   Die reënboog het baie kleure. Regnbågen har många färger. Regnbuen har
   mange farver. Regnbuen har mange farger. Regnbogen har mange fargar.
   Ælabogin hevur nógvar litir. Regnboginn er marglitur. Regnboginn er
   marglitr.

[wysig] Stamboom

   Alle Noord-Germaanse tale stam af van Oud-Noors. Die skeiding tussen
   subfamilies van Noord-Germaans word selde presies gedefinieer; meeste
   vorm kontinue hellings met naburige dialekte wat onderling verstaanbaar
   is en die wat verder van mekaar geleë is nie.
     * Proto-Noors
          + Wes-Skandinawies
               o Yslands
               o Faroëes
               o Norn (uitgestorwe)
               o Noors
                    # Trøndersk (Trøndelag)
                    # Østlandsk
                    # Midlandsk
                    # Vestlandsk
                    # Nordlandsk
                    # Sørlandsk
          + Oos-Skandinawies
               o Deens
                    # Eiland-Deens
                    # Oos-Deens
                    # Jutlandies (in Jutland)
               o Sweeds
                    # Sveamål (Svealand)
                    # Norrländska mål (Norrland)
                    # Götamål (Götaland)
                    # Östsvenska mål (Finland)
                    # Sydsvenska mål (Blekinge, Halland, Skåne)
                    # Gutnies (Gotland)

   Benewens die twee amptelike geskrewe norme van Noors, Nynorsk en
   Bokmål, is daar twee gevestigde nie-amptelike norme: Riksmål,
   soortgelyk maar meer konserwatief as Bokmål, wat tot 'n verskillende
   mate deur baie mense gebruik word veral in die stede en Høgnorsk
   "Hoognoors", soortgelyk aan Nynorsk, wat deur 'n baie klein minderheid
   gebruik word.

   Älvdalsmål "Älvdalen Spraak", gewoonlik as 'n Sveamål dialek beskou het
   vandag 'n amptelike ortografie en word, as gevolg van gebrek aan
   onderlinge verstaanbaarheid met Sweeds, deur sommige taalkundiges as 'n
   aparte taal beskou.

[wysig] Kyk ook

     * Skaniese dialek

[wysig] Eksterne skakels

     * Ethnologue Verslag vir Noord- Germaans
     * Woordeboek met Sweeds – Engelse vertalings van Webster's Online
       Dictionary - die Rosetta Uitgawe
     * Älvdalska, det lokala språket

   Indo-Europese tale: Germaanse tale
         Noord-Germaanse tale:
      Deens | Faroëes | Nynorsk en Bokmål (Noors) | Yslands | Sweeds
          Wes-Germaanse tale:
   Afrikaans | Duits | Engels | Fries | Jiddisj | Luxemburgs | Nederlands
                          | Nedersaksies | Skots
          Oos-Germaanse tale:
                      Boergondies | Goties | Vandaals

   Kategorie: Noord-Germaanse tale

