Noord-Ierland


                                                 CAPTION: Northern Ireland
                                                             Noord-Ierland
                                                Tuaisceart Éireann (Iers)
                                           Norlin Airlann^1 (Ulster Scots)


                        Nie-amptelike vlag van Noord-Ierland
                        Nie-amptelike Vlag van Noord-Ierland Vroeëre wapen
                                                 Dieu et mon droit (leuse)
                                             (Frans vir "God en my reg")^2
                                                 Ligging van Noord-Ierland
                                 Northern Ireland's location within the UK
                                   Die ligging van Noord-Ierland in die VK
                               Ampstale Engels, Iers-Gaelies, Ulster Scots
                                                               Hoofstad en
                                                     grootste stad Belfast
                                               Eerste Minister Ian Paisley
                        Staatssekretaris vir Noord-Ierland Peter Hain (LP)
                                                               Oppervlakte
                                         - Totaal Geranglys 4^de in die VK
                                                              13 843 vk km
                                                                 Bevolking
                                                           - Totaal (2001)
                             - Bevolkingsdigtheid Geranglys 4^de in die VK
                                                                 1 685 267
                                                                 122/vk km
                                                                NUTS 1 UKN
                           Stigting Wet van die Regering van Ierland, 1920
                                   Geldeenheid Pond Sterling (£) (GBP) ^3
                                                                   Tydsone
                                                - in Britse Somertyd UTC+0
                                                                     UTC+1
                                                       Skakelkode +44 ^3 4
                               Geospesifieke Internet TLDs .uk ^3 5 .ie ^6
                                                 Nasionale blom Shamrock^6
                                              Volkslied God Save the Queen
                                                  De facto Londonderry Air
                                              Beskermheilige St. Patrick^6
        1. Hierdie term is 'n neologisme, wat in die Skotse taal histories
                  nooit gebruik is nie, maar in die ampstaal wél voorkom.
                                               2. Soos Engeland en Wallis.
                              3. Soos die res van die Verenigde Koninkryk.
   4. +44 en 28 word by landlyne geskakel. Die skakelkode is 028 in die VK
                                  en 048 vanuit die Republiek van Ierland.
                         5. .co.ni, die Nicaraguaanse TLD, is ook gebruik.
                                              6. Soos die res van Ierland.

   Giants Causeway, 'n kenmerkende basaltrots-formasie
   Giants Causeway, 'n kenmerkende basaltrots-formasie

   Noord-Ierland is een van die vier deelstate van die Verenigde
   Koninkryk. Dit lê in die noord-ooste van die eiland van Ierland, in die
   provinsie van Ulster, en beslaan ses graafskappe van die ou provinsie:
   Antrim, Londonderry, Tyrone, Fermmanagh, Armagh en Down. Drie ander
   graafskappe van Ulster, Cavan, Donegal en Monaghan, maak nou deel uit
   van die Republiek van Ierland.

   Noord-Ierland is die enigste deelstaat van die Verenigde Koninkryk wat
   'n gemeenskaplike landgrens met 'n ander nasie (die Republiek van
   Ierland) het. Noord-Ierland is volgens die Wet van die Regering van
   Ierland in 1920 gestig en het net soos Skotland en Wallis oor sy eie
   regering beskik. As gevolg van die politieke konflik tussen die
   Protestantse meerderheid en die groot Rooms-Katolieke minderheid het
   Noord-Ierland tans geen parlement of regering nie.

   Noord-Ierland se oppervlak van 14 139 vierkante kilometer is sowat 'n
   sesde van Ierland se totale oppervlak, met 'n bevolking van 1 685 000
   in April 2001. Die hoofstad en grootste stad is Belfast.

[wysig] Geskiedenis

   Ulster, is naas Leinster, Munster en Connacht een van die historiese
   provinsies van Ierland. Ulster vorm in die vroeë Middeleeue selfs die
   politieke en kulturele sentrum van Ierland. Die beskermheilige van
   Ierland, Sint Patrick, wat in 432 vanuit Wallis na Ierland gekom het,
   het die bisdom van Armagh gestig. Ulster staan daarnaas bekend as die
   tuiste van 'n groot aantal Ierse digters, geleerdes en heersers,
   waaronder die magtige dinastie O'Neill in die 14de en 15de eeu.

   Die Anglo-Normandiese konings van Engeland begin reeds in 1169 om
   Ierland te verower, tog slaag hulle tot in die 15de eeu nie daarin om
   meer as die oostelike kusgebiede in die omgewing van Dublin te oorheers
   nie. Dikwels pas die vroeë Engelse setlaars selfs by die Ierse kultuur
   en leefwyse aan. Onder die heerskappy van Hendrik VIII en Elisabeth I
   word die eerste plantations (Engelse nedersettings) in die graafskappe
   Offaly en Laois gestig.
   Scrabo-toring, Newtownards, graafskap Down
   Scrabo-toring, Newtownards, graafskap Down

   Koning Jakob I van Engeland lê beslag op landgoedere in Ulster en
   bevorder in 1609 die vestiging van Engelse en Skotse setlaars in die
   gebied. Ook Oliver Cromwell gebruik Ierse boerderye as skenkings vir sy
   troepe.

   Die Rooms-Katolieke bevolking kom in 1688 in opstand teen die Engelse
   heerskappy en beleër die stad Derry. Twee jaar later, op 12 Julie 1690,
   is hulle deur Willem van Oranje in die Slag van die Boynerivier oorwin
   - 'n gebeurtenis wat tydens die jaarlikse marching season in die somer
   deur die Protestantse Orde van die Oraniërs herdenk word. Die
   oorlewende Katolieke troepe vlug na die buiteland en behaal as soldate
   van die Franse leër 'n oorwinning oor die Engelse in die Slag van
   Fontenay.

   As gevolg van hierdie politieke onluste, wat sowel Ierland asook
   Brittanje geraak het, is in 1695 die sogenaamde Strafwette (Penal Laws)
   ingestel, wat in verskillende mate teen alle godsdienste - behalwe vir
   die Anglikaanse Kerk - gerig was. Katolieke het in die tydperk tussen
   die 18de en vroeë 19de eeu die meeste van hulle politieke en ekonomiese
   regte kwytgeraak. Die Rooms-Katolieke bevolking van Ulster is besonder
   swaar deur hierdie maatreëls getref, aangesien hulle net in die noorde
   van Ierland 'n minderheid gevorm het en nuwe nywerhede byna steeds hier
   gevestig is. Die Anglikaanse burgery sy magsposisie het sodoende
   aansienlik versterk.

   Teen die einde van die 19de eeu het die proses van Ierland se
   politieke, ideologiese en kulturele skeiding van Groot-Brittanje begin.
   Dit het aan die begin van die 20ste eeu 'n voorlopige hoogtepunt
   bereik. As deel van die Ierse onafhanklikheidsbeweging is 'n aantal
   organisasies soos Sinn Féin (1905) gestig.
   Die Katolieke buurt Bogside, Derry
   Die Katolieke buurt Bogside, Derry

   Pogings om deur middel van parlementêre wette, die sogenaamde Home Rull
   Bills, Ierland se onafhanklikheid te bereik, was onsuksesvol. Ná die
   Eerste Wêreldoorlog en die Ierse Paasopstand van die jaar 1916, wat
   deur Britse troepe neergeslaan is, het dit duidelik geword dat daar
   moontlik geen vreedsame oplossing vir die Ierse konflik sou wees nie.

   Ná die Ierse Onafhanklikheidsoorlog (1919 tot 1921) het die
   onderhandelinge tussen Ierland en Groot-Brittanje tot die Anglo-Ierse
   Verdrag gelei, wat bepaal het dat die Noord-Ierse graafskappe met 'n
   oorwegend Protestantse bevolking van die Ierse Republiek geskei sou
   word. Uiteindelik is die graafskappe Antrim, Down, Armagh, Londonderry,
   Tyrone en Fermanagh van die res van Ierland geskei.
   Kategorie: Noord-Ierland

