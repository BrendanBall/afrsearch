Noord-Kaap


                                                       CAPTION: Noord-Kaap
                                                             Northern Cape
                                                              Mntla-Koloni


                           Coat of Arms of Northern Cape Province
                           (Wapen van die Noord-Kaap)

                         Location of Northern Cape Province
                             Hoofstad                    Kimberley
                        Grootste stad                    Kimberley
                      Eerste Minister Elizabeth Dipuo Peters (ANC)
                          Oppervlakte
                             - Totaal              Geranglys 1^ste
                                                     361 830 vk km
                            Bevolking
                      - Totaal (2001)
                       - Bev.digtheid Geranglys 9^de
                                                             822 726
                                                         2 / vk km
                                 Tale         Afrikaans (70%)
                                                      Tswana (20%)
                                                      Xhosa (6,5%)
                    Etniese verdeling Kleurlinge (51,6%)
                                                           Swartes (35,7%)
                                                           Blankes (12,4%)
                                                     Asiërs (0,3%)

   Die Noord-Kaap is die grootste en mins bevolkte provinsie van
   Suid-Afrika. Die hoofstad is Kimberley. Die provinsie is gestig toe die
   ou Kaapprovinsie in 1994 in die drie nuwe provinsies Wes-, Oos- en
   Noord-Kaap verdeel is.

   Ander belangrike plekke is Upington, Carnarvon, Colesberg, De Aar,
   Kuruman en Springbok. Suid-Afrika se koudste dorp, Sutherland, het 'n
   sterrewag wat al hoe belangriker word as 'n astronomiese
   observasiesentrum van wêreldklas.

   Inhoud

        * 1 Demografie
        * 2 Geografie
        * 3 Ligging en topografie
        * 4 Ekonomie
        * 5 Bronne

[wysig] Demografie

     * Bevolking (2001-sensus): 822 727. Mees yl bevolkte Suid-Afrikaanse
       provinsie.
     * Tale: Afrikaans (68%), gevolg deur Tswana (20,8%).

[wysig] Geografie

   Oppervlakte: Sowat 361 830 vierkante kilometer -- die grootste
   provinsie wat 29,7% van die land beslaan.

[wysig] Ligging en topografie

   Die Noord-Kaap word begrens deur die Atlantiese Oseaan in die weste,
   die lande Namibië en Botswana in die noorde, die provinsie Wes-Kaap in
   die suide en die provinsies Noordwes, Vrystaat en Oos-Kaap in die
   ooste. Die Noord-Kaap is 'n plat, klipperige wêreld, yl begroei en
   droog (gemiddeld slegs sowat 250 mm reën per jaar). Die suide is 'n
   deel van die Groot Karoo, terwyl die Kalahariwoestyn vanuit Botswana in
   die noorde oor die provinsie reik. Dis 'n harde wêreld, wat darem
   ryklik getemper word deur die beroemde veldblomme wat in die lente in
   Namakwaland ontluik. Van die veldblomme is inheems, maar die gewildste
   plant, die kosmos, is 'n indringer van Amerika. En dan is daar die
   Oranjerivier, wat soos 'n lint van lafenis deur die dorsland sny en in
   die Atlantiese Oseaan uitmond.

[wysig] Ekonomie

   Die Noord-Kaap is ryk aan minerale (asbes, koper, ystererts, mangaan,
   gips, edelstene) en het die grootste diamantneerslae in die land. Dis
   skaapwêreld, maar die provinsie het ook sy kwota wynmakers en
   sitrusvrugteboere, onder meer.

[wysig] Bronne

     * http://www.mieliestronk.com/provinsies.html by Die Mieliestronk -
       Met toestemming gebruik

   Provinsies van Suid-Afrika           Flag of South Africa
   Gauteng | KwaZulu-Natal | Limpopo | Mpumalanga | Noord-Kaap | Noordwes
   | Oos-Kaap | Vrystaat | Wes-Kaap

   Kategorie: Noord-Kaap

