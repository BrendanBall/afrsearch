Noordelike Halfrond


   Die Noordelike Halfrond
   Die Noordelike Halfrond
   Skematiese voorstelling van die traagheidsirkels van lugmassas in die
   afwesigheid van enige ander kragte, bereken vir windsnelhede van
   ongeveer 50 tot 70 m/s. Let daarop dat die rotasie presies
   teenoorgesteld is aan wat normaalweg ondervind word met lugmassas in
   weerstelsels om laagdrukstelsel soos in siklone
   Skematiese voorstelling van die traagheidsirkels van lugmassas in die
   afwesigheid van enige ander kragte, bereken vir windsnelhede van
   ongeveer 50 tot 70 m/s. Let daarop dat die rotasie presies
   teenoorgesteld is aan wat normaalweg ondervind word met lugmassas in
   weerstelsels om laagdrukstelsel soos in siklone

   Die Noordelike Halfrond is die helfte van 'n planeet se oppervlak wat
   noord van die ewenaar lê. Op Aarde bevat die Noordelike Halfrond meeste
   van die landmassa en ongeveer 88-90% van die menslike bevolking.

   In die gematigde dele van die halfrond duur winter van Desember tot
   Maart. Winter kan egter so vroeg as September begin en tot Mei of selfs
   Junie duur in die arktiese gebiede en somer van Junie tot September.

   Die Aarde se perihelion, waartydens orbitale beweging die vinnigste is,
   vind in Januarie plaas. 'n mens sou dus kon verwag dat noordelike
   winters korter behoort te wees en meer gematig as in die Suidelike
   Halfrond by ekwivalente breedtegrade, maar in praktyk kompenseer die
   matigende invloed van die Suidelike Halfrond oseane vir die effek.
   Tropiese gebiede is geneig om 'n nat seisoen in die 'somer' maande te
   hê en 'n droë seisoen in die 'winter' maande.

   Gebiede noord van die poolsirkel sal in die somer dae ondervind waar
   die son glad nie onder gaan nie en in die winter dae wanneer die son
   nooit opkom nie. Die hoeveelheid dae wat dit gebeur wissel van een dag
   vir plekke op die poolsirkel en verskeie maande naby die Noordpool
   self.

   As gevolg van die Coriolis effek waai winde in siklone in die
   Noordelike Halfrond linksom (teen-kloksgewys) terwyl dit in die
   Suidelike Halfrond regsom (kloksgewys) waai.

[wysig] Kyk Ook

     * Seisoene
     * Sonstilstand en nagewening
     * Kreefskeerkring
     * Suidelike Halfrond

   Kategorie: Geografie

