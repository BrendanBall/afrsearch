Nordiese Raad


   Die Nordiese Raad en die Nordiese Raad van Ministers is 'n
   samewerkingsforum vir die parlemente en regerings van die Nordiese
   lande. Dit is na die Tweede Wêreldoorlog gevestig en die eerste
   konkrete resultaat wat dit bereik het was die invoer van gemeenskaplike
   arbeidsmark, maatskaplike versekering en bewegingsvryheid sonder
   paspoorte vir burgers van die land in 1952.

   Die Nordiese Raad bestaan uit verkose lede wat die vyf lande en drie
   outonome gebied waaruit dit bestaan verteenwoordig. Die lede van die
   raad is lede van die nasionale parlemente van die lidlande van die Raad
   wat deur hulle onderskeie politieke partye genomineer word. Daar is dus
   nie 'n prosedure vir die verkiesing tot die Nordiese raad nie. Die
   Nordiese Raad wat deur 'n Presidium gelei word hou sedert 1996 elke
   herfs 'n gewone sessie en spesiale sessies word van tyd tot tyd om
   spesifieke temas gehou. Die Raad en lede van die lidlande se regerings
   kom ook op jaarlikse grondslag byeen om samesprekings te hou.
   Voortdurende politieke werk word deur komitee en party groepe
   behartig.^[1]

   Die lede van die raad is:

   Lande:
     * Vlag van Denemarke  Denemarke
     * Vlag van Finland  Finland
     * Vlag van Ysland  Ysland
     * Vlag van Noorweë  Noorweë
     * Vlag van Swede  Swede

   Outonome gebiede:
     * Flag of the Faroe Islands  Faroëreilande (Denemarke)
     * Vlag van Groenland  Groenland (Denemarke)
     * Vlag van Åland  Åland (Finland)

   Die Nordiese raad werk ook met die Baltiese Raad wat 'n soortgelyke
   organisasie vir die Baltiese Lande, Estland, Letland, en Litaue is. Die
   doel van die Nordiese raad se samewerking met die Baltiese Raad is ter
   wille van demokratiese, sosio-ekonomiese en kulturele ontwikkeling in
   die Oosseegebied en Noord-Europa. Samewerking met die Baltiese Raad
   neem verskillende vorms aan insluitend gesamentlike werksgroepe,
   werksvergaderings en sedert 2006 'n jaarlikse spitsvergadering.^[2]

   Die Nordiese Raad het inligtinsg kantoere in al drie Baltiese lande
   asook in Rusland (in Sint Petersburg en Kaliningrad). Die Raad het ook
   spesifieke samewerkinsgprogramme met Duitsland en Pole.

   Die Faroëreilande het te vore die wens uitgespreek om 'n volle lid
   eerder as assosiaat lid van die Raad te wees.^[3]

[wysig] Verwysings

    1. ^ norden, About the Nordic Council, besoek op 29 Maart 2008
    2. ^ norden, The Nordic Council and the Baltic Assembly, besoek op 29
       Maart 2008
    3. ^ The Broad Agreement - Faroese coalition paper en Call for meeting
       on full membership for the Faroe

   Kategorie: Politiek

