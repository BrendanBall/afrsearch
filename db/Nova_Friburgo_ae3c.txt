Nova Friburgo


   Die ligging van Nova Friburgo in die deelstaat Rio de Janeiro
   Die ligging van Nova Friburgo in die deelstaat Rio de Janeiro

   Nova Friburgo is 'n stad in die Brasiliaanse deelstaat Rio de Janeiro
   met 'n oppervlak van 935 vierkante kilometer en 178 102 inwoners
   (2006). Die stad lê sowat 850 meter bo seevlak in die bergreeks Serra
   Fluminense, 130 kilometer noord-oos van die stad Rio de Janeiro. Die
   argitektuur, kultuur en leefstyl van Nova Friburgo is baie sterk deur
   Switserse, Duitse en ander Middel-Europese setlaars beïnvloed.

   Inhoud

        * 1 Geskiedenis
        * 2 Geografie
        * 3 Ekonomie
        * 4 Eksterne skakels

[wysig] Geskiedenis

   Nova Friburgo is in 1820 deur Switserse immigrante uit Fribourg
   (Wes-Switserland) gestig, wat hulle met die toestemming van koning
   Johan VI van Portugal in die jaar 1818 in Brasilië gevestig het. Die
   oorspronklike, volledige naam van die stad was São João Batista de Nova
   Friburgo. Nova Friburgo het danksy 'n groot aantal latere immigrante,
   onder meer uit Duitsland, vinnig gegroei. Sy gematigde klimaat het die
   ontwikkeling van 'n welvarende landbousektor bevorder.

[wysig] Geografie

   'n Oorsig oor die sakekern van Nova Friburgo
   'n Oorsig oor die sakekern van Nova Friburgo

   'n Aantal belangrike riviere ontspring in die omgewing van Nova
   Friburgo, waaronder Rio Grande, Rio Bengalas, Rio Macaé, Rio Cônego en
   Rio Santo Antôno.

[wysig] Ekonomie

   Nova Friburgo se ekonomie steun nog sterk op die landbousektor (wat
   veral groentes en kalkoene oplewer), maar het ook tot 'n belangrike
   toeristebestemming ontwikkel. Die nywerheidsektor het hom op tekstiele
   (veral onderklere) toegespits.

[wysig] Eksterne skakels

   Die amptelike webwerf van Nova Friburgo
   Kategorie: Rio de Janeiro (deelstaat)

