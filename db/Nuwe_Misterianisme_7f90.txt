Nuwe Misterianisme


   Nuwe Misterianisme is 'n filosofie wat beweer dat sekere probleme
   (veral t.o.v. bewussyn) nooit verduidelik sal kan word nie.

   Owen Flanagan stel dit in sy 1991 boek "Science of the Mind" dat sekere
   moderne denkers gesuggereer het dat bewussyn moontlik nooit ten volle
   verduidelik sal kan word nie. Flanagan vernoem die denkers "die nuwe
   misteriane" na ‘n musiekgroep. Die term is ontleen aan 'n Japanese
   wetenskapfiksie rolprent: Die Misteriane. Die Ou Misteriane word beskou
   as die denkers deur die geskiedenis wat soortgelyke standpunte gehuldig
   het. Hulle sluit in Leibniz, Dr Johnson en Thomas Huxley. Laasgenoemde
   het gesê, "Hoe kan dit wees dat enigiets so merkwaardig soos 'n staat
   van bewussyn toegeskryf kan word aan die irritering van senuwee
   weefsel? - dit is net so onaanvaarbaar as die verskyning van die genie,
   toe Aladdin die lamp gevryf het".

   Noam Chomsky onderskei tussen probleme, wat ten minste in beginsel lyk
   of dit opgelos kan word deur wetenskaplike metodes en raaisels wat nie
   eers in beginsel opgelos kan word nie. Hy merk op dat die kognitiewe
   vermoëns van alle organismes aan bande gelê word deur biologie; 'n muis
   sal byvoorbeeld nooit kan praat nie. Sekere probleme kan dus soortgelyk
   bo ons vermoë wees om te verstaan.

   Die term Nuwe Misterianisme word deur sommige skrywers uitgebrei om 'n
   breër filosofiese posisie in te sluit dat mense nie oor die
   intellektuele vermoë beskik om menige ingewikkelde probleme op 'n
   wetenskaplike vlak te verstaan nie, nie net die probleem van bewusyn
   nie. Hierdie beskouings is ook bekend as Anti-Konstruktiewe
   Naturalisme. Sterk agnostisisme word as die godsdienstige toepassing
   van die posisie beskou.

   Colin McGinn is 'n leidende voorstander van die Nuwe Misterianisme se
   standpunte.

   Kritici huldig die mening dat hierdie filosofie prakties nie baie
   behulpsaam is nie aangesien dit kapitulasie aanmoedig. Een kritikus is
   van mening dat die ekstreme Misterianistiese stelling dat belangrike
   vraagstukke vir ewig buite ons bereik is, diepgaande onbevredigend is.

[wysig] Bibliografie

     * McGinn, Colin - The Problem of Consciousness
     * McGinn, Colin - Problems in Philosophy: the limits of enquiry
     * McGinn, Colin - The Mysterious Flame
     * Blackburn, Simon - Think: A compelling introduction to philosophy,
       Hoofstuk Twee
     * Flanagan, Owen - The Science of the Mind (1991) 2ed MIT Press,
       Cambridge
     * Horgan, John - The Undiscovered Mind (1999), Phoenix, ISBN
       0753810980

   Kategorie: Filosofie

