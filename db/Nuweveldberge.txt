Nuweveldberge


   Die Nuweveldberge is 'n bergreeks in die provinsie Wes-Kaap
   (Suid-Afrika), noordwes van die dorp Beaufort-Wes, met 'n maksimale
   hoogte van sowat 2 000 meter bo seevlak. Die indrukwekkende platorand
   van die Nuweveldberge toring oor die laagliggende vlaktes van die
   Nasionale Karoopark.

[wysig] Geologie

   Die Nuweveldberge maak in geologiese opsig deel uit van die
   Karoo-Supergroep, magtige sedimentêre gesteentes of afsaksels, wat
   bekend staan as 'n skatkis van fossiele. Hulle bestaan hoofsaaklik uit
   geelbruin sandsteen en grysblou leiklip. Die verweerde rooi dagsome van
   die Nuweveldberge en ander bergreekse in die omgewing het danksy die
   doleriet ontstaan, 'n nie-sedimentêre gesteente wat as gevolg van
   vulkaniese aktiwiteit uit magma gevorm het. Hierdie baie harde
   gesteente weerstaan erosie baie goed - in teenstelling met die
   sandsteen en leiklip van die omgewing. Die huidige voorkoms van die
   Nuweveldberge is dan ook aan die Leeu- en Gamkariviere te danke, wat
   die gebied deur middel van erosie verander het.

[wysig] Eksterne skakels

     * Fossiele in die Groot Karoo by die webwerf van die Suid-Afrikaanse
       Museum, Kaapstad - (net in Engels beskikbaar)

   Kategorie: Wes-Kaap

