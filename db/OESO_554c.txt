OESO


   OECD-lidlande
   OECD-lidlande

   Lidstate van die OECD
     * Duitsland sedert 1949
     * Australië sedert 1971
     * Oostenryk
     * België
     * Brasilië
     * Kanada
     * Europese Gemeenskap
     * Suid-Korea sedert 1996
     * Denemarke
     * Spanje
     * VSA sedert 1960
     * Finland sedert 1969
     * Frankryk
     * Griekeland
     * Hongarye sedert 1996
     * Ierland
     * Ysland
     * Italië
     * Japan sedert 1964
     * Luxemburg
     * Meksiko sedert 1994
     * Noorweë
     * Nieu-Seeland sedert 1973
     * Nederland
     * Pole sedert 1996
     * Portugal
     * Verenigde Koninkryk
     * Slowakye sedert 2000
     * Swede
     * Switserland
     * Tsjeggiese Republiek sedert 1995
     * Turkye

   Die Organisasie vir Ekonomiese Samewerking en Ontwikkeling (OESO)
   (Frans: L'Organisation de coopération et de développement économiques
   (OCDE) is 'n internasionale organisasie van ontwikkelde lande wat 'n
   demokratiese regeringstelsel en 'n markekonomie in gemeen het.

   Die OESO is die opvolger van die Organisasie vir Europese Ekonomiese
   Samewerking (OEES) wat van 1948 tot 1960 bestaan het en wat 'n
   belangrike rol gespeel het in die uitvoer van die Marshall-plan en by
   die politieke stabilisering van Wes-Europa.

   Die OESO is gestig met die Paryse ooreenkoms van 14 Desember 1960, wat
   op 30 September 1961 in werking tree. Die OESO bestaan uit 30 lidlande,
   met Engels en Frans as sy voertale, en publiseeer gereeld statistiese
   verslae oor diverse aanwysers soos die BBP, bevolking, inflasie ens.
   Die organisasie se hoofkantoor is in Château de la Muette in Parys.

   Inhoud

        * 1 Lidlande
        * 2 Ekonomiese idees
        * 3 Sekretaris-generaals
        * 4 Eksterne skakels

[wysig] Lidlande

   Op 14 Desember 1960 teken twintig lande die OECD verdrag. Daaarna sluit
   tien ander lande by die OESO aan. Die OESO bestaan vandag uit die hoof
   nywerheidslande van Europa (23), Noord-Amerika (3), die Verre Ooste (2)
   en Oseanië (2) in.

[wysig] Ekonomiese idees

   Die OECD speel 'n belangrike rol in pogings tot multilaterale
   regulering van belegging. Van 1995 tot 1998 maak 'n
   onderhandelingsforum die skep van 'n multilaterale ooreenkoms oor
   belegging wat vandag die grondslag vir baie bilaterale oorneekomste
   vorm, moontlik. Daar moet gelet word daarop dat die ooreenkoms vandag
   hoofsaaklik op bilaterale vlak bestaan wat die state tussen mekaar
   gesluit het wanneer hulle die behoefte daarna voel (byvoorbeeld: die
   ooreenkoms tussen die Switserse Federaale Raad en die regering van die
   Verenigde Arabiese Emirate handel oor wedersydse bevordering en
   beskerming van beleggings RS 0.975.232.5).

   Die rigsnoer vir die behandeling van buitelandse belegging in 1992
   uitgebrei binne die Internasionale Bank vir Heropbou en Ontwikkelings
   (IBHO) (Frans: Banque Internationale pour la Reconstruction et le
   Développement, BIRD) verteenwoordig 'n ander bron van inspirasie vir
   die opstel van ooreenkomste vir die beskerming van belegging.

   Op die internasionale vlak is dit tot nou toe moeilik om konsensus te
   bereik. Die Verenigde Nasies (meer spesifiek Die Verenigde Nasies
   Kongress oor Handel en Ontwikkeling) kan intussen 'n rol speel, die
   state wantrou die VN aangesien dit begaan is oor die internasionale
   ekonomiese regte van alle lande (wat alle lande, ryk of arm gelyk
   beskou).

   Gedurende die konferensies van die Wêreldhandelsorganisasie (WHO) in
   Singapoer (2001) en Genève (2004) is daar nog geen ooreenkoms bereik
   nie, tog gaan die WHO voort met die reëling van vraagstukke op die
   gebied van handel, dienste en intellektuele eiendom. Dit hou hom egter
   nie besig met die beskerming en ontwikkeling van internasionale
   beleggings nie. Daar bestaan verwagtings dat die organisasie hierdie
   probleme in die nabye toekoms sal aanpak en oplos.

   Tans volg die leierskap van die organisasie 'n neoliberale beleid, wat
   'n breuk maak met die Keynesiaanse beginsels en die vanuit
   sosialistiese leerstellings ontleende konsep van die welvaartstaat, wat
   in die sogenaamde "glorieryke drie dekades" tussen 1945 en 1975
   algemeen aanvaar is. Dat die state hulleself teruggetrek het van hulle
   voormalige sosiale beleid, strek tot voordeel van groot nasionale en
   multinasionale ondernemings.

[wysig] Sekretaris-generaals

     * José Angel Gurria (Meksiko), gewese minister van finansies, 06/2006
     * Donald J. Johnston (Kanada) 06/1996 - 06/2006
     * Jean-Claude Paye (Frankryk) 10/1984 - 05/1996
     * Emile van Lennep (Nederland) 10/1969 - 09/1984
     * Thorkil Kristensen (Denemarke) 09/1961 - 09/1969

[wysig] Eksterne skakels

     * http://www.oecd.org (Engels, Frans)
     * OECD Factbook 2005 (Englels)
     * Geskiedenis van die OECD

   Kategorie: Ekonomie

