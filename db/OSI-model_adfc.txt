OSI-model


   Die OSI-model (Open systems interconnection) is 'n verwysingsmodel wat
   'n abstrakte beskrywing vir kommunikasie en rekenaar
   netwerk-protokolontwerp daarstel as deel van die Open Systems
   Interconnection inisiatief.

   Inhoud

        * 1 Doel
        * 2 Beskrywing van die OSI lae
             + 2.1 Laag 7: Toepassingslaag
             + 2.2 Laag 6: Aanbiederslaag
             + 2.3 Laag 5: Sessielaag
             + 2.4 Laag 4: Transportlaag
             + 2.5 Laag 3: Netwerklaag
             + 2.6 Laag 2: Dataverbindingslaag
             + 2.7 Laag 1: Fisiese Laag
        * 3 Koppelvlakke
        * 4 Tabel van voorbeelde
        * 5 Sien ook
        * 6 Verwysings
        * 7 Eksterne skakels

[wysig] Doel

   Die OSI-model verdeel die funksies van 'n protokol in 'n reeks lae in.
   Elke laag het die eienskap dat dit slegs gebruik maak van die funksies
   van die lae daarbenede en voer slegs funksionaliteit uit na lae
   daarbowe. 'n Stelsel wat protokolgedrag implementeer wat bestaan uit 'n
   reeks van hierdie lae staan bekend as 'n protokolstapel (en: protocol
   stack). Protokolstapels kan óf in hardeware óf in programmatuur
   geïmplementeer word, óf 'n mengsel van beide. Tipies word slegs die
   onderste lae in hardeware geïmplementeer met die boonste lae wat in
   sagteware geïmplementeer word.

   Die rekenaar- en netwerkbedrywe voldoen grootliks aan die OSI-model.
   Die hoofeienskap is die koppelvlak tussen die lae wat die spesifikasies
   dikteer van hoe 'n laag met 'n ander saamwerk. Dit bring mee dat 'n
   laag wat deur een vervaardiger geskryf is saam met 'n ander laag wat
   deur 'n ander geskryf is kan saamwerk (met die aanname dat die
   spesifikasies korrek vertolk is).

   Die logiese skeiding van lae maak die ontwerp en beredenering oor die
   gedrag van protokolstapels makliker en maak dit moontlik om
   ingewikkelde dog hoogs betroubare protokolstapels te ontwerp. Elke laag
   voer dienste uit vir die volgende hoër vlak en maak versoeke vir die
   volgende laag daaronder.

   Die OSI-verwysingsmodel is 'n hiërargiese struktuur van sewe lae wat
   die vereistes vir kommunikasie tussen twee rekenaars definieer. Die
   model is gedefinieer deur die Internasionale Standaarde Organisasie in
   die ISO-standaard 7498-1. Dit is bedink om onderlinge werking tussen
   verskeie platforms en handelaars te verseker. Die model laat alle
   netwerk-elemente toe om saam te werk, onafhanklik van wie dit
   vervaardig het. Teen die laat 1980's het die ISO die model as 'n
   netwerk-standaard aanbeveel. Teen daardie tyd was die TCP/IP internet
   protokolsuite reeds jare lank al in gebruik.

   Slegs 'n onderdeel van die volledige OSI-model word deesdae gebruik.
   Daar word deur baie geglo dat die spesfikasie te ingewikkeld was en dat
   die volledige funksionaliteit te lank geneem het om te implementeer, al
   bestaan daar baie sterk steun vir die model by andere.

[wysig] Beskrywing van die OSI lae

   Die OSI-model

[wysig] Laag 7: Toepassingslaag

   Die Toepassingslaag is die naaste aan die eindgebruiker. Dit verskaf
   aan die gebruiker 'n manier om inligting op 'n netwerk te verkry deur
   gebruik te maak van toepassingsagteware. Hierdie laag is die
   hoofkoppelvlak vir gebruikers om met die netwerk kommunikeer. Sommige
   voorbeelde van toepassingslaagprotokolle sluit in Telnet, FTP (File
   Transfer Protocol), SMTP (Simple Mail Transfer Protocol) en HTTP
   (Hypertext Transfer Protocol).

[wysig] Laag 6: Aanbiederslaag

   Die Aanbiederslaag skakel data om ten einde 'n standaard koppelvlak aan
   die Toepassingslaag te verskaf. MIME enkodering, datakompressie, data
   versluiering en soortgelyke manipulasie van die aanbieding word in
   hierdie laag gedoen om die data te vertoon soos die diens- of
   protokolontwikkelaar dit wil hê. Voorbeeld: die omskakeling van
   ECBDIC-gekodeerde teks lêer na 'n ASCII-gekodeerde lêer.

[wysig] Laag 5: Sessielaag

   Die Sessielaag beheer die dialoë (sessies) tussen rekenaars. Dit is
   verantwoordelik vir die opstel, bestuur en beëindiging van die
   verbindings tussen die plaaslike en afgeleë rekenaar. Dit maak
   voorsiening vir dupleks of half-duplekse werking en stel die
   kontrolepunte, verdaging, beëindiging en herlaai prosedures op. Die
   OSI-model het hierdie laag aangewys om sessies "netjies" te beëindig
   wat 'n eienskap is van die TCP internet protokolsuite, maar ook vir die
   sessie kontrolepunte en herwinning, wat nie normaalweg in die Internet
   protokolsuite gebruik word nie.

[wysig] Laag 4: Transportlaag

   Die transportlaag verskaf die deursigtige oordrag van data tussen
   eindgebruikers en verwyder hierdie las van die boonste lae terwyl dit
   'n betroubare en kostedoeltreffende data-oordrag verskaf. Die
   oordraglaag beheer die betroubaarheid van 'n betrokke verbinding.
   Sommige protokolle is toestand en verbinding georienteer, wat beteken
   dat die transportlaag kan tred hou van die datapakkies en hulle weer
   kan stuur as die versending misluk het. Die mees bekende voorbeeld van
   'n laag 4 protokol is die TCP (Transmission Control Protocol). Dit is
   die laag waar boodskappe na TCP-, UDP- (User Datagram Protocol) en
   SCTP-pakkies (Stream Control Transmission Protocol) omgeskakel word.

[wysig] Laag 3: Netwerklaag

   Die Netwerklaag verskaf die funksionele en prosedurele vermoë om
   veranderlike lengte datareekse vanaf 'n bron na 'n bestemming deur een
   of meer netwerke oor te dra en terselfdertyd die kwaliteit van diens te
   verseker soos deur die Oordraglaag aangevra. Die Netwerklaag voer die
   roetebepaling-, vloeibeheer-, segmentering/desegmentering- en
   foutbeheerfunksies uit. Roetebeheerders (en: Routers) werk op hierdie
   laag en versend data deur die uitgebreide netwerk en maak die internet
   moontlik. Dit is 'n logiese adresseringskema - waardes word gekies deur
   die netwerk ingenieur. Die adres-skema is hiërargies. Die mees bekende
   voorbeeld van 'n laag 3 protokol is die Internet Protokol (IP).

[wysig] Laag 2: Dataverbindingslaag

   Die Dataverbindingslaag verskaf die funsionele en prosedurele vermoë om
   data tussen netwerk eenhede oor te dra en om enige moontlike foute wat
   in die Fisiese laag mag voorkom op te spoor en reg te stel. Die
   adresseringskema is fisies wat beteken dat die adresse (MAC-adresse) in
   die netwerk-kaarte se elektronika tydens vervaardiging ingekodeer is.
   Die adresseringskema is plat. Let wel: Die mees bekende voorbeeld van
   hierdie laag is Ethernet. Ander voorbeelde van protokolle in die
   verbindingslaag is HLDC en ADCCP vir punt-tot-punt of pakkiegeskakelde
   netwerke en Aloha vir lokale area netwerke. Op IEEE 802 lokale area
   netwerke en sommige nie-IEEE 802 netwerke soos FDDI kan hierdie laag
   geskei word in 'n MAC-laag (en: Media Access Control]] en die IEEE
   802.2 Logiese Skakelbeheerlaag (en: LLC of Logical Link Control).

   Hierdie laag is die laag waarin brûe en skakels werk. Verbinding word
   voorsien slegs tussen plaaslik verbinde netwerknodes. Party mense
   redeneer egter dat daar 'n tussenlaag (laag 2.5) moet wees vir
   laasgenoemde toestelle.

[wysig] Laag 1: Fisiese Laag

   Die Fisiese laag definieer al die elektriese en fisiese spesifikases
   vir toestelle. Dit sluit in die uitleg van verbindingspenne, spannings
   en kabelspesifikasies. Ethernetnawe, herhalers en netwerkaansluiters en
   gasheer busaansluiters is toestelle in die fisiese laag. Die hoof
   funksies en dienste wat deur die fisiese laag verskaf word is:
     * Die opstel en beëindiging van 'n elektriese verbinding tot 'n
       oordragsmedium.
     * Deelname in die proses waardeur die kommunikasie hulpbronne
       doeltreffend deur veelvuldige gebruikers gedeel word. Onder andere
       die opklaar van betwisde hulpbronne en vloeibeheer.
     * Modulasie of die omskakeling van die digitale data in die gebruiker
       se toerusting na die ooreenstemmende seine wat oorgedra word oor 'n
       kommunikasiekanaal. Hierdie seine word oor fisiese kabels - hetsy
       koper of optiese vesels of andersins oor 'n radioverbinding.

   Paralelle SCSI-busse werk op hierdie vlak. Verskeie fisiese laag
   Ethernet-standaarde werk ook op hierdie vlak; Ethernet sluit beide
   hierdie laag en die dataverbindingslaag in. Dieselfde geld vir ander
   lokale area netwerke soos byvoorbeeld Token ring, FDDI (en: Fiber
   distributed data interface) en IEEE 802.11.

[wysig] Koppelvlakke

   Bykomend tot die standaarde vir indiwiduele protokolle is daar ook
   standaarde vir die koppelvlakke vir die lae om met die lae daarbowe en
   daarbenede te kommunikeer (Hierdie standaarde is gewoonlik
   bedryfstelsel spesifiek). Microsoft Windows se Winsock en Unix se
   Berkeley sockets en System V Transport Layer Interface is koppelvlakke
   tussen toepassings (laag 5 en boontoe) en die oordragslaag (laag 4).
   NDIS en ODI is koppelvlakke tussen die media (laag 2) en die
   netwerkprotokol-laag (laag 3).

[wysig] Tabel van voorbeelde

   Laag Verskeie voorbeelde TCP/IP suite SS7 AppleTalk suite OSI suite IPX
   suite SNA UMTS
   # Naam
   7 Toepassing HL7, Modbus, SIP HTTP, SMTP, SMPP, SNMP, FTP, Telnet, NFS,
   NTP, RTP ISUP, INAP, MAP, TUP, TCAP AFP FTAM, X.400, X.500, DAP APPC
   6 Aanbieder TDI, ASCII, EBCDIC, MIDI, MPEG XDR, SSL, TLS AFP ISO 8823,
   X.226
   5 Sessie Named Pipes, NetBIOS, SAP, SDP Sessie opstelling vir TCP ASP,
   ADSP, ZIP, PAP ISO 8327, X.225 NWLink DLC?
   4 Transport NetBEUI TCP, UDP, SCTP ATP, NBP, AEP, RTMP TP0, TP1, TP2,
   TP3, TP4, OSPF SPX, RIP
   3 Netwerk NetBEUI, Q.931 IP, ICMP, IPsec, ARP, RIP, BGP MTP-3, SCCP DDP
   X.25 (PLP), CLNP IPX RRC (Radio Resource Control)
   2 Dataverbinding Ethernet, 802.11 (WiFi), Token Ring, FDDI, PPP, HDLC,
   Q.921, Frame Relay, ATM, Fibre Channel MTP-2 LocalTalk, TokenTalk,
   EtherTalk, AppleTalk Remote Access, PPP X.25 (LAPB), Token Bus IEEE
   802.3 framing, Ethernet II framing SDLC MAC
   1 Fisiese RS-232, V.35, V.34, Q.911, T1, E1, 10BASE-T, 100BASE-TX,
   ISDN, POTS, SONET, DSL, 802.11b, 802.11g MTP-1 Localtalk on shielded,
   Localtalk on unshielded (PhoneNet) X.25 (X.21bis, EIA/TIA-232,
   EIA/TIA-449, EIA-530, G.703) Twinax PHY (Fisiese Laag)

[wysig] Sien ook

     * DoD-model
     * Lys van netwerk protokolle
     * OSI-protokol
     * Node

[wysig] Verwysings

   Artikel in die Engelse wikipedia oor die OSI-model

[wysig] Eksterne skakels

     * ISO standaard 7498-1:1994
     * Cybertelecom :: Layered Model of Regulation
     * OSI Model Tutorial
     * OSI Model Tutorial In Flash
     * OSI Reference Model—The ISO Model of Architecture for Open Systems
       Interconnection, Hubert Zimmermann, IEEE Transactions on
       Communications, vol. 28, no. 4, April 1980, pp. 425 - 432.

   Kategorieë: Rekenaar • Standaarde

