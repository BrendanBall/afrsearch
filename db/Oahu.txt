Oahu


                             Oʻahu
   The Gathering Island
                    Satellietfoto van Oʻahu
   Satellietfoto van Oʻahu
                           Geografie
                Location in the state of Hawaii
   Ligging            21°28′N 157°59′W
   Oppervlakte        1 545,4 vk km
   Geranglys          3de grootste eiland van deelstaat Hawaiï
   Hoogste punt       Mount Kaʻala
                        1 220 m
                           Demografie
   Bevolking          876 151 (2000)
   Bevolkingsdigtheid 567/vk km
                       Amptelike simbole
   Blom               Ilima
   Kleur              Mele Mele (Geel)

   Oʻahu is die derde grootste eiland in die Amerikaanse deelstaat Hawaiï
   wat ondanks sy relatief klein oppervlakte van 1 545 vierkante kilometer
   sowat 80 persent van Hawaiï se bevolking huisves. Met Honolulu is ook
   die administratiewe, ekonomiese en kulturele sentrum van die deelstaat
   op Oʻahu geleë. Vanweë Oʻahu se strategiese ligging is sowat 'n kwart
   van die eiland se landoppervlakte tot militêre spergebied verklaar en
   nie toeganklik vir besoekers nie.
   Die kristalblou water van Waikikistrand (Honolulu)
   Die kristalblou water van Waikikistrand (Honolulu)

   In teenstelling met die meeste ander eilande beskik Oʻahu nie oor sy
   eie kleurryke bynaam nie - The Gathering Island ("Die Vergadereiland")
   is net 'n letterlike vertaling van die inheemse naam Oʻahu, maar het
   geleidelik as amptelike bynaam ingeburger. Die benaming dateer
   vermoedelik uit die tydperk toe die verskillende Hawaiïese koninkryke
   nog oorlog teen mekaar gevoer en die monarge in vredestye op hierdie
   eiland vir samesprekings vergader het. Aangesien die grootste deel van
   Hawaiï se bevolking tans op die eiland gekonsentreer is en ook meer as
   die helfte van die jaarliks ses miljoen toeriste op Oʻahu bly, het die
   naam ook 'n nuwe moderne betekenis gekry.

   Met 'n lengte van 70 kilometer en 'n wydte van 50 kilometer het Oʻahu
   die vorm van 'n ruit met 'n groot skiereiland in die suidooste waar
   talle vulkaankraters, die grootste stad Honolulu en 'n groot aantal
   besienswaardighede geleë is. Twee groot bergreekse strek langs die wes-
   en die ooskus dwarsoor die eiland: Die Koolau Range met 'n lengt van 50
   kilometer en 'n maksimale hoogte van sowat 960 meter, en die
   Waianae-berge met 'n lengte van sowat 25 kilometer en 'n maksimale
   hoogte van 1 200 meter.

   Die vlakte tussen die twee bergreekse behels vrugbare landbougebiede
   waar onder meer pynappels en suikerriet verbou word. Die grootste deel
   van die bevolking is in Honolulu gekonsentreer, en die stadsgebied het
   lankal begin om na die landbougebiede en langs die kusstroke uit te
   brei.
   Kategorie: Hawaiï

