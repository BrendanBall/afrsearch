Oekraïne


   CAPTION: Oekraïne


        Wapen van Oekraïne
   Vlag Wapen
   Nasionale leuse: geen
   Volkslied: "Shche ne vmerla Ukrainy"
   ("Die Glorie van die Okraïne het nie vergaan")
   Ligging van Oekraïne
   Hoofstad Kiëv
   50°27′N 30°30′E
   Grootste stad Kiëv
   Amptelike tale Oekraïens
   Regering
   President
   Eerste Minister
   Parlementêre Demokrasie
   Viktor Yushchenko
   Yulia Tymoshenko
   Onafhanklikheid
   Onafhanklikheid van die Sowjet Unie
   Onafhanklikheid
   Referendum
   24 Augustus 1991
   1 Desember 1991
   Oppervlakte
    - Totaal

    - Water (%)
   1 E8 603 700 km^2  (44th)
   233 090 myl^2
   Bevolking
    - 2005 skatting
    - 2001 sensus
    - Digtheid
   46 481 000 (27ste)
   48 457 102
   77 / km^2 (114de)
   199 / myl^2
   BBP (KKP)
    - Totaal
    - Per capita 2005 skatting

   $338.5 miljard (28ste)
   $7 156 (87ste)
   Geldeenheid Hryvnia, гривня (UAH)
   Tydsone
    - Somertyd EET (UTC+2)
   EEST (UTC+3)
   Internet-TLD .ua
   Skakelkode +380

   Oekraïne is ‘n land in Oos-Europa wat in die suide grens aan die Swart
   See, in die ooste aan Rusland, in die noorde aan Wit-Rusland en in die
   weste aan Pole, Slowakië, Hongarye, Roemenië en Moldawië.
   Oekraïne is die grootste land wat in sy geheel in Europa lê. Die
   hoofdstad is Kiëv.

   Ten noorde van Kiëv lê Tsjernobil waar daar in 1986 ‘n kernramp
   plaasgevind het. Drie groot riviere deurkruis die land, die Djnepr, die
   Dnestr en die Donets

[wysig] Staatsinrigting

   Oekraïne verklaar onhafhanklikheid op 24 Augustus 1991 toe die
   staatsgreep van konserwatiewe magte in die Sowjetunie misluk. Die
   bevolking spreek hulle op 1 Desember per referendum uit ten gunste van
   onafhanklikheid. Enkele weke later hou die Sowjetunie op bestaan.

   Tans is Oekraïne lid van die Gemenebes van Onafhanklike State.

   Diverse staatkundige gegewens:
     * Staatshoof: President Viktor Joesjtsjenko
     * Regeringsleier: Premier Yulia Tymoshenko
     * Parlement: Verchovna Rada. Die 450 parlementslede dien ‘n termyn
       van vier jaar.
     * Administratiewe indeling: 24 geweste (oblaste), 1 outonome
       republiek (die Krim) en 2 gemeentes.
     * Nasionale leuse: "Volja, Zlahoda, Dobro", (Oekraïens: Wilskrag,
       Eendrag, Tevredenheid)

[wysig] Geskiedenis

[wysig] Onafhanklikheid

   Maidan Nezalezhnosti ("Onafhanklikheidsplein") in Kiev
   Maidan Nezalezhnosti ("Onafhanklikheidsplein") in Kiev

   Ná die ontbinding van die Sowjetunie het die Oekraïene met meer as
   600 000 vierkante kilometer die grootste staat op die vasteland van
   Europa geword. Die voormalige KP-funksionaris Leonid Krawtsjoek is in
   1991 as die eerste president verkies en het een van die drie
   medestigters van die Gemenebes van Onafhanklike State geword. Die land
   het van alle kernwapens op sy kerngebied ontslae geraak.

   Ondanks die ekonomiese agteruitgang, stagnasie, voortrekkery en
   korrupsie het die tyd ná die onafhanklikwording anders as in Rusland
   vreedsaam verloop. Een van die grootste vraagstukke was die etniese
   diversiteit van die land. Daar is meer as twintig persent Russe en
   ander belangrikhede minderhede soos Pole, Roemene, Wit-Russe en
   Islamitiese Tatare (veral op die Krim-skiereiland). Die gebrek aan 'n
   sterk historiese tradisie was 'n ander probleem.

   Met die verkiesing van die tweede president Leonid Koetsjma, 'n
   voormalige bestuurder van 'n wapenfabriek, was daar hoop dat die
   ekonomie sou herstel. Alhoewel 'n nuwe geldeenheid, die Hriwnja,
   ingevoer is, het die skadu-ekonomie steeds die helfte van alle
   ekonomiese aktiwiteite in Oekraïene beslaan.

   President Koetsjma het in sy buitelandse beleid duidelik in die rigting
   van die Wes-Europese demokrasieë begin beweeg: Die doodstraf is
   afgeskaf en die Tsjernobil-kernkragsentrale, een van vyf in die land,
   is in 2000 gesluit. Politieke verhoudinge met die buurlande Pole en
   Roemenië, wat in die verlede vertroebel was, het duidelik verbeter.

   Nogtans is die politieke bande met Wes-Europa nie vasbeslote ontwikkel
   nie, en Koetsjma het eerder 'n soort "twee-vektore-beleid" ten opsigte
   van sy betrekkinge met die buiteland gevolg, en steeds ook noue bande
   met Rusland gehandhaaf.

   Baie Russiese politikusse beskou Oekraïene nog steeds as 'n integrale
   bestanddeel van Rusland, en die Russiese optrede teen Oekraïene het by
   'n aantal politieke en ekonomiese geskille verskerp. Die Russiese Vloot
   maak nog steeds gebruik van sy basisse op die Krim-skiereiland, en die
   deurvoer en invoerpryse van Russiese gas is al jare lank 'n strydpunt
   tussen die twee lande. Die gas-konflik het teen die einde van die jaar
   2005 verskerp, toe Rusland sy gasuitvoere na Oekraïene drasties
   verminder het. Hierdie stap het ook groot dele van Wes-Europa geraak,
   aangesien die druk in die Russiese gaspyplyne orals op die vasteland
   duidelik gedaal het en minder gas ontvang is.

   Koetsjma het ook geprobeer om beter betrekkinge met die Verenigde State
   te handhaaf, onder meer deur sowat 1 700 Oekraïense soldate in Irak te
   stasioneer.

   Die Eerste Minister Viktor Joesjtsjenko het in 2000 en 2001 ekonomiese
   hervorming aangepak en het ook die parlementêre verkiesing in 2002
   gewen. Hy is egter deur die Kommunistiese en oligargiese
   opposisiepartye gedwing om te bedank. In 2004 is hy as president
   ingehuldig, terwyl Viktor Janoekowitsj as eerste minister verkies is.

   Die ekonomie het begin stabiliseer, tog bly die demografiese situasie
   kommerwekkend. Miljoene Oekraïense burgers bly in die buiteland om daar
   te werk, en die bevolking het sedert 1991 van 52 tot 47 miljoen in 2006
   gedaal.
   Commons
   Multimedia oor hierdie onderwerp is te vinde op Wikimedia Commons onder
   die titel:
   Category:Ukraine
   Kategorie: Oekraïne

