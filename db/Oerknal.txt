Oerknal


   Oerknal, Groot Knal of Big Bang, is die populêre benaming van die
   wyd-aanvaarde kosmologiese teorie wat beskryf hoe die heelal 13,7
   miljard jaar gelede ontstaan het uit 'n superdigte, dimensielose en
   verskriklik hete singulariteit. Tegelykertyd met die oerknal, voer die
   teorie aan, sou ruimte en tyd ook ontstaan. Die teorie is onder meer
   gebaseer op die waarneming van die voortdurend uitdyende heelal,
   afgelei van die besonderse rooiverskuiwing van die lig van verre
   sterrestelsels. Die ontdekking van die mikrogolf agtergrondbestraling,
   wat orals in die ruimte teenwoordig is, het die teorie ook sterk
   ondersteun.

   Die term Big Bang is eers deur Fred Hoyle in 1950 gebruik as 'n
   sarkastiese aanduiding om sy afkeur van die teorie uit te druk. Hoyle
   was 'n voorstander van die konkurrerende maar nou verlate
   steady-statemodel.

[wysig] Voorgeskiedenis

[wysig] Die dinamiese heelal

   Voordat die teorie van die Oerknal geformuleer is, het meeste mense
   geglo dat die heelal staties is; met ander woorde dit het altyd, en sal
   altyd, bestaan. Volgens die swaartekragwet van Isaac Newton sou só 'n
   heelal egter ineen stort. Newton het hierdie probleem erken, maar hy
   het gepoog om die algemene veronderstelling te behou deur in 'n
   briefwisseling met Richard Bentley vas te stel dat, as die materie in
   die heelal gelykmatig in 'n oneindige ruimte versprei is, sou daar geen
   middelpunt wees waarheen die alle materie sou kon instort nie.

   Albert Einstein het standpunt ingeneem dat die heelal staties is en het
   by sy algemene relatiwiteitsteorie gepostuleer dat die kosmologiese
   konstante die ineenstorting teëgaan. Die Nederlandse astronoom Willem
   de Sitter het met 'n ander model van die heelal na vore gekom, en
   voorspel in 1918 aan die hand daarvan dat die rooiverskuiwing eweredig
   met die afstand is.

[wysig] Sien ook

     * Astrofisika
     * Evolusie
     * Heelal
     * Kosmogonie
     * Kosmologie

   Hierdie artikel is in sy geheel of gedeeltelik vanuit die Nederlandse
   Wikipedia vertaal.

   Klik vir info oor hierdie sjabloon.
   Kategorieë: Astrofisika • Kosmogonie • Kosmologie

