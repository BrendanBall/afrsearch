Oesbekistan


   CAPTION: O‘zbekiston Respublikasi of O‘zbekiston Jumhurijati
   Republiek van Oesbekistan


   Die vlag van Oesbekistan Die wapenskild van Oesbekistan
   Die vlag van Oesbekistan Die wapenskild van Oesbekistan
   Image:LocationUzbekistan.png
   Volkslied       Die volkslied van die Republiek van Oesbekistan
   Hoofstad        Tasjkent (Oesbekies: Tosjkent)
   President       Islam Karimov
   Eerste MInister Sjavkat Mirzijajev
   Ampstaal        Oesbekies
   Oppervlakte
    – Totaal
    – % water      55ste wêreldwyd
                    447 400 km²
                    4.9%
   Bevolking
    – (2005)
    – Digtheid
                    27 950 000
                    57/km²
   Onafhanklikheid
    – Datum        Van Sowjetunie
                    1 September 1991
   Geldeenheid     Oesbekistani Som (UKS)
   Tydsone         UTC +5
   Skakelkode      998
   Internet TLD    .uz

   Oesbekistan is 'n land in Sentraal-Asië, wat van 1924 tot 1991 by die
   armste republieke van die Sowjetunie gereken word. Sy hoofstad is
   Tasjkent (Oesbekies: Tosjkent) met 2 229 400 inwoners (2005). Danksy 'n
   uitgestrekte besproeiingsstelsel is die republiek die Sowjetunie se
   vernaamste verskaffer van katoen.

   In 1991 is die bevolking teensinnig om die onafhanklikheid van Rusland
   te aanvaar; lidmaatskap in 'n statebond met Rusland word veral om
   ekonomiese redes as voordelig beskou. Die ekonomiese agteruitgang skep
   'n groot probleem vir die regering; tydens die Sowjetse heerskappy vind
   nog 'n grootskaalse industrialisering nog 'n russifisering plaas. Die
   regering tree gereeld met geweld teen die opposisie en Islamitiese
   fundamentaliste op. In Mei 2005 sterf meer as 1 000 betogers en
   soldate, nadat onluste in die stad Andisjan uitbreek.

[wysig] Demografie

   Sowat 75 persent van die bevolking is Oesbeke, ses persent is Russe,
   vyf persent Tadjik en vier persent Kazak. 74.3 persent van die inwoners
   praat Oesbekies ('n Turkse taal) en 14 persent Russies. 88 persent van
   die Oesbeke is aanhangers van die Islam, nege persent is Ortodokse
   Christene.

[wysig] Protestantisme

   Protestante maak minder as 1% van die bevolking van Oesbekistan uit.
   Die Evangelies Lutherse Kerk in Oesbekistan is 'n kerk met sewe
   gemeentes. Die biskop se setel is in Tasjkent. Die sinode se voorsitter
   is Gilda Raspopowa. Nuwe gemeentes mag nie gestig word nie, daar is
   egter huiskerke van Oesbeke.Duisende Oesbeke het na 1991 die
   Christendom aangeneem. Christene word baie negatief voorgestel en word
   beskou as lede van 'n ekstreme kultus. In 2006 is 'n wet gepromulgeer,
   wat die druk van godsdienstige boeke met 3 jaar gevangenis strafbaar
   stel. Die regering vervolg Christene massaal. Daar is sterk druk op
   Christene vanuit 'n Islamitiese agtergrond in afgeleë streke.

[wysig] Bronnelys

   Protestantisme

     * http://www.opendoorsuk.org.uk/news/news_archives/001239.php
     * http://www.opendoors-de.org/index.php?supp_page=uz&supp_lang=de
     * http://sb.od.org/index.php?supp_page=wwl_deteriorated&supp_lang=en
     * Bron van die lys: World Christian Encyclopedia, Tweede uitgawe,
       Volume 1, bladsy 795.

                                 Lande in Asië

    Afghanistan - Armenië - Azerbeidjan - Bahrein - Bangladesj - Bhutan -
   Brunei - Ciprus - Filippyne - Georgië - Indië - Indonesië - Irak - Iran
   - Israël - Japan - Jemen - Jordanië - Kambodja - Kasakstan - Kirgisië -
    Koeweit - Laos - Libanon - Maldive - Maleisië - Mongolië - Mianmar -
    Nepal - Noord-Korea - Oesbekistan - Oman - Oos-Timor - Pakistan - Qatar
    - Rusland - Saoedi-Arabië - Singapoer - Republiek van Sjina (Taiwan) -
      Sjina - Sri Lanka - Sirië - Suid-Korea - Tadjikistan - Thailand -
         Turkye - Turkmenistan - Verenigde Arabiese Emirate - Viëtnam

   Kategorie: Lande in Asië

