Ofotfjord


   Die Oftotfjord in April
   Die Oftotfjord in April
   'n Britse kaart wat die posisie van skeepswrakke wys
   'n Britse kaart wat die posisie van skeepswrakke wys

   Die Ofotfjord (Noors Ofotfjorden) is 'n fjord in Noord-Noorweë met 'n
   lengte van 78 kilometer en 'n diepte van tot by 553 meter. Die
   belangrikste hawestad is Narvik aan die oostelike ent van die
   Ofotfjord.

   Die fjord se naam is afgelei van die Oudnoorse pleknaam Ófóti en fót
   ("voet") en verwys moontlik na sy vorm. Die landskap Ofoten is na die
   fjord vernoem.

[wysig] Fauna en flora

   Die Ofotfjord word deur bergspitse met 'n maksimale hoogte van 1 700
   meter omring. Teen hulle hange groei veral berke tot by die woudgrens
   teen 'n hoogte van sowat 500 meter. Die fjord se visbron sluit veral
   kabeljou en makriele tydens die somer en harings as tipiese wintervisse
   in. Die Ofotfjord is daarnaas 'n belangrike habitat vir seearende en
   otters.

[wysig] Geskiedenis

   In April 1940 was die Ofotfjord die toneel van hewige seegevegte tussen
   anti-duikbootskepe van die Duitse Vloot, wat tydens die Operasie
   Weserübung (die besetting van Noorweë) bergjaers na Narvik vervoer het
   om die stad te beset, en Britse oorlogskepe, waaronder die HMS
   Warspite.

   Alle tien Duitse asook twee Britse anti-duikbootskepe is tydens die
   seegevegte tot sink gebring of het die grond geraak. Die skeepswrakke
   is tans gewilde duikbestemmings. Sommige van die wrakke is deur die
   Noorse regering tot seegrafte verklaar en word deur die wet beskerm.

[wysig] Eksterne skakels

     * Beelde van die Tirpitz en Admiral Hipper in Bogenbaai

   Kategorie: Noorweë

