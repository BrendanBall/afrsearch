Okkultisme


   Okkultisme ondersoek die verborge, geheimsinnige en bonatuurlike
   aspekte van die lewe. Die okkult is oortuig daarvan dat 'n mens toegang
   het tot dieper kennis en insig as wat bereik kan word deur 'n gewone
   lewenservaring van die normale vyf sintuie. Okkultisme eksperimenteer
   met verskeie tegnieke om die bewussynsvlak van mense te verskuif sodat
   hierdie geheimsinnige aspekte as 'n realiteit ervaar kan word.
   Okkultisme eis dat dit skynbaar moontlik is om toegang te verkry tot
   magte wat nog nie deur die Natuurwetenskap verklaar is nie. Die drie
   primêre benaderings om toegang te kry tot geheime magte in die okkulte
   sfeer is: Waarsêery, towerkrag en spiritisme

   Hierdie sogenaamde insigte word gewoonlik bewaar in skole en word
   mondelings of deur middel van simboliek oorgedra van een generasie tot
   'n volgende. Die insigte word gewoonlik oor 'n periode stelselmatig
   oorgedra aan 'n leerling wat begerig is om die insigte te bekom.

   Baie okkultiese leerstelling het meer bekend geword tydens 'n oplewing
   in die sewentigerjare van die 20ste eeu. Die meeste okkultiese insigte
   kan nie verkry word deur bloot meer daaroor na te lees nie. Die
   okkultiese beginsel is dat die meeste van die insigte slegs verkry kan
   word in die ervaringsdimensie deur sekere oefeninge, gewoontes of
   handellinge.

   In die verlede is baie mense al uitgebuit deur okkultiese bewegings wat
   later as vals beskou is. Okkultisme beslaan 'n wye verskeidenheid van
   weë en daar is geen waarborg dat indien 'n bepaalde pad geloop word die
   student by die beloofde eindbestemming gaan arriveer nie.

[wysig] Sleutelfigure

     * Levi Eliphas
     * 1486 - 1535 :Cornelius Agrippa
     * 1527 - 1608 :John Dee
     * 1875 - 1947 :Aleister Crowley
     * 1890 - 1946 :Dion Fortune
     * George Ivanovitch Gurdjieff

[wysig] Sien ook

     * Geloofsstrominge en godsdiensfilosofieë

   Kategorieë: Okkultisme • Esoterie

