Oleg van Kiëf


                                                                      Oleg
                                                       Grootprins van Kiëf

                                           Vorstehuis              Rjoerik
                                               Regeer            879 – 912
                                               Bynaam        Oleg die Wyse
                                          Voorgangers  Rjoerik (Nowgorod),
                                                      Askold en Dir (Kiëf)
                                             Opvolger                 Igor
                                                          {{{Voetnotas}}}

   Oleg se soldate rou by sy graf, Wiktor Wasnetsof (1899)
   Oleg se soldate rou by sy graf, Wiktor Wasnetsof (1899)

   Grootprins Oleg die Wyse (Russies: Олег; Oudnoors: Helgi) was die
   heerser van die Rjoerik-dinastie wat die hoofstad van Roes geskuif het
   van Nowgorod na Kiëf, en daarmee die magtige Kiëf-Roes gestig het. Hy
   het vermoedelik van 879 tot 912 regeer.

   Oleg was ’n familielid van Rjoerik (waarskynlik sy swaer) en Rjoerik
   het dus die ryk wat hy gestig het, in 879 aan Oleg toevertrou sodat hy
   as regent vir sy seun Igor kon optree. Oleg het sy mag in die rigting
   van die Dnjepr-rivier vergroot. Hy het eindelik Kiëf verower en die
   stad se heersers, Askold en Dir (ook Warangiërs), vermoor. Hy het
   daarna Kiëf sy nuwe hoofstad gemaak.

   Vanuit Kiëf kon hy Konstantinopel in 911 aanval, wat gelei het tot ’n
   handelsverdrag waaruit albei partye voordeel getrek het. ’n Deel van
   die teks het behou gebly in die Primêre Kronieke.

   Oleg is waarskynlik in 912 dood. In sowel Staraja Ladoga as Kiëf is
   daar ’n grafheuwel waar hy na bewering begrawe is.

[wysig] Verwysings

          Hierdie artikel is merendeels vertaal vanaf die Nederlandse
          Wikipedia-artikel [1]

   Kategorieë: Russiese grootprinse • Huis van Rjoerik

