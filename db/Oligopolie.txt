Oligopolie


   Die woord oligopolie kom van die Griekse woord oligoi, wat "min"
   beteken, en polein, wat "verkoop" beteken. Onder oligopolie word die
   mark deur 'n paar groot firmas oorheers. Wanneer daar slegs twee firmas
   in die bedryf is, word dit 'n duopolie genoem. Die produk kan homogeen
   wees (bv. staal en sement), maar dit is gewoonlik heterogeen (bv.
   motorvoertuie, sigarette, huishoudelike toestelle, elektroniese
   toerustig en huishoudelike skoonmaakmiddels). Wanneer die produk
   homogeen is, word die mark as 'n suiwer oligopolie beskryf, en wanneer
   die produk heterogeen (of gedifferensieerd) is, word die mark 'n
   gedifferensieerde oligopolie genoem. Oligopolie is die algemeenste
   markstruktuur in moderne ekonomieë. Wanneer mense van groot besigheid
   en van markmag praat, verwys hulle gewoonlik na oligopolieë (eerder as
   na suiwer monopolieë).
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Ekonomie

