Olivier (voornaam)


   Olivier is die Normandies-Franse, Nederlandse en Afrikaanse vorm van 'n
   oorspronklik Germaanse manlike voornaam, wat in Oudnoors as Anleifr of
   Olafr bestaan het en sy etimologiese wortels in Oudnoors an*
   "voorvaders" en leifr "oorblyfsel; seun" het. Die voornaam sou dus
   "seun van die voorvaders" beteken. Die vroulike ekwivalente van die
   voornaam is Olivia en Olly.

   'n Ander afleiding verwys na die Latynse oliva "olyf(boom), olyftak" en
   olivarius "olyfboomplanter". Aangesien die olyfboom in die antieke
   tydperk as 'n simbool van vrede beskou is, sou die Latynse betekenis
   van die naam "vredebrenger" wees.

   Die voornaam het onder die invloed van die Karolingiese epiek, veral
   die Karelromans en die beroemde Rolandslied, waarin Olivier een van
   Roland se paladyne is, reeds vroeg in die Middeleeue baie gewild
   geraak. Ouers het dikwels twee van hulle seuns Roland en Olivier
   genoem.

   Die voornaam word dessdae in Nederland, Vlaandere, Suid-Afrika en
   Namibië min gebruik, maar is nog steeds gewild in Franstalige gebiede
   soos Frankryk, Wallonië, Wes-Switserland en Québec.

   Die Duitse vorm Oliver is in Duitsland ná die Tweede Wêreldoorlog
   gebruik, terwyl die Engelse Oliver wél in William Shakespeare se
   komedie As You Like It voorkom, maar later moontlik onder die invloed
   van Oliver Cromwell nouliks aan kinders gegee is en eers in die 19de
   eeu met Charles Dickens se Oliver Twist weer opkom.

[wysig] Variante

     * Nederland, Vlaandere: Fier, Oluvier
     * Engelse taalgebied: Ol, Ollie
     * Skotland: Olaghair

[wysig] Verwysings

     * Van der Schaar, Dr. J.: Woordenboek van voornamen. 13de druk.
       Utrecht/Antwerpen: Uitgeverij Het Spectrum 1983

   Kategorie: Manlike voornaam

