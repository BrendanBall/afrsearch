Omnivoor


   'n Omnivoor (vanaf die Latyn: omne wat die hele ding of alles -- in die
   meervoudsvorm -- beteken; en vorare wat om te sluk, of om op te vreet
   beteken) of alleseter is 'n dier wat beide plantmateriaal en vleis eet.
   Omnivore vertoon nie die gespesialiseerde gedrag van die karnivore of
   die herbivore nie; hulle soek wyd en syd na voedsel en is dus minder
   kwesbaar vir veranderinge in hul ekologiese sisteem. Die
   spysverteringstelsels van hierdie diere toon dieselfde veelsydigheid:
   hulle is in staat om plantkomponente soos herbivore te verteer, maar is
   terselftertyd geredelik in staat om proteïen en die ander
   voedselkomponente van vleis te verwerk en te absorbeer. ^[1]

   Breingrootte korreleer met die kwaliteit (voedselwaarde en hoeveelheid
   kalorieë) van die kos wat ingeneem word. Omnivore het volgens dié
   definisie 'n hoë kwaliteit dieët. Oor die algemeen is die groep
   omnivore intelligent. Voorbeelde hiervan is die merkwaardige
   intelligensie wat vertoon word in die voedselbymekaarmakingsgedrag van
   die beer en die kraai. Die geskiedenis van menslike ontwikkeling toon
   dat die aanvulling van die dieët met vleis die ontwikkeling van
   aansienlik groter breins toegelaat het. 'n Groter brein vereis die
   verbruiking van groot hoeveelhede energie en voedingstowwe. ^[2]

   (Daarteenoor bestaan 'n ander wetenskaplike argument egter wat, veral
   in die werk van die antropoloog Richard Wrangham, en kollegas van die
   Harvard Universiteit, teoretiseer dat dit die inname en kook van
   wortelagtige groente was wat die ontwikkeling van groter breine tot
   gevolg gehad het, asook die ontwikkeling van kleiner tande, die
   hedendaagse proporsies van die ledemate en selfs die band tussen man en
   vrou). ^[3]

[wysig] Sien ook

[wysig] Vergelyk en kontrasteer

     * Karnivoor
     * Herbivoor
     * Lys van soorte -vore

[wysig] Bronne

    1. ^ Oorsig van die spysverteringstelsel Besoekdatum 31 Maart 2006
    2. ^ Intelligensie, die evolusie van die menslike brein, en dieët
       Besoekdatum 31 Maart 2006
    3. ^ Het gekookte wortels die ontwikkeling van groter breine
       aangespoor? Besoekdatum 21 Maart 2006

   Hierdie artikel is in sy geheel of gedeeltelik vanuit die Engelse
   Wikipedia vertaal.

   Klik vir info oor hierdie sjabloon.
   Kategorieë: Gedrag • Biologie

