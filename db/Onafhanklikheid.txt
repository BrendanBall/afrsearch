Onafhanklikheid


   Onafhanklikheid van 'n land, organisasie of regeringstak dui op die
   vermoë om self te regeer, teenoor om deur iemand anders regeer te word.
   Die verklaring van sulke onafhanklikheid impliseer somtyds 'n
   gewelddadige wegbreek en is die rede vir gereelde herdenking van die
   oorwinning.

   Inhoud

        * 1 Onafhanklikheid van 'n land of staat
             + 1.1 Onafhanklikheidsverklaring
             + 1.2 Onafhanklikheidsdag
             + 1.3 Onafhanklikheidsoorlog
        * 2 Sien ook

[wysig] Onafhanklikheid van 'n land of staat

   Met die onafhanklikheid van 'n land of staat word bedoel, dat so 'n
   land of staat nie (meer) deur 'n ander staat geregeer of bestuur word
   nie en volledig kan beslis oor binnelandse en buitelandse beleid, tot
   die mate toegelaat in internasionale reg. Onafhanklik beteken dus nie
   dat 'n land nie meer afhanklik is van ander lande nie, maar wel dat dit
   die reg het om self te besluit.

   Die status van onafhanklikheid word internasionaal bepaal deur die
   Verenigde Nasies. 'n Onafhanklike land kan dan ook lid word van die
   Verenigde Nasies. Daar is enkele lande waarvan die onafhanklikheid
   internasionaal nie erken word nie, maar wel deur een of meer lande. 'n
   Voorbeeld is Turks-Cyprus, wat slegs deur Turkye erken word. Voor 1994
   het Suid-Afrika ook die 'onafhanklikheid' van die Tuislande, Transkei,
   Venda, Ciskei en Bophuthatswana erken sowel as die van Taiwan. Daar is
   ook enkele lande wat eensydig onafhanklikheid verklaar het. Voorbeelde
   hiervan is Puntland in Somalië en die toenmalige Rhodesië (nou
   Zimbabwe).

[wysig] Onafhanklikheidsverklaring

   Die Onafhanklikheidsverklaring dui op 'n amptelike dokument of
   bekendmaking dat 'n spesifieke staat hom die reg voorbehou, of dat
   hierdie reg aan hom toegestaan word, om homself te regeer.

[wysig] Onafhanklikheidsdag

   Die Onafhanklikheidsdag of Onafhanklikheidsdatum van 'n staat word
   gewoonlik gebaseer op die CIA World Factbook. Dit word gedefinieer as
   die datum waarop soewereiniteit bereik word. In sommige gevalle mag die
   gegewe datum nie "onafhanklikheid" in die strengste sin voorstel nie,
   maar eerder 'n belangrike gebeurtenis van nasiebou, soos die
   tradisionele stigtings- of eenheidswordingsdatum, of 'n fundamentele
   verandering in die vorm van regering.

[wysig] Onafhanklikheidsoorlog

   'n Onafhanklikheidsoorlog is 'n gewapende stryd met die doel
   onafhanlikheid te verkry. So 'n oorlog kan vooraf gegaan word deur 'n
   onafhanklikheids verklaring waar 'n geografiese gebied of etniese groep
   onafhanklikheid verklaar vanaf 'n ander staat of etniese groep.

[wysig] Sien ook

     * Kolonialisme
     * Imperialisme
     * Neokolonialisme
     * Geregtelike onafhanklikheid
     * Statistiese onafhanklikheid
     * Onafhanklike stad

   Kategorie: Politiek

