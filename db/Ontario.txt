Ontario


                                                                    Ontario


         Vlag         [[Image:|85px|Landswapen]]
   (Vlag van Ontario)  (Landswapen van Ontario)

                   Leuse : Ut Incepit Fidelis Sic Permanet
                            Beeld:Ontario-map.png
                                     Ander provinsies en gebiede van Kanada
                    Land                                             Kanada
                Hoofstad                                            Toronto
                                                       43° 39' N, 79° 23' W
           Grootste stad                                            Toronto
     Goewerneur-generaal                                     David C. Onley
         Eerste Minister                   Dalton McGuinty (Liberale Party)
             Oppervlakte                                      1 076 395 km²
                  - Land                                      917 741 vk km
                 - Water                              158 654 vk km (14,8%)
                                                           Bevolking (2007)
                - Totaal                                    12 850 636 inw.
              - Digtheid                                    14,0 inw./vk km
                                       Toelating tot die Kanadese Federasie
                 - Datum                                       1 Julie 1867
                                          Verteenwordiging in die Parlement
             - Parlement                                                106
                - Senaat                                                 24
            Posafkorting                                                 ON
   Voorsetsel by poskode                                          K L M N P
                 Tydsone                                        UTC -5 & -6
         Internet-domein                                             .on.ca

   Ontario [ɔn.'tɛɹ.i.oʊ] is die mees digbevolkte en tweede grootste
   provinsie van Kanada in die sentraal-oostelike deel van die land met 'n
   oppervlakte van 1 076 395 vierkante kilometer en 12 850 636 inwoners
   (2007) of meer as 35 persent van die totale Kanadese bevolking. Sy
   hoofstad is Toronto. Ook die nasionale hoofstad van Kanada, Ottawa, is
   'n munisipaliteit van Ontario. Die naam van die provinsie is afgelei
   van 'n Irokese woord, wat "mooi meer" of "mooi water" beteken.
   Die hoofstad Toronto
   Die hoofstad Toronto

   Ten opsigte van sy bevolking is Ontario die grootste en ten opsigte van
   sy oppervlakte die tweede grootste Kanadese provinsie na Québec.
   Ontario word in die weste deur Manitoba, in die ooste deur Québec en
   die Amerikaanse deelstate Michigan, New York, Ohio, Pennsylvanië en
   Minnesota in die suide begrens. Die grootste deel van sy grenslyn met
   die VSA is van natuurlike oorsprong en sluit die Lake of the Woods, die
   Groot Mere en die Sint-Laurensrivier in. Ontario is die enigste Kanada
   provinsie wat aan die Groot Mere grens.

   Die provinsie se naam is afgelei van die Ontariomeer; Ontario is 'n
   woord uit die Huroonse taal en beteken letterlik "groot meer". 'n Ander
   etimologiese wortel is dalk skanadario ("mooi water" in Irokees). Saam
   met Nouveau-Brunswick/New Brunswick, Nova Scotia en Québec is Ontario
   een van die vier oorspronklike provinsies toe Kanada op 1 Julie 1867
   volgens die British North America Act as 'n nasie geskep is. Vandag lê
   Ontario in geografiese opsig halfpad tussen die mees oostelike
   Atlantiese provinsie Newfoundland en Labrador en die Pasifiese
   weskusprovinsie Brits-Kolombië.

   Ontario is tans die beduidendste nywerheidsentrum van Kanada en het in
   2004 sowat 52 persent van die land se industriële produksie opgelewer.
   Net die suidelike strook langs die grens met die Verenigde State is 'n
   dig bevolkte verstedelikte gebied, terwyl die grotendeels ongerepte en
   yl bevolkte noorde die meeste van Ontario se meer as 250 000 mere,
   riviere met 'n totale lengte van 60 000 kilometer en uitgestrekte
   naald- en loofbosse behels. Ontario pronk daarnaas met een van Kanada
   se bekendste natuurwonders, die Niagara-watervalle, skilderagtige
   wingerde en vrugbare landbougebiede.

[wysig] Geografie

   Die provinsie Ontario bestaan uit drie geografiese hoofgebiede:
     * Die yl bevolkte Kanadese Skild in die noordwestelike en sentrale
       dele wat meer as die helfte van Ontario se oppervlakte beslaan.
       Alhoewel dit merendeels onvrugbare land is, pronk die gebied met
       ryk mineraalafsettings en talle mere en riviere. Die Skildgebied
       word verder verdeel in Noordwes-Ontario en Noordoos-Ontario.
     * Die feitlik onbewoonde en nouliks beboste Hudsonbaaivlaktes in die
       uiterste noorde en noordooste met sy moerasgebiede.
     * Die gematigde, vrugbare en dig bevolkte gebied van die Groot Mere
       en die Sint-Laurensvallei in die suide waar landbou- en
       nywerheidsgebiede gekonsentreer is. Suid-Ontario word verder
       verdeel in Suidwes-Ontario, die Goue Hoefyster (Engels: Golden
       Horseshoe), Sentraal-Ontario (wat ondanks sy naam egter nie die
       geografiese sentrum van Ontario verteenwoordig nie) en Oos-Ontario.

   Kategorie: Ontario

