Ontugwet


   Die Ontugwet (Wet No. 21) van 1950 is 'n wet onder die Apartheidstelsel
   wat die vroeÃ«re verbod op seksuele verhoudinge tussen lede van die wit
   rassegroep en die swart rassegroep wat deur die Ontugwet No. 5 van 1927
   daargestel is uitgebrei het om seksuele verhouding tussen blankes en
   lede van alle ander rassegroepe te verbied. Dit was een van die mees
   omstrede wette van Suid-Afrika onder Apartheid. Die wet was daarop
   gemik om die meng van rasse binne die huwelik en ander seksuele
   verhoudings te verhoed.

   Die Wet op Verbod van Gemengde Huwelike en die Ontugwet was van die
   eerste belangrike stukke apartheid wetgewing. Gemengde huwelike is in
   1949 in Suid-Afrika verban.

   Onder die vaandel van die ontugwet het die Suid-Afrikaanse Polisie
   gemengde paartjies wat daarvan verdink is dat hulle in 'n seksuele
   verhouding verkeer het vervolg. Verdagtes se privaatheid is in die
   proses geskend, huise ingedring en deure oopgestamp.

   Die Ontugwet en die verbod op gemengde huwelike is van die eerste
   apartheidwette wat weer afgeskaf is en is reeds in 1985 terwyl Pieter
   Willem Botha nog President was.
   Kategorie: Apartheidwette in Suid-Afrika

