Ontwerpspatroon (rekenaarwetenskap)


   'n Ontwerpspatroon identifiseer en isoleer die sleutelaspekte van
   algemene ontwerpsprobleme en verskaf algemene oplossings vir hierdie
   probleme binne die gegewe probleemdomein.

   In die geval van objekgeoriënteerde programontwerp, verskaf
   ontwerpspatrone algemene abstraksies vir die skepping van herbruikbare
   objekgeoriënteerde ontwerpe.

   Ontwerpspatrone identifiseer:
     * Deelnemende klasse
     * Konkrete instansies van hierdie klasse
     * Die rolverdelings en interaksies tussen klasse en objekte
     * Verdeling van verantwoordelikheid tussen klasse en objekte

[wysig] Oorsprong

   Die konsep van ontwerpspatrone is aanvanklik deur die argitek
   Christopher Alexander et al gepubliseer. Hy het die oplossings vir
   algemene ontwerpsprobleme in argitektuur en stadsbeplanning
   geïdentifiseer.

   In 1987 het Kent Beck and Ward Cunningham begin eksperimenteer met die
   toepassing van ontwerpspatrone in programontwerp en het hulle
   bevindinge voorgedra by die OOPSLA-konverensie van daardie jaar.

   Ontwerpspatrone het baie populêre byval begin vind na die publikasie
   van die boek Design Patterns: Elements of reusable Object-Orientated
   Software deur Erich Gamma, Richard Helm, Ralph Johnson en John
   Vlissides

[wysig] Verwysing

     * Gamma, Helm, Johnson, Vlissides. Design Patterns: Elements of
       reusable Object-Orientated Software. Addison-Wesley

   Kategorie: Rekenaarwetenskap

