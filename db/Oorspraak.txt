Oorspraak


   In elektronika, verwys die begrip oorspraak na een van die volgende
   verskynsels:
     * Die ongewenste kapasitiewe-, induktiewe- of konduktiewe koppeling
       van een stroombaan, deel van 'n stroombaan of kanaal tot 'n ander.
     * Enige verskynsel waardeur 'n sein wat in een stroombaan of kanaal
       versend word 'n ongewenste effek in 'n ander stroombaan of kanaal
       veroorsaak.
     * Met betrekking tot opnames, verwys die begrip oorspraak na die
       lekkasie van klank van een instrument na 'n ander mikrofoon wat
       voor 'n ander instrument of sanger geplaas is. 'n Algemene
       voorbeeld van hierdie lekkasie is die hoë-frekwensie,
       swaarversterkte klank van die hoofkitaar in die mikrofone van ander
       instrumente.

   In telekommunikasie kan oorspraak gewoonlik herken word as spraak of
   seintone wat vanaf ander persone se verbindings uitlek. As die
   verbinding 'n analoë verbinding is kan gedraaide draadpaarkabels help
   om oorspraak te verminder. Alternatiewelik kan die omskakeling na 'n
   digitale vorm ook bydrae om die sein minder vatbaar te maak vir
   oorspraak.

[wysig] Verwysings

     * Federal Standard 1037C en MIL-STD-188.

[wysig] Sien ook

     * Klankstelsel
     * Sein integriteit

[wysig] Eksterne verwysings

     * 'n Intel opvoedkundige skyfievertoning oor kapasitiewe en
       induktiewe oorspraak

   Kategorie: Elektronika

