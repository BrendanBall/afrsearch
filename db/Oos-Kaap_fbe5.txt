Oos-Kaap


                                                         CAPTION: Oos-Kaap
                                                              Eastern Cape
                                                              Mpuma-Koloni


                          Coat of Arms of Western Cape Province
                          (Wapen van die Oos-Kaap)

                          Location of Eastern Cape Province
                                Hoofstad                  Bisho
                           Grootste stad         Port Elizabeth
                         Eerste Minister      Nosimo Balindlela
                             Oppervlakte
                                - Totaal         Geranglys 2^de
                                                  169 580 vk km
                               Bevolking
                         - Totaal (2001)
                          - Bev.digtheid Geranglys 3^de
                                                              6 436 761
                                                     38 / vk km
                                    Tale            Xhosa (83%)
                                               Afrikaans (9,6%)
                                                  Engels (3,7%)
                       Etniese verdeling Swartes (87,6%)
                                                         Kleurlinge (7,4%)
                                                            Blankes (4,7%)
                                                  Asiërs (0,3%)

   Die Oos-Kaap is een van die nege provinsies van Suid-Afrika. Die
   hoofstad is Bisho. Die provinsie is in 1994 gevorm met die samevoeging
   van die oostelike deel van die voormalige Kaapprovinsie en die
   "tuislande" Ciskei en Transkei.

   Ander belangrike plekke is onder meer Port Elizabeth, Oos-Londen,
   Grahamstad, King William's Town, Queenstown, Uitenhage, Umtata,
   Aliwal-Noord en Cradock.

   Inhoud

        * 1 Demografie
        * 2 Geografie
             + 2.1 Ligging en topografie
        * 3 Ekonomie
        * 4 Bronne
        * 5 Eksterne skakels

[wysig] Demografie

     * Bevolking (2001-sensus): 6 436 763.
     * Tale: Xhosa (83,4%), gevolg deur Afrikaans (9,3%).
     * Godsdiens: Christendom 87,1% (2001)

[wysig] Geografie

     * Oppervlakte: Sowat 169 580 km^2.

[wysig] Ligging en topografie

   Die provinsie lê in die suidooste van Suid-Afrika aan die Indiese
   Oseaan. Dit word in die noorde begrens deur die Vrystaat, Lesotho en
   KwaZulu-Natal en in die weste deur die Wes-Kaap en Noord-Kaap. Daar is
   groot verskille in die landskap, wat wissel van manjifieke strande in
   die suide en ooste tot grasvlaktes in die oostelike binneland en 'n
   deel van die barre Groot Karoo in die noordweste. Daar is uitgebreide
   woude in die suide. 'n Reeks bergreekse loop deur die middel van die
   Oos-Kaap, en die Witteberge en Drakensberg lê aan die provinsie se
   noordoosgrens.

[wysig] Ekonomie

   Die groot stede Port Elizabeth en Oos-Londen huisves 'n aantal
   motorvervaardigers en ander groot maatskappye. Volkswagen, Ford,
   General Motors, Daimler Chrysler, GoodYear, Nestlé, Johnson & Johnson
   en andere word hier aangetref. Maar die res van die Oos-Kaap is veral
   landbougebied, wat sitrus- en ander vrugte, mielies en sorghum
   produseer. Die provinsie het ook bees- en skaapplase, laasgenoemde
   veral in die Groot Karoo. Die oorde wat al langs die Oos-Kaapse kus lê,
   het groot toerismepotensiaal. Die provinsie se hawens by Port Elizabeth
   en Oos-Londen wag om aangevul te word deur 'n belangrike nuwe
   Suid-Afrikaanse hawe, dié van Coega (of Ngqura). Dit word tans 20 km
   noordoos van Port Elizabeth se hawe aangelê -- aan die mond van die
   Coegarivier in Algoabaai. Die plan is dat die hawe eerlank in bedryf
   sal kom.

[wysig] Bronne

     * http://www.mieliestronk.co.za/provinsies.html by Die Mieliestronk -
       Met toestemming gebruik

[wysig] Eksterne skakels

     * Die Oos-Kaap (Engels)

   Provinsies van Suid-Afrika           Flag of South Africa
   Gauteng | KwaZulu-Natal | Limpopo | Mpumalanga | Noord-Kaap | Noordwes
   | Oos-Kaap | Vrystaat | Wes-Kaap

   Kategorie: Oos-Kaap

