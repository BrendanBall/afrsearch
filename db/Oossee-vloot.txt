Oossee-vloot


   Die Oossee-vloot van Rusland se hoofkwartier is in Kaliningrad. Die
   vloot het 'n lang geskiedenis as deel van die Sowjet-vloot en is nou
   deel van die Russiese Vloot.

   Die ondergang van die Sowjetunie het die Oossee-vloot van
   sleutelbasisse in Letland, Litaue en Estland ontneem en
   Kaliningrad-oblast is nou die vloot se enigste ysvrye basis in die
   Oossee. Verder word Kaliningrad deur Pole en Litaue van die res van
   Rusland afgesny.

   Toe Rusland daarop aandring om Kaliningrad as 'n swaar gewapende
   garnisoen te behou, het dit aansienlike internasionale kritiek
   uitgelok, veral van Pole. Königsberg is in 1945 as deel van die
   Potsdam-ooreenkoms aan die Sowjetunie toegeken, maar die Russiese
   Federasie het geen wettige titelregte tot die enklawe nie.

   Gewapende magte wat net so groot is soos die hele Poolse Weermag is in
   die Kaliningrad-oblast gestasioneer.

   Toe Rusland tussen 1992 en 1994 al sy voormalige Warschau-verdrag-magte
   uit Pole en die Oossee-state onttrek het, is sommige lug-, vloot- en
   landmagte na Kaliningrad verskuif, oënskynlik omdat daar
   behuisingstekorte elders in Rusland was.

   Ontwikkelings in Rusland se federale regeringstelsel het in die
   afgelope paar jaar daartoe gelei dat sommige gebiede in Rusland
   aansienlike outonomiteit verkry het, veral Kaliningrad, waar die vrye
   ekonomiese gebied Jantar opgerig is.

   Die ander groot basis van die Oossee-vloot is by Kronstadt, 'n
   satellietdorp van Sint Petersburg. Dit is geleë op die Kotlin-eiland in
   die Golf van Finland, sowat 29 km noordwes van Sint Petersburg.
   Toerusting van 'n ou dieselelektriese Sowjet-duikboot B-413 (Б-413),
   wat in 1969 gebou is, in die Museum van die Wêreldsseaan in
   Kaliningrad.
   Toerusting van 'n ou dieselelektriese Sowjet-duikboot B-413 (Б-413),
   wat in 1969 gebou is, in die Museum van die Wêreldsseaan in
   Kaliningrad.

   In 1996 het die vloot 9 duikbote, 23 oppervlak-vegskepe, 3 kruisers, 2
   torpedojaers, 18 fregatte en ongeveer 65 kleiner vaartuie gehad. In die
   middel van 2000 was daar sowat 100 verskillende tipes gevegskepe,
   terwyl sy maritieme lugvaartgroepeenhede toegerus was met 112
   vliegtuie.

   In 1904 is die vloot na die Stille Oseaan gestuur om in die
   Russies-Japannese Oorlog van 1904–1905 te veg en in 1905 is dit tydens
   die Slag van Tsoesjima vernietig. Die geskiedkundige slag het die
   Russiese mag in Oos-Asië 'n ernstige knou toegedien.

   In 1936 het 'n deel van die Oossee-vloot die Noordelike Seeroete na die
   Stille Oseaan onderneem waar 'n gewapende konflik met Japan gedreig
   het.

   Admiraals van die Vloot:
     * Zinowi Petrowitsj Rozjdestwenski

   Skepe en duikbote benoem tot die vloot:
     * Sowjet-duikboot M-256, 'n Projek 615-kortafstand-aanvalsduikboot
       (diesel) van die Sowjet-vloot.

[wysig] Eksterne skakels

     * http://www.fas.org/nuke/guide/russia/agency/mf-baltic.htm
     * http://www.gwpda.org/naval/ruflt17.htm
     * http://www.aeronautics.ru/table21.htm

   Kategorie: Rusland

