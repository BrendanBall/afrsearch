OpenOffice.org


   OpenOffice.org-logo

   OpenOffice.org (OOo) (nie "Open Office" nie, vanweë 'n
   handelsmerkkonflik) is 'n kantoorpakket en is 'n belangrike voorbeeld
   van oopbronsagteware. Die lisensie waaronder die pakket versprei word
   is die LGPL. (Dit is vroeër ook onder die SISSL versprei.)

   Daar is weergawes beskikbaar vir GNU/Linux, Windows, Solaris (Sparc) en
   vir Mac OS X.

   Inhoud

        * 1 Doelstelling
        * 2 Geskiedenis
             + 2.1 Ander OO.o Ontwikkelings
        * 3 Modules
        * 4 Lêerformaat
        * 5 Prestasies in Suidelike Afrika
        * 6 Eksterne skakels

[wysig] Doelstelling

   OpenOffice.org is 'n oopbronprojek met die volgende doelstelling:

          Om as 'n gemeenskap, die internasionaal toonaangewende
          kantoorpakket te skep, wat op al die vernaamste platforms loop
          en toegang tot alle funksionaliteit en data gee deur oop
          komponentgebasseerde API's en 'n XML-gebaseerde lêerformaat.

   Verder is OpenOffice.org die produk wat in hierdie konteks ontwikkel
   word: 'n kantoorpakket wat vir iedereen gratis is met modules vir
   woordverwerking, sigblad, vektorgrafieke, HTML-bewerking, voorleggings
   en databasisse. Wat funksieomvang en bediening betref is dit
   vergelykbaar met die bekende (nie vrye) kantoorpakkette en kan as
   alternatief daarvoor oorweeg word. Tuis, en in baie gevalle ook in die
   bedryf, kan dit uitstekend bruikbaar wees. Sommige rekenaarwinkels bied
   OpenOffice.org aan as opsie aan by aankoop van 'n rekenaar.
   Programmeerders mag die bronkode as beginpunt gebruik, aanpassings
   aanbring, en selfs kommersialiseer.

[wysig] Geskiedenis

   In 1984 word die duitse firma Star Division in Lüneburg/Duitsland
   opgerig deur die 16-jarige Marco Börries (die duitse Bill Gates),
   waarvan die kantoorpakket StarOffice die hoofproduk word. Nadat
   StarOffice meer as 25 000 000 verkoop is, word Star Division vir meer
   as 70 miljoen dollar oorgeneem deur Sun Microsystems waarna Sun
   StarOffice 5.2 vir kostelose aflaai aanbied. Op 19 Julie word die
   OpenOffice.org projek deur Sun Microsystems aangekondig en op 13
   Oktober 2000 het die webwerf OpenOffice.org aanlyn gegaan, waarvan die
   bronkode van StarOffice 6.0 gelaai kon word. Hierdie was op daardie
   stadium ongeveer 400 megagrepe groot en het bestaan uit 35 000 lêers
   met gesamentlik sowat 7 000 000 reëls C++-kode. Komponente van derde
   partye gelisensieer is uit die kode verwyder.

   Build 638c – die eerste funksionerende weergawe – word in Oktober 2001
   uitgebring. OpenOffice.org 1.0 is op 1 Mei 2002 en OpenOffice.org 1.1
   op 2 September 2003 uitgebring. Op 20 Oktober 2005 het weergawe 2.0
   gevolg. Die huidige weergawes van StarOffice is gebaseer op
   Openoffice.org en word deur Sun uitgebrei met die dele wat uit
   OpenOffice.org verwyderd is (bv. speltoetser, tesourus, databankmodule
   Adabas D, prente en Wordperfectlêerfilters). Daarnaas kry
   StarOffice-gebruikers toegang tot 'n professionele hulpburo.
   (OOo-gebruikers moet beroep doen op die gratis forums vir
   ondersteuning). Die gebruik van OpenOffice.org-kodes vir die nie
   oopbron StarOffice is moontelik, omdat Sun naas die GNU Lesser General
   Public License (LGPL) ook die Sun Industry Standards Source License
   (SISSL) hanteer.

[wysig] Ander OO.o Ontwikkelings

   OxygenOffice Professional: 'n uitgebreide uitgawe van OpenOffice.org
   2.3.1, wat ekstra lettertipes en 'n groter illustrasiepakket insluit.
   (OxygenOffice Build 1)

[wysig] Modules

   Outo-aanvulling in die Nederlandse weergawe van OpenOffice.org Writer.
   Outo-aanvulling in die Nederlandse weergawe van OpenOffice.org Writer.

   Die pakket bestaan uit die volgende programme:
     * Writer vir teksdokumente en HTML-dokumente
     * Calc vir sigblaaie (ontledingstate)
     * Draw vir tekeninge (vektorgrafieke)
     * Impress vir voorleggings (vergelykbaar met PowerPoint)
     * Math vir formules
     * Base vir databasiswerk

   Hierdie programme kan lêers in verkillende formate open en stoor. Hulle
   kan ook na PDF uitvoer.

[wysig] Lêerformaat

   Die lêerformaat van OpenOffice.org is deur die Organisasie vir die
   Bevording van Gestruktureerde Inligingstandaarde (OASIS) as basis vir
   die nuwe uitwisselingsformaat, OpenDocument, gebruik, wat ook die
   standaardformaat vanaf weergawe 2.0 van OpenOffice.org is. Die
   XML-lêers is saamgepers en gebruik hierdeur baie min hardeskyfruimte.
   Hierdeur kan mens hierdie ook uitpak en die teksinhoud met enige
   teksredigeerder bekyk of ook met ander programme verander. So is dit
   byvoorbeeld moontlik om programme te skryf wat outomaties vorms met
   inhoud van 'n databasis invul. Ook het gebruikers 'n redelike sekerheid
   dat hulle na baie jare nog sonder probleem lêers sal kan lees, wat vir
   digitale argiewe 'n belangrike voordeel is, en 'n oorwegende rol
   gespeel het in party organisasies se oorweging van OpenOffice.org.
   OpenOffice.org het in Europa 'n aantal belangrike suksesse behaal; tans
   skakel steeds meer openbare Europese instellings oor na OpenOffice.org.
   So het die Franse polisie byvoorbeeld aangekondig dat hulle 80 000
   lessenaarrekenaars van Microsoft Office na OpenOffice.org gaan migreer.
   Die Europese Unie beplan om die OASIS-dokumentformaat as amptelike norm
   voor te skryf, waarna alle owerhede in Europa verplig sal wees om hulle
   dokumente in hierdie formaat te stoor.

   Die OpenDocument-lêerformate is nie identies aan die vorige
   OpenOffice.org-lêerformate nie. Lêers wat met weergawe 2.0 in
   OpenDocument-formaat gestoor is, kan nie met weergawe 1.1.4 geopen word
   nie. Met weergawe 1.1.5 is dit egter moontlik omhierdie nuwer lêers te
   open, te bewerk en in die formaat van weergawe 1.x te stoor. Omgekeerd
   kan weergawe 2.0 alle lêerformate van eerdere weergawes verliesvry
   inlees en wegskryf. Of die geplande ISO-standaard 'n nuwe verandering
   van die formaat sal inhou, is nog nie duidelik nie.

[wysig] Prestasies in Suidelike Afrika

   Deur die feit dat enigeen OpenOffice.org kan aanpas, uitbrei en
   vertaal, het OpenOffice.org die eerste kantoorpakket geword wat
   beskikbaar is in die endemiese tale van Suid-Afrika [1]. Dit is sedert
   Augustus 2004 in Afrikaans beskikbaar.

[wysig] Eksterne skakels

     * openoffice.org - Amptelike webwerf van die OpenOffice.org-projek
     * Translate.org.za - die tuiste van die Afrikaanse weergawe van
       OpenOffice.org, Aanlyn vertaling van OpenOffice.org in
       Suid-Afrikaanse tale
     * Afrikaanse speltoetser vir OpenOffice.org
     * OpenOffice.org Suid-Afrika
     * Die beginsels van Calc - Wikiboek oor OpenOffice.org (Nederlands)

   Kategorieë: Toepassingsagteware • Vrye sagteware

