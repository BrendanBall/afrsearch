Openbare vakansiedae in die Verenigde State


   Die Verenigde State van Amerika het 'n aantal vakansiedae wat plaaslik
   gevier word, maar streng gesproke is daar geen amptelike openbare
   vakansiedae waarop werknemers geregtig is ten volle betaling. Die
   federale regering kan slegs nasionale openbare vakansiedae met
   betrekking tot sy eie werknemers erken, terwyl die vyftig deelstate die
   diskresie het om hul amptelike vakansiedae self vas te lê.

   Die meeste Amerikaanse vakansiedae het geen religieuse betekenis nie,
   maar word ter ere van geskiedkundige persoonlikhede of ter herinnering
   aan belangrike nasionale gebeurtenisse gevier. Net twee vakansiedae,
   Kersfees en Nuwejaarsdag, word ooreenkomstig met die tradisies in ander
   lande gevier.

   Tans is daar elf "federale vakansiedae", waarvan tien jaarliks en een
   vierjaarliks gevier word. Die jaarlike openbare vakansiedae word
   grotendeels ook deur die regerings van deelstate en plaaslike owerhede
   erken, maar hulle is nogtans daartoe geregtig om die datums volgens die
   plaaslike tradisies te wysig, bykomende plaaslike vakansiedae te vier
   of selfs vakansiedae te skrap.

   Volgens die Uniform Holiday Bill ("Wet aangaande die eenvormigheid van
   vakansiedae") uit die jaar 1968, wat in 1971 in werking getree het,
   word die viering van die meeste amptelike vakansiedae verskuif na die
   Maandag wat naaste aan die eintlike datum lê, met uitsondering van
   Nuwejaarsdag, Onafhanklikheidsdag, Veteranedag (Veterans Day),
   Oesdankfees (Thanksgiving, op die vierde Donderdag in November) en
   Kersfees. Daar is ook besondere vakansiedae in 'n aantal deelstate wat
   uitsluitlik plaaslik gevier word.

   Die meeste Amerikaanse winkels is net gesluit vir Oesdankfees en
   Kersfees. Privaat maatskappye en besighede vier dikwels slegs die
   "groot ses" vakansiedae (Nuwejaarsdag, Memorial Day,
   Onafhanklikheidsdag, Werkersdag (Labor Day), Oesdankfees en Kersfees.
   Sommige ondernemings voeg ook die Vrydag ná Oesdankfees en een of meer
   van die ander federale vakansiedae by.

   Die winterlike vakansieseisoen duur van Oesdankfees tot en met
   Nuwejaarsdag en behels die Wintersonstilstand (wat byvoorbeeld deur die
   Amerikaanse Ateïste gevier word), Kersfees, die Joodse Hanukkah en
   Kwanzaa.

   Die somerseisoen duur tradisionel van Memorial Day tot en met
   Werkersdag (alhoewel hierdie seisoen geen amptelike erkenning geniet
   nie).

[wysig] Oorsig

                            Datum Naam Opmerking
        1 Januarie Nuwejaarsdag Begin van die jaar, en einde van die
                              "vakansieseisoen"
           Januarie, derde Maandag Martin Luther King, Jr.-dag Eer
                  menseregte-aktivis Martin Luther King Jr.
     Februarie, derde Maandag Presidentedag Eer vorige V.S. Presidente,
                         veral Washington en Lincoln
   Mei, laaste Maandag Memorial Day Eer mans en vroue wat gesneuwel het in
                   diens van die land; begin van die somer
     4 Julie Onafhanklikheidsdag (Independence Day) vier Verklaring van
           Onafhanklikheid, gewoonlik genoem "The Fourth of July"
      September, eerste Maandag Werkersdag (Labor Day) Vier mylpale van
                        werkers; einde van die somer
      Oktober, tweede Maandag Columbus-dag Eer Christophorus Columbus,
                   tradisionele ontdekker van die Amerikas
           11 November Veteranedag Oomblik van stilte teen 11 v.m.
     November, vierde Donderdag Oesdankfees (Thanksgiving) Dank vir die
                  herfsoes, begin van die "vakansieseisoen"
      25 Desember Kersfees Gedenk die geboorte van Jesus Christus, ook
                         sekulêre wintervakansiedag

   Kategorieë: Openbare vakansiedae per land • Verenigde State van Amerika

