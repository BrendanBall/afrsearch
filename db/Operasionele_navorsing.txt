Operasionele navorsing


   Operasionele navorsing (ON) is 'n multi-dissiplinêre wiskundige
   wetenskap wat nou verband hou met die statistiek wat hom uitgee
   daarvoor dat hy oplossings soek vir komplekse probleme in die werklike
   wêreld deur "die wetenskaplike metode" te gebruik. Vroeë definisies
   dateer uit die Tweede Wêreldoorlog toe wetenskaplikes uit verskillende
   dissiplines in meerdissiplinêre spanne saamgetrek is om "operasionele"
   probleme te bestudeer en oplossings aan die hand te doen. By gebrek aan
   bestaande metodes en tegnieke het hulle bloot die wetenskaplike
   werkswyse waaraan almal gewoond was, toegepas.

   Hierdie eerste definisies lê dan ook klem op meerdissiplinêre spanne en
   die wetenskaplike metode. Hierbenewens word die gebruik van wiskundige
   modelle genoem.

   In die amper 60 jaar wat sederdien verloop het, het ON 'n eie
   dissipline geword waarvan bekende velde dié van LP (lineêre
   programmering), NLP (nie-lineêre programmering), beslissingsteorie,
   stogastiese (of Monte Carlo) simulasie, en stogastiese prosesse is.
   Onderliggend is die meeste van hierdie deelvelde van ON wiskundig van
   aard maar danksy hulle kragtige toepassingsmoontlikhede het hulle al 'n
   deel geword van kursusse in rekeningkunde en bedryfsekonomie. Hier word
   losstaande tegnieke soos die gebruik van die ervaringskromme aangebied
   onder titels soos "kwantitatiewe tegnieke". Die benadering is dan om
   bloot die toepassingsmoontlikhede en die algoritmes oor te dra sonder
   om klem op die wiskunde te lê.

   ON word gekenmerk deur die gebruik van wiskundige modelle terwyl die
   strewe na optimaliteit dikwels teenwoordig is.

[wysig] Eksterne skakels

     * INFORMS OR/MS Resource Collection

   Kategorie: Wiskunde

