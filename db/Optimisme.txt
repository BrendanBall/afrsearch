Optimisme


   Half vol of half leeg?
   Half vol of half leeg?

   Optimisme (van Latyn optimum wat “die beste” beteken) verwys streng
   gesproke, of ten minste oorspronklik, na 'n wêreldbeskouing of
   lewenswyse waarin daarna gestreef word om in die beste van alle
   moontlike wêrelde te leef. Vandag word die konsep oor die algemeen in
   'n swakker sin verstaan wat neerkom op 'n geloof in 'n goeie uitkoms.
   Elke terugslag of negatiewe toedrag van sake word in die lig van die
   positiewe toekomsverwagting beskou. Die teenoorgestelde lewensbeskouing
   van optimisme is die pessimisme.

   Die meeste godsdienste, in besonder die monoteïstiese godsdienste, is
   met 'n hoop op verlossing, baiekeer gekoppel met die van 'n
   voortbestaan van die lewe na die dood van die materiële liggaam, en
   daardeur met optimisme besiel. 'n Moderne weergawe hiervan is die
   geloof in vooruitgang.

   'n Wêreldse vorm van die optimisme word op die effektebeurs aangetref:
   spekulasie op stygende effekte pryse. Die wat daarop wed, behoort tot
   die "Bulle" teenoor "Bere" wat glo dat die mark gaan val.

   Inhoud

        * 1 Belangrike voorstaanders
             + 1.1 Gottfried Wilhelm Leibniz
             + 1.2 Die Duitse idealisme
             + 1.3 Albert Schweitzer
             + 1.4 Ernst Bloch
             + 1.5 Martin Seligman

[wysig] Belangrike voorstaanders

[wysig] Gottfried Wilhelm Leibniz

   Leibniz
   Leibniz

   'n Metafisiese onderbou van die Optimisme is deur Gottfried Wilhelm
   Leibniz in sy “Theodizee” (ISBN 3787-31395-8) onderneem: Vir hom was
   dit duidelik dat God in sy almagtigheid en goedheid “die beste van alle
   denkbare wêrelde” geskep het. Leibniz het gepoog om die probleem van
   goed en boos op te los en was begaan met die vraag van teodisee: hoe
   kan 'n mens rekenskap gee vir al die leiding en onreg in die wêreld as
   God is goed en almagtig is? Die vorm van optimisme is egter deur
   Voltaire verwerp wat die ideë polemiseer het in die roman Candide nadat
   hy diep onder die indruk gekom het van die Aardbewing van Lissabon van
   1755. Die begrip optimisme is nie van Leibniz self afkomstig nie maar
   is deur jesuïties teoloë gebruik om te spot met die teoloog wat
   wiskundige speel. Die ongunstige kleur wat aan die woord gegee het het
   egter metertyd verlore gegaan.

[wysig] Die Duitse idealisme

   Die Duitse Idealisme het in ongeveer 1800 die metafisiese-optimistiese
   draad weer opgetel. 'n Opmerking wat besonder tiperende daarvan is, is
   die deur Hegel gemaak in die voorwoord van sy regsfilosofie: "Was
   vernünftig ist, das ist wirklich; und was wirklich ist, das ist
   vernünftig." (Wat redelik is, is werklik; en wat werklik is, is
   redelik)

[wysig] Albert Schweitzer

   Albert Schweitzer het in onder andere sy werk "Verfall und Wiederaufbau
   der Kultur" 'n optimistiese-etiese wêreldbeskouing uiteengesit.
   Schweitzer grond op die basis van die rasionalisme die noodwendigheid
   van 'n optimistiese-etiese kultuurwêreldbeskouing. Die optimisme
   verskaf volgens Schweitzer "die vertroue dat die wêreldverloop in enige
   geval 'n geestelik sinvolle doel het en dat die verbetering van die
   verhoudinge van die wêreld en die gemeenskap die geestelik-morele
   voleinding van die individu bevorder." (Albert Schweitzer, Verfall und
   Wiederaufbau der Kultur, S. 72)

[wysig] Ernst Bloch

   In die middel van die 20ste eeu het Ernst Bloch - “ten spyte van alle
   telearstellings” 'n marxistiese teorie van die optimisme voorgelê: Das
   Prinzip Hoffnung (ISBN 3-518-28154-2). Bloch het gewaarsku teen
   ondeurdagte optimisme en het inplaas daarvan gepraat van 'n optimisme
   rouband. Ook teen hierdie “konkreet-utopiese” werk het daar 'n paar
   dekades later 'n teenskrif verskyn: Das Prinzip Verantwortung (ISBN
   3-518-37585-7) van Hans Jonas.

[wysig] Martin Seligman

   In sielkundenavorsing het Martin Seligman hom toegespits op wat
   optimiste van pessimiste onderskei. Dit lei tot drie vrae:
     * Duursaamheid - Pessimiste beskou die oorsake vir onaangename
       gebeurtenisse waarin hulle betrokke is as voortdurend en blywend,
       optimiste daarenteen beskou die oorsake as tydelik en van
       verbygaande aard.
     * Geldigheidsbereik - Pessimiste dra terugslae, wat hulle in 'n
       bepaalde area moet verduur, in die algemeen oor, terwyl optimiste
       hulle nie in ander dele van hulle lewens laat beïnvloed deur
       terugslae in 'n bepaalde deel van hulle lewe nie.
     * Verpersoonliking - Pessimiste gee hulle self die skuld vir
       mislukkings, terugslae, onaangename gebeurtenisse en so meer en het
       daarom lae selfvertroue. Optimiste soek die rede vir terugslae
       daarenteen by eerder by ander mense of die omstandighede en het 'n
       hoe mate van selfvertroue.

   Volgens Seligman kan 'n optimistiese lewensbeskouing aangeleer word.
   Kategorieë: Sielkunde • Filosofie

