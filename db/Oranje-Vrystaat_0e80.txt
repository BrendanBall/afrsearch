Oranje-Vrystaat


   Die Oranje-Vrystaat was een van die ou boererepublieke. Dit was een van
   die provinsies van die Republiek van Suid-Afrika, en is steeds, onder
   die verkorte naam Vrystaat.

                                                  CAPTION: Oranje-Vrystaat


                                              Vlag van die Oranje-Vrystaat
                                              Vlag van die Oranje-Vrystaat

            Ligging van die Oranje-Vrystaat in die hedendaagse Suid-Afrika
            Ligging van die Oranje-Vrystaat in die hedendaagse Suid-Afrika

            Hoofstad                                          Bloemfontein
              Geskep                                                  1854
             Ontbind                                                  1900
                Taal                                            Nederlands

   Die Oranje-Vrystaat (OVS) was ‘n onafhanklike staat in Suidelike-Afrika
   gedurende die tweede helfte van die negentiede eeu, en het later ‘n
   provinsie geword van die hedendaagse Suid-Afrika. Dit was die
   historiese voorloper van die huidige Vrystaatprovinsie. Dit is geleë
   tussen die Oranje- en Vaalrivier, en is gestig as ‘n Vrye staat deur
   die Afrikaner Boere, nadat hulle die Britse beheerde Kaapkolonie
   gedurende die Groot Trek verlaat het. Die Vrystaat is geannekseer deur
   Brittanje in 1848, en op 17 Februarie 1854 het Brittanje die
   onafhanklikheid van die Oranje Vrystaat erken. Op 23 Februarie 1854 het
   die Oranje-Vrystaat amptelik onafhanklikheid verkry by die
   ondertekening van die Konvensie van Bloemfontein. Die Zuid-Afrikaansche
   Republiek (Transvaal), ‘n susterstaat van die Boere, het ongeveer op
   dieselfde tyd onafhanklikheid verkry.

   Die Oranje Vrystaat het as ‘n politieke en ekonomiese suksesvolle staat
   ontwikkel, maar desnieteenstaande het dit voortdurende konflik met
   Brittanje ervaar, totdat dit uiteindelik amptelik gedurende die Tweede
   Vryheidsoorlog deur Brittanje geannekseer was as die
   Oranjerivierkolonie in 1900. Dit het by die Unie van Suid-Afrika
   aangesluit in 1910. Die Republiek se naam het gedeeltelik ontstaan
   vanuit die naam van die Oranjerivier, net soos die Republiek van
   Transvaal sy naam vanuit die Vaalrivier verkry het. Beide name is deur
   die Boere ter ere van die Hollandse Monarg, die Huis van Oranje, gegee.

[wysig] Vlag

   Die nasionale vlag van die Oranje Vrystaat is in 1856 aangeneem. Die
   OVS se nasionale vlag het bestaan uit oranje en wit horisontale strepe
   wat mekaar afwissel (3 oranje en 4 wit met die wit strepe aan die
   buitekant), met ‘n weergawe van die Hollandse vlag (oorspronklik
   gebruik by Graaff-Reinet en Swellendam in 1795) in die inkwartier. Die
   voormalige nasionale Vlag van Suid-Afrika (vanaf 1927 tot 1994) het die
   vlag van die OVS wat vertikaal hang, ingesluit in die sentrale wit
   streep van die vlag.

[wysig] Posseëls

   Posseël van 1 penny
   Posseël van 1 penny

   Die Republiek het verskeie posseëls uitgereik gedurende sy bestaan,
   beginnende in 1868 en aangehou tot in 1897. Die ontwerp wat genruik
   was, was ‘n lemoenboom met die inskrywing “ Oranje Vrij Staat” in die
   kantlyn. Die seëls is gedruk deur De La Rue en Kie, en het in
   denominasies vanaf een penny tot vyf shilling, in verskeie kleure
   vooorgekom. Sporadiese tekorte het gelei tot die oordruk van seëls in
   1877, 1881, 1882, 1888, 1890, 1892, 1896 en 1897. Die seëls van die
   Republiek is geredelik bekombaar vandag, maar sommige van die oordrukte
   seels is skaars en verhandel in die US$200 area. Verskeie soorte foute
   is gedurende die oordruk begaan, en sommige van hierdie foutiewe seëls
   kan vandag hoë pryse haal.

[wysig] Sien ook

     * Volkslied van den Oranjevrijstaat
     * Suid-Afrika

   Kategorieë: Geskiedenis van Suid-Afrika • Vrystaat

