Oranjerivierkolonie


   Flag van die Oranjerivierkolonie.
   Flag van die Oranjerivierkolonie.

   Die Oranjerivierkolonie was 'n Britse kolonie wat geskep is met die
   anneksasie van die Oranje-Vrystaat in 1900, na die Boere-oorlog.

   Veldmaarskalk Roberts het die Union Jack op 28 Mei 1900 oor
   Bloemfontein gehys, en anneksasie het amptelik van krag geword op 6
   Oktober. Sir Alfred Milner is aangestel as goewerneur op 4 Januarie
   1901, met Hamilton Goold-Adams as luitenant-goewerneur.

   Teen 1904 het die gevoel vir een of ander vorm van selfregering sterk
   begin raak en is die Oranje Unie party gevorm om die ideë te bevorder.
   In die daaropvolgende jaar tree Milner af en word Lord Selborne die
   nuwe goewerneur. Die kolonie verkry selfregering in 1907, en op 27
   November word Abraham Fischer van die Oranje Unie die eerste Eerste
   Minister. In 1910 sluit dit by die Unie van Suid-Afrika aan as die
   "Oranje-Vrystaat Provinsie". Die provinsie bly voortbestaan na 1994 as
   die Vrystaat.

[wysig] Posseëls

   Onmiddelik na anneksasie het die Britte die republiek se seëls met
   "V.R.I." (Victoria Regina Imperatrix) oorgestempel. Daar was geringe
   variasies, sommige baie raar en vandag hoogsgesog. Seëls van die
   Kaapkolonie is ook oorgestempel, met "ORANGE RIVER COLONY" (10 August,
   voor die kolonie amptelik bestaan het), en slegs in 1903 het die
   Oranjerivierkolonie sy eie seëls gekry. Hierdie seëls het 'n portret
   van Koning Edward VII, saam met klein prentjies van 'n springbok en 'n
   wildebees. Dit is gebruik tot uniewording in 1910 en is vandag algemeen
   beskikbaar en goedkoop.
   Kategorieë: Britse kolonies • Vrystaat • Geskiedenis van Suid-Afrika

