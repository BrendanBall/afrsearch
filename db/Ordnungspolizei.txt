Ordnungspolizei


   Die vlag van die Ordnungspolizei
   Die vlag van die Ordnungspolizei

   Die Ordnungspolizei (OrPo) was die naam van die gewone Duitse
   polisiemag wat in Nazi-Duitsland werksaam was tussen die jare 1936 en
   1945. Daar was ook na hulle verwys as die Grüne Polizei (groen polisie)
   omdat hulle uniforms groen was.

[wysig] Geskiedenis

   Die woord Ordnungspolizei beteken "orde polisie" en het verwys na die
   polisie eenhede wat deur 'n wetgewing van die Duitse Binnelandse
   Ministerie gestig is in die somer van 1936. Die wetgewing het beveel
   dat alle gewone Duitse polisiemagte by die SS moet aansluit, wat
   beteken dat die SS alle plaaslike, staatlike en nasionale
   wetuitvoerende agentskappe sou beheer.

   Die polisie is opgedeel in die Ordnungspolizei (Orpo of gewone polisie)
   en die Sicherheitspolizei (Sipo of sekuriteitspolisie). Die Orpo het
   die pligte van die gewone wetuitvoerende polisiemagte aangeneem, terwyl
   die Sipo bestaan het uit die geheime staatspolisie Geheime
   Staatspolizei (of Gestapo) en die kriminele ondersoekspolisie
   Kriminalpolizei (of Kripo). Die Gestapo was 'n korps van professionele
   speurders wat betrokke was in politiese polisiepligte en die
   Kriminalpolizei het teen misdaad geveg. In September 1939 het die Sipo
   by die SS-Sicherheitsdienst (of SD) aangesluit tot die
   Reichsekuriteitshoofampt (Reichssicherheitshauptamt of RSHA). Die RSHA
   simboliseer die nou verbinding tussen die SS (party organisasie) en die
   polisie (staatsorganisasie).
   Kategorie: Tweede Wêreldoorlog

