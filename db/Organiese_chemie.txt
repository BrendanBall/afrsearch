Organiese chemie


   Organiese chemie is die wetenskaplike studie van die struktuur,
   eienskappe, samestelling, reaksies en sintese van organiese
   verbindings.

   Inhoud

        * 1 Onderverdelings van Organiese chemie
        * 2 Organiese nomenklatuur
             + 2.1 Alifatiese verbindings
             + 2.2 Aromatiese verbindings
             + 2.3 Heterosikliese verbindings
             + 2.4 Polimere
        * 3 Begrippe
        * 4 Kenmerke van organiese stowwe
        * 5 Die bepaling van die molekulêre struktuur van 'n organiese
          verbinding
        * 6 Geskiedenis
        * 7 Sien ook
        * 8 Eksterne Skakels

[wysig] Onderverdelings van Organiese chemie

   Organiese sintese – Polimeerchemie – Organometaalchemie

[wysig] Organiese nomenklatuur

   Organiese nomenklatuur is die stelsel wat daargestel is vir die
   benaming van groepe organiese verbindings.

[wysig] Alifatiese verbindings

   Alifatiese verbindings is organiese molekules wat nie aromatiese
   verbindings bevat nie.

   Koolwaterstowwe - Alkane - Alkene - Diene - Alkyne - Halogenoalkane -
   Alkohole - Merkaptane - Eters - Aldehiede - Ketone - Karboksielsure -
   Esters - Koolhidrate – Alisikliese verbindings - Amiede - Amiene -
   Lipiede - Nitriele

[wysig] Aromatiese verbindings

   Aromatiese verbindings is organiese molekules wat een of meer
   aromatiese ring bevat.

   Benseen - Tolueen - Xileen - Anilien - Fenol - Asetofenoon -
   Bensonitriel - Halogenoarene - Naftaleen - Antraseen - Fenantreen -
   Benzopireen - Koroneen - Azuleen - Bifeniel - MTBE

[wysig] Heterosikliese verbindings

   Heterosikliese verbindings is sikliese organiese molekules waarvan die
   ring(e) ten minste een hetero-atoom bevat.

   Piridien - Pirrool - Tiofeen - Furaan - Imidasool

[wysig] Polimere

   'n Polimeer is 'n besonderse tipe molekule. Oor die algemeen word
   polimere as "groot" molekules beskou en bestaan gewoonlik uit die
   herhaling van kleiner segmente. Wanneer die segmente chemies identies
   is word die polimeer 'n homopolimeer genoem en wanneer die segmente
   verskillend is word dit 'n hetero-polimeer genoem. Polimere word beskou
   as 'n subverdeling van die makromolekules wat 'n algemene klassifikasie
   vir alle molekules is wat as baie groot beskou word.

   Polimere kan organies of anorganies wees. Die polimere wat 'n mens
   meestal teëkom is gewoonlik organies van aard (bv. Poli-etileen,
   polipropileen, Plexiglas, ens).

[wysig] Begrippe

   Organiese nomenklatuur - Chemiese formule – Strukturele formule -
   Skeletale formule – Organiese reaksie

[wysig] Kenmerke van organiese stowwe

   Die rede waarom daar so baie organiese verbindings is, is dat koolstof
   die vermoë het om koolstofkettings van verskillende lengtes te vorm,
   asook ringe van verskillende groottes. Baie koolstofverbindings is
   uiters sensitief vir hitte en ontbind gewoonlik by temperature laer as
   300°C. Hulle is geneig om minder oplosbaar te wees in water in
   vergelyking met baie anorganiese soute. In teenstelling met die soute
   is hulle weer baie meer oplosbaar in organiese oplosmiddels soos eter
   of alkohol. Organiese stowwe se atome word kovalent verbind.

[wysig] Die bepaling van die molekulêre struktuur van 'n organiese verbinding

   Tans bestaan daar verskeie metodes om 'n organiese verbinding te
   karakteriseer. Die tegnieke in algemene gebruik is as volg (in
   alfabetiese volgorde):
     * Elementêre analise: 'n Destruktiewe metode wat gebruik word om die
       elementêre samestelling van 'n molekule te bepaal.
     * Infrarooi spektrometrie: Hoofsaaklik gebruik om die teenwoordigheid
       (of afwesigheid) van sekere funksionele groepe vas te stel.
     * Kernspinresonansie spektrometrie
     * Kristallografie: Die mees presiese metode, maar is nie van
       praktiese nut nie aangesien dit moeilik en duur is.
     * Massa spektrometrie: Word gebruik om die molêre massa van 'n
       verbinding asook die fragmentasiepatroon vas te stel.

   Sien Analitiese chemie vir verdere metodes.

[wysig] Geskiedenis

   Dit word algemeen aanvaar dat Organiese chemie as 'n wetenskap in 1828
   begin is deur Friedrich Woehler se sintese van die organiese, en
   biologies betekenisvolle stof, ureum deur per abuis 'n waterige
   oplossing van ammoniumsianaat (NH[4]OCN) te verdamp.

[wysig] Sien ook

     * Belangrike publikasies in organiese chemie

[wysig] Eksterne Skakels

   Portaal oor organiese chemie (Engels)
   Kategorieë: Chemie • Organiese chemie

