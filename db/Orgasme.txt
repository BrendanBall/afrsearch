Orgasme


   Orgasme is die toppunt van seksuele opwinding. Dit word gekarakteriseer
   deur sterk plesiergevoelens, en deur 'n reeks onwillekeurige
   sametrekkings van die geslagsdeelspiere. Dit word meestal vergesel deur
   'n merkbare fisiologiese reaksie, byvoorbeeld soos ejakulasie, en die
   produksie van semen (in die man), bloos, of spierspasmas.

   Inhoud

        * 1 Algemeen
        * 2 Gemeenskaplike fisiologie
        * 3 Die manlike orgasme
        * 4 Die vroulike orgasme
        * 5 Die "doel" van die vroulike orgasme
        * 6 Orgasme na geslagsverandering
        * 7 Patologie
        * 8 Kyk ook na
        * 9 Eksterne skakels

[wysig] Algemeen

   Beide die man en die vrou ervaar orgasme, maar die reaksie is
   verskillend en geslagspesifiek.

   Orgasme is die derde van vier fases in die menslike seksuele
   reaksiesiklus. Laasgenoemde word huidig aanvaar as die model vir die
   fisiologie agter seksuele stimulasie. Orgasme is die rede waarom die
   meeste mense van seks hou, alhoewel daar 'n beduidende minderheid is
   wat seks vir ander redes verkies.

   Alhoewel die meganika van die manlike orgasme in soogdiere vergelykbaar
   is, is dit onbekend of ander dierspesies orgasme op dieselfde manier
   ervaar as die mens. As gevolg hiervan, verwys die res van die artikel
   slegs na orgasme soos deur die mens beleef. (Daar is tans wel getuienis
   dat die primate orgasme op dieselfde manier mag ervaar.)

[wysig] Gemeenskaplike fisiologie

   Orgasme is die afsluiting van die plato-fase van die seksuele
   reaksiesiklus in beide mans en vroue. Albei geslagte ervaar tydens
   hierdie proses vinnige reekse spierkontraksies van die bekkenspiere.
   Die bekkenspiere omring die anus en die geslagsorgane.

   Orgasmes het by albei geslagte ook ander onwillekeurige handelinge tot
   gevolg. Hierdie sluit spierspasmas in ander dele van die liggaam en die
   onwillekeurige uitering van geluide in. Daar is ook 'n algemene sin van
   welsaligheid daarby betrokke.

   Na orgasme voel 'n mens moeg, en gewoonlik moet beide mans en vroue
   rus. Hierdie verskynsel is waarskynlik die resultaat van endorfiene wat
   tydens orgasme vrygestel word.

[wysig] Die manlike orgasme

   In die manlike orgasme is daar 'n vinnige, ritmiese sametrekking van
   die prostaat, uretra en die spiere romdom die skagaanhegting van die
   penis. Die sametrekking stoot semen deur die uretra na buite. Hierdie
   proses word ejakulasie genoem. Orgasme word gewoonlik veroorsaak deur
   direkte stimulering van die penis. By sommige mans is daar 'n meer
   intense orgasme wanneer die prostaat direk gemasseer word van buite af
   deur die perineum, of deur middel van 'n vinger of foppenis wat in die
   anus ingesteek is. Dit is moontlik om 'n orgasme sonder 'n ejakulasie
   te hê, en dit word 'n droë orgasme genoem. Sommige mans kan willekeurig
   die twee prosesse skei, wat hulle in staat stel om veelvuldige orgasmes
   te hê, omdat hulle nie ejakuleer tydens die eerste paar orgasmes nie,
   en dus nie die seksuele weerstandigheidsperiode betree nie. (Die
   weerstandigheidsperiode duur meestal 'n halfuur, maar kan enigiets
   vanaf 'n minuut tot 'n halwe dag lank duur.)

[wysig] Die vroulike orgasme

   In die vroulike orgasme, is daar eers 'n verlamming van die vaginale
   wande, en 'n swelling van die klitoris as gevolg van verhoogde
   bloedvloei deur die klitoris, wat dan vasgevang raak in die klitoris se
   sponsagtige weefsel. In sommige gevalle bloos vroue ook (weens
   verhoogde bloedvloei na die vel). Soos wat die orgasme al hoe nader
   kom, beweeg die klitoris binnewaarts onder die klitorale kappie in, en
   die labia minora (kleiner lippe) verkleur donkerder. Op die oomblik wat
   die orgasme gebeur, swel die vagina en verklein die vaginale spasie met
   omtrent 'n derde. Die uterus , vagina en bekkenspiere trek 'n paar keer
   ritmies saam. Na die orgasme, maak die klitoris weer haar verskyning
   van onder die klitorale kappie uit en verklein na die gewone grootte
   binne 'n periode van omtrent tien minute. Vroue het gewoonlik nie 'n
   weerstandigheidsperiode nie, en kan dus veelvuldige orgasmes ervaar.
   Omtrent 13% vroue kry dit gemaklik reg, sonder enige hulpmiddel (soos
   'n trilpenis). 'n Klein aantal vroue het egter verhoogde sensitiwiteit
   van hulle klitoris, wat verdere stimulasie pynlik maak.

[wysig] Die "doel" van die vroulike orgasme

   Verskillende belangegroepe het heeltemal verskillende idees hieroor.
   Dié wat die evolusie-leerstelling voorstaan, glo dat die vroulike
   orgasme verhoogde intimiteit met die geslagsmaat veroorsaak, wat dan
   weer die voortbestaankans van die paartjie verhoog. Ander in hierdie
   selfde groep voel dat die orgasme vrugbaarheid verhoog deur verbeterde
   terughouding van die semen.

[wysig] Orgasme na geslagsverandering

   Mans wat deur middel van chirurgiese geslagsverandering na vroue
   verander is (deur middel van 'n vaginoplastie) het gewoonlik nie
   probleme om orgasme te ervaar nie, waarskynlik omdat die chirurg die
   manlike geslagsweefsel gebruik om die vroulike geslagsorgane te vorm.
   Vroue wat chirurgies na mans verander is (deur middel van 'n
   metoidioplastie of 'n falloplastie) kan ook 'n orgasme ervaar, maar in
   die geval van 'n falloplastie-pasiënt moet hy 'n penispomp gebruik om
   'n ereksie te kan kry, aangesien die neopenis net 'n beperkte
   hoeveelheid ereksievermoë het.

[wysig] Patologie

   Die onvermoë om 'n orgasme te ervaar, word anorgasmie genoem. In die
   vrou skyn dit dikwels te wees omdat sy te gespanne is, veral as daar
   druk op haar is om dit te verkry tydens seks, en as sy en haar
   geslagsmaat nie gewillig sou wees dat sy ander metodes gebruik om dit
   te verkry nie. Daar is 'n groot aantal geneesmiddels wat orgasme kan
   onderdruk. Die mees bekende hiervan is die antidepressante wat op die
   neurotransmittor serotonien 'n uitwerking het.

   Sommige mense gee voor om orgasme te ervaar. Daar is 'n verskeidenheid
   van redes hiervoor.

[wysig] Kyk ook na

     * Seksuele gedrag
     * Menslike seksualiteit
     * Seks
     * G-kol

[wysig] Eksterne skakels

     * Wallen, Kim, "An Annotated Bibliography on Sexual Arousal, Orgasm,
       and Female Ejaculation in Humans and Animals". Department van
       Sielkunde, Emory-universiteit, Atlanta, GA.
     * The Economics of Faking Orgasm

   Kategorie: Sekskunde

