Orléans


   Die katedraal van Orléans, wat in die tydperk tussen 1278 en 1329
   opgerig is, is gewy aan die Heilige Kruis. Na sy verwoesting deur
   Hugenote in die 1560-erjare is dit deur die konings van die
   Bourbon-dinastie herstel
   Die katedraal van Orléans, wat in die tydperk tussen 1278 en 1329
   opgerig is, is gewy aan die Heilige Kruis. Na sy verwoesting deur
   Hugenote in die 1560-erjare is dit deur die konings van die
   Bourbon-dinastie herstel

   Orléans is 'n stad in die noorde van Sentraal-Frankryk, sowat 130
   kilometer suidwes van Parys, met 113 126 inwoners (1999). Dit is die
   prefektuur (hoofstad) van die département Loiret en die région (streek)
   Centre.

   Johanna van Arkel dra die bynaam "Jonkvrou van Orléans".

[wysig] Geskiedenis

   Orléans is tydens die Romeinse heerskappy in Gallië as die stad van die
   Aureliani, die destydse heersershuis, gestig. Die huidige Franse naam
   verwys etimologies nog steeds na hierdie dinastie. Attila probeer in
   451 om die stad in te neem en te plunder, maar word in die laaste
   minuut deur 'n leër onder die gemeenskaplike bevel van die Wes-Goot
   Theodoridus en die Romeinse generaal Flavius Aëtius verdryf.

   Die Frankiese koning Clovis I verower Orléans in die jaar 487 en lyf
   dit by die Frankiese Ryk in. Danksy die sentrale ligging groei dit tot
   een van die belangrikste Frankiese stede en dien as die hoofstad van
   die suidwestelike deelryk.

   Die Karolingiese heersershuis bevorder Orléans in die 8ste en 9de eeu
   ook as 'n opvoedkundige sentrum, wat bekend staan vir sy eersterangse
   skole.

   Die Engelse troepe dring Frankryk tydens hulle invalle die
   Honderdjarige Oorlog nie verder binne as tot by Orléans nie. Hulle
   beleër die stad in 1429, maar Johanna van Arkel slaag daarin om Orléans
   te ontset.

[wysig] Eksterne skakels

     * Amptelike webwerf van Orléans

   Kategorieë: Stede in Frankryk • Centre

