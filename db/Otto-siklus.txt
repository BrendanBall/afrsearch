Otto-siklus


   Die vierslagsiklus (of Otto-siklus) van 'n binnebrandenjin is die
   siklus wat mees algemeen vir voertuig en ander nywerheidsdoeleindes
   aangewend word (motors en vragmotors, kragopwekkers ens.). Dit is deur
   die Franse ingenieur, Alphonse Beau de Rochas in 1862 voorgestel en
   onafhanklik deur die Duitse ingenieur Nikolaus Otto in 1876. Die
   vierslagsiklus is meer brandstofdoeltreffend en brand skoner as die
   tweeslagsiklus, maar vereis heelwat meer bewegende dele en kundigheid
   tydens die vervaardiging daarvan. Verder word dit makliker vervaardig
   in veelsilinder samestellings as die tweeslagsiklus, wat dit nuttig
   maak vir hoÃ« werkverrigtingstoepassings. Die Wankelenjin het vier
   soortgelyke fases maar dit is 'n roterende verbrandingsmotor en nie 'n
   resiprokerende enjin soos met die vierslagsiklus nie.
   Vierslagsiklus (of Otto-siklus)
   Vierslagsiklus (of Otto-siklus)

   Die Otto-siklus word gekenmerk deur die vier slae of reglynige
   bewegings alternatiewelik opwaarts en afwaarts van 'n suier in 'n
   silinder.
    1. inlaatslag
    2. kompressieslag
    3. kragslag
    4. uitlaatslag

   Die siklus begin by die boonste middelpunt wanneer die suier by sy
   hoogste punt bereik het. Op die eerste afwaartse slag (inlaat) van die
   suier word 'n mengsel van brandstof en lug in die silinder ingetrek
   deur die inlaatpoort. Die inlaatklep maak dan toe en die opwaartse slag
   (kompressie) pers die branstof-lug mengsel saam.

   Boonste middelpunt, voordat siklus begin 1 - Inlaatslag 2 -
   Kompressieslag
   Beginposisie, inlaatslag en kompressieslag.

   Die brandstof-lug mengsel word dan ontsteek, gewoonlik deur 'n vonkprop
   vir 'n petrol- of Otto-siklus enjin naby die boonste middelpunt van die
   kompressieslag. Die gevolglike uitsetting van die brandende gasse dwing
   die suier na onder vir die derde (krag) slag en die vierde opwaartse
   (uitlaat) slag forseer die verbruikte uitlaatgasse uit die silinder
   deur die oop uitlaatklep of kleppe deur die uitlaatpoort.

   Brandstof ontsteek 3 - Kragslag 4 - Uitlaatslag
   Ontsteking van brandstof, kragslag en uitlaatslag.

[wysig] Eksterne skakels

     * Animasies wat enjin werking toelig
     * How Cars Work - baie algemene en spesifieke inligting oor
       motorvoertuie met forums
     * V.S.A patent no 194047
     * Hoe klein vierslag-enjins werk
     * Hoe motorenjins werk
     * Barsanti & Matteucci Foundation - "fathers of the internal
       combustion engine"
     * Animated Engines: nog 'n verduideliking van die vierslagenjin
     * Free video: New Four Stroke
     * The Fuel and Engine Bible - 'n Goeie hulpbron vir die vergelyking
       van enjinsoorte, brandstowwe en enjinonderdele
     * CDX eTextbook - 'n Paar videos van motoronderdele in aksie
     * Beeld van 'n kamera wat binne 'n vierslag-enjin gemonteer is.

   Kategorie: Voertuigtegnologie

