Oukersaand


   Oukersaand of Oukersdag, 24 Desember, die dag voor Kersdag, word in 'n
   meerdere of mindere mate in meeste Christelike samelewings as 'n
   publieke vakansiedag behandel. Oukersaand is steeds die mees
   tradisionele dag om die kersboom mooi te maak, maar omdat die
   Amerikaanse vakansieseisoen terugverleng tot by Danksegging
   (Thanksgiving) is, is baie Amerikaanse bome reeds al weke lank
   opgestel.

   Baie Christene vier tradisioneel 'n middernagmis om middernag op
   Oukersaand, wat in kerke dwarsdeur die wêreld gehou word en die begin
   van Kersdag aanteken. Baie ander Christene gebruik nie die term "mis"
   nie, en kerke soos die Anglikaanse Kerk hou 'n Kersligdiens, tipies as
   'n sangdiens, vroeër die aand. Hierdie sluit ook baie keer 'n kersspel
   in, met lammetjies en lewende herders. Groot maaltye is ook algemeen,
   alhoewel nie gedurende die diens nie, gereeld met kalkoen of ham as die
   hoofitem. Die Kersgans van die 19de eeu is besig om 'n blote
   herinnering te word.

   Oukersaand word ook gesien as die nag waar Kersvader (of sy
   internasionale variante) sy rondtes doen en geskenke aan soet kinders
   uitdeel. In Italië word geskenke op die oggend van Oukersdag oopgemaak,
   terwyl in die Verenigde Koninkryk, Swede, Denemarke, Noorweë, Finland,
   Portugal, Pole, Liechtenstein en Suid-Afrika word geskenke daardie aand
   of die oggend van Kersdag oopgemaak. In Noord-Amerika is ook hierdie
   mengsel, maar dit is meer algemeen om dit op die oggend van Kersdag oop
   te maak. In families waarin 'n egskeiding plaasgevind het, mag kinders
   die een dag spandeer by die een helfte van die familie, en die volgende
   dag by die ander. In families waar opeenvolgende huwelike gebeur het,
   mag Kersreise vir dae aanhou. In Spanje word geskenke op die meer
   tradisionele herdenking oopgemaak: die oggend van 6 Januarie,
   Driekoningedag.
   "The Christmas Eve" (1904-05), waterkleur verfwerk deur die Sweedse
   skilder Carl Larsson (1853-1919)
   "The Christmas Eve" (1904-05), waterkleur verfwerk deur die Sweedse
   skilder Carl Larsson (1853-1919)
   Kategorie: Kersfees-verwante vakansiedae

