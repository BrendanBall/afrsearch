Outremont


   Die École des hautes études commerciales de Montréal (HEC Montréal), 'n
   tersiêre skool vir ekonomiese wetenskappe
   Die École des hautes études commerciales de Montréal (HEC Montréal), 'n
   tersiêre skool vir ekonomiese wetenskappe

   Outremont is 'n arrondissement (stadswyk) van die Kanadese metropool
   Montreal (Quebec) wat uit die gelyknamige voormalige stad bestaan. Dit
   is die tradisionele woonbuurt van Franssprekende welgesteldes en van 'n
   groot deel van die plaaslike Hasidiese Joodse gemeenskap. Outremont is
   die kleinste arrondissement van Montreal met 'n oppervlakte van 3,84
   vierkante kilometer en 'n bevolking van 23 239 (in 2005).

[wysig] Geografie

   Outremont was oorspronklik 'n selfstandige stad wat eers in 2002 saam
   met ander stede by Montreal ingesluit is. Die buurt lê noord van
   Montreal se middestad en aan die noordelike kant van die Mont-Royal
   (die buurt se naam beteken in Frans letterlik "anderkant die berg").
   Die bergspits vorm ook Outremont se noordwestelike grens, terwyl dit in
   die noordooste deur Villeray-Saint-Michel-Parc-Extension en Rosemont-La
   Petite Prairie, in die ooste deur Le Plateau-Mont-Royal en die
   Mile-End-distrik, in die suide deur Ville-Marie en in die weste deur
   Côte-des-Neiges-Notre-Dame-de-Grâce begrens word. Die
   Mont-Royal-begraafplaas lê in die suidooste van Outremont.
   Kategorie: Montreal

