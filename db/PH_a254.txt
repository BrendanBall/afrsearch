pH


       Sure en basisse:
   Suur-basis reaksieteorië
   pH
   Self-ionisering van water
   Bufferoplossings
   Stelselmatige benaming
   Redoksreaksies
   Elektrochemie
   Sure:
     * Sterk sure
     * Swak sure

   Basisse:
     * Sterk basisse
     * Swak basisse

   pH is 'n maatstaf van die aktiwiteit van waterstof-ione (H^+) in 'n
   oplossing en dus van hoe suur of alkalies dit is. In waterige stelsels
   word die waterstofioon aktiwiteit bepaal deur die dissosiasiekonstante
   van water (K[w]) = 1,011 × 10^−14 by 25 °C) en interaksies met ander
   ione in oplossing. As gevolg van hierdie dissosiasiekonstante het 'n
   neutrale oplossing (waterstofioon-aktiwiteit gelyk aan hidroksiedioon
   aktiwiteit) 'n pH van ongeveer 7. Waterige oplossings met pH-waardes
   laer as 7 word as suur beskou terwyl pH waardes hoër as 7 as alkalies
   beskou word.

   Die begrip is in 1909 deur S.P.L. Sørensen bekendgestel. Die p staan
   vir die Duits Potenz, wat krag of potensie beteken, en die H vir
   waterstofioon (H^+). Soms word in Latyn daarna verwys as pondus
   hydrogenii.

[wysig] Definisie

   Alhoewel 'n pH-waarde geen eenheid het nie, is dit nie 'n arbitrêre
   skaal nie; die getal spruit voort uit 'n definisie wat gebaseer is op
   die aktiwiteit van die waterstofione in die oplossing.

   Die formule om 'n pH-waarde te bereken is:

          \mbox{pH} = -\log_{10} \left[ \mbox{H}^+ \right]

   [H^+] dui die aktiwiteit van H^+-ione aan (of meer akkuraat, [H[3]O^+],
   die ekwivalente hidronium-ione), gemeet in mol per liter (ook bekend as
   molariteit). In verdunde oplossings (soos rivier- of kraanwater) is die
   aktiwiteit ongeveer gelyk aan die konsentrasie H^+-ione.
   Kategorie: Chemie

