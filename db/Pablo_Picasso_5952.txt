Pablo Picasso


   Pablo Ruiz Picasso (Oktober 25, 1881 - April 8, 1973) was een van die
   meesters van 20ste eeuse kuns.

   Pablo Picasso word wyd beskou as een van die mees invloedryke
   kunstenaars van die twintigste eeu. Sy bekende skildery "Les
   Demoiselles d' Avignon" (1907), was 'n baanbrekerafwyking van die
   opvatting dat verf 'n letterlike interpretasie van die realiteit moes
   wees. Die skildery het die verdraaiing van konvensionele perspektiewe
   gekombineer met die eenvoudige, beeldende vorms van Afrika beelhouwerk.
   Saam met sy assosiate, George Braque en Juan Gris, het Picasso 'n nuwe
   kunsbeweging, Kubisme, ontwikkel. Kubiste het gepoog om verhoogde
   betekenis te verkry deur die gebruik van geometriese en hoekige vorms
   en lyne en die gelyktydige verbeelding van verskeie fasette van
   dieselfde voorwerp. Die styl was gekenmerk deur die wedersydse
   deurdringing van vlakke van vorms, kleur en skakering. "Guernica", een
   van Picasso se bekendste skilderye, is in 1936 geverf in reaksie op die
   bombardering van die Basque hoofstad van Guernica. Die skildery se
   aanklag van totalitarisme en sy wreedaardige voorstelling van die
   bruutheid van die gebeurtenis deur gebruik te maak van al die
   hulpbronne van die kubistiese ervaring, het bewys dat moderne kunsvorms
   soos kubisme in staat was om die moderne menslike toestand vas te vang
   en uit te beeld. Picasso het 'n enorme invloed op die avant
   garde-kunswêreld voor die Tweede Wêreldoorlog gehad. In hierdie tydperk
   het hy radikale veranderinge in skilderye, beeldhouwerk en drukwerk
   geïnspireer.

[wysig] Lewensgeskiedenis

   Picasso was 'n geesdriftige, vasberade, eksentrieke, erg
   individualistiese, rebelse nonkonformis. Sy privaat en openbare gedrag
   en sy kuns is beheer deur die beginsel van skeuring, 'n verbreking van
   harmonie en verhoudings. Pablo Picasso is in 1881 in Malaga, in die
   suide van Spanje, gebore. Sy pa, 'n kunstenaar en kunsonderwyser, het
   sy seun se buitengewone talent raakgesien en gekweek. In 1895 het
   Picasso by die La Lonya Akademie in Barcelona begin, maar was gou
   aangetrokke tot Parys, die hartjie van die kunswêreld, waar hy hom in
   1904 gevestig is. Picasso se vroeëre werke het op die gemarginaliseerde
   gefokus en armoede en hulpeloosheid in oorwegend koue blou skakerings
   uitgebeeld waardeur hy dikwels 'n hartseer, sentimentele atmosfeer
   vasgevang het. Die Blou-tydperk, soos dit later bekend gestaan het, was
   ook 'n weerspieëling van die sukkelende jong kunstenaar se eie armoede
   op daardie stadium. In die Roos-tydperk, wat gevolg het op die
   Blou-tydperk, het pienk skakerings en 'n ligter, meer positiewe
   atmosfeer van sirkusmense en paartjies sy skilderye oorheers. Hierdie
   skilderye het gewild geword by die publiek en hom op sy pad na rykdom
   en roem geplaas. Picasso was 'n ongelooflik veelsydige kunstenaar en in
   1917 is hy na Rome genooi om die dekor en kostuums vir Diaghilev se
   ballet "Parade" te ontwerp. Hierna het hy 'n aantal opdragte vir
   balletontwerp gekry. Rome het 'n reeks skilderye geïnspireer wat op
   klassieke onderwerpe soos gode en godinne, nimfe, fauns en Minotaurusse
   gefokus het. Deur die dertigerjare het Picasso se werke donkerder, meer
   voorbodend en geweldadig beeldend geword. Hy is deur die
   Ekspressionistiese beweging beïnvloed wat kunstenaars aangemoedig het
   om inspirasie in hul eie psigologiese en emosionele onderbewussyn te
   vind, eerder as om na die wêreld van vlietende realiteit te kyk.
   Picasso, wat nooit vir lank met een skeppingsvorm tevrede was nie, het
   na die Tweede Wêreldoorlog sy aandag op pottebakkerswerk gevestig. Hy
   het tot sy dood in 1973 in Frankryk gebly.
   Kategorieë: Spaanse skilders • Spaanse beeldhouers

