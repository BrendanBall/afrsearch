Padafhanlikheid


   Padafhanklikheid is 'n term wat verwys na een van twee konsepte
   (Pierson 2004). Sommige skrywers gebruik die term net om aan te dui dat
   "die geskiedenis saak maak - 'n wye interpretasie - terwyl ander
   skrywers daarmee bedoel dat instellings selfversterkend is - 'n noue
   interpretasie. Hierdie noue interpretasie dra die meeste
   ophelderingswaarde, waarvan die besprekings hieronder voorbeelde is.
   Die "geskiedenis maak saak" stelling is voor die hand liggend en kan
   gereduseer word na "als het oorsake".

   Neem as voorbeeld die verskyning van die videomasjien vir tuis
   verbruik. Dit word gemeen dat bestuursfoute en klein ontwerpskeuses van
   Sony gemaak het dat die Betamax formaat verslaan is deur die kompetisie
   wat die VHS in die 1980s gebied het. Twee meganismes kan verklaar hoe
   die klein maar vroeë voorsprong wat die VHS geniet het, groter geword
   het met die mars van tyd. Die eerste is die bandwagoneffek van
   VHS-vervaardigers ten gunste van die VHS-formaat in die V.S.A. en in
   Europa, wie oorgeskakel het omdat hulle verwag het dat VHS die
   standaarde slag sou wen. Die tweede was 'n netwerkeffek: videowinkels
   het opgemerk dat meer mense VHS-masjiene gehad het, en het dus
   VHS-voorraad aangekoop; dit het gemaak dat ander mense weer
   VHS-masjiene gekoop het, en so voorts, totdat daar 'n totale VHS
   "vendor lock-in" geheers het. 'n Alternatiewe verklaring, is dat die
   VHS beter voldoen het aan die markvereistes (veral die vereiste na
   langer kassette vir die opneem van sportwedstryde) en dat
   padafhanklikheid min te doen gehad het met die VHS se sukses.

   Positiewe terugvoer meganismes, soos die "bandwagon-" en netwerkeffekte
   is grondbeginsels van padafhanklikheid. Hulle veroorsaak
   selfversterkende patrone wat industrieë 'knik' na een of ander
   produkontwerp. Ongekoördineerde standardisering kan gesien word in vele
   ander omstandighede.

   Voorbeelde van ekonomie, geskiedenis, sagteware en biologie word hier
   onder verskaf.

   Inhoud

        * 1 Ekonomie
        * 2 Geskiedenis en die geesteswetenskappe
             + 2.1 Kritiese punt-raamwerk
             + 2.2 Reaktiewe reekse
        * 3 Notas
        * 4 Verwysings
        * 5 Eksterne skakels

[wysig] Ekonomie

   Padafhanklikheidsteorie was oorspronklik ontwikkel deur ekonome om
   tegnologiese ingebruiknemingsprosesse en nywerheidsontwikkeling te
   verduidelik. Die teoretiese idees het 'n strek invloed gehad op
   ewolusionêre ekonomie (b.v. Nelson & Winter 1982).

   Daar is baie modelle en empiriese gevalle waar ekonomiese prosesse nie
   na 'n voorafbepaalde, unieke ewewig konvergeer nie, sodat die
   eienskappe van enige ewewig wat bereik is gedeelte afhang van die
   proses wat daartoe gelei het. Die uitkoms van 'n padafhanklike proses
   sal dikwels nie na 'n unieke ewewig konvergeer nie maar eerder na een
   van verskeie ewewigte (wat partykeer bekend staan as absorberende
   toestande).

   Hierdie dinamiese uitkyk van ekonomiese evolusie is baie anders as die
   tradisie van neo-klassieke ekonomie, wat in sy eenvoudigste vorm
   aanneem dat slegs een uitkoms bereik kan word, ongeag die aanvanklike
   voorwaardes of oorgangsgebeure. Betreffende padafhanklikheid, kan albei
   die beginpunt en 'toevallige' gebeurtenisse (geraas) verreikende
   effekte op die eventuele uitkoms hê. In elk van die volgende voorbeelde
   is dit moontlik om sommige lukrake gebeurtenisse, wat die ontknopinge
   onherroeplik versteur het, uit te sonder:
     * In die 1980s het die V.S. dollar wisselkoers in waarde gestyg, wat
       die wêreldprys van verhandelbare goedere laat sak het tot 'n vlak
       wat laer was as wat die produksiekoste van baie (voorheen
       suksusvolle) V.S. vervaardigers was. Sommige van die fabrieke wat
       as gevolg toegemaak het, kon nou teen 'n (kontantvloei) wins
       bestuur word, omdat die dollar se waarde geval het. Nietemin, sou
       hul heropeninge te duur gewees het. Hierdie is 'n voorbeeld van
       histerese en onherroeplikheid.

     * In ekonomiese ontwikkeling, word dit gesê (aanvanklike deur Paul
       David in 1985) dat 'n standaard wat die eerste op die mark is,
       verskans word (soos die QWERTY uitleg wat in tikmasjiene gebruik is
       en vandag steeds vir rekenaarsleutelborde gebruik word). Hy het
       hierdie "padafhanklikheid" genoem en het geredeneer dat mindere
       standaarde kan volhard eenvoudig te danke aan hul nalatenskap. Die
       argumente teen QWERTY het kritiek gewerf (b.v. deur The Fable of
       the Keys), maar standaarde is sonder twyfel baie belangrik in
       moderne ekonomieë en die beduidendheid van padafhanklikheid in die
       bepaling van hoe hulle tot stand kom, is 'n onderwerp vir
       ekonomiese debatvoering.

     * Ekonome vanaf Adam Smith het gelet dat sekere tipes besighede 'n
       geneigdheid toon om geografies saam te drom, waar hulle werknemers
       met vaardighede in die betrokke veld lok, wat meer besighede, wat
       soek vir werknemers met ervaring, trek. Daar mag dalk geen
       besondere rede gewees het vir die voorkeur gegee aan een plek of
       die ander voor die ontwikkeling van die industrie nie, maar soos
       wat dit meer gekonsentreerd in een area word, sal enige nuwe
       besigheid elders benadeel wees, en sal neig om na die middelpunt te
       beweeg as dit moontlik is, wat die besigheidsmiddelpunt se
       doeltreffendheid vermeerder. Die onderliggende meganisme is 'n
       netwerkeffek. New Trade Teorie en Krugman se "New Economic
       Geography" is albei deels geskoei op hierdie storie.

     * As die anpasbare verwagtinge 'n rol speel in die ekonomie, sal
       toekomstige inflasie gedeeltelik bepaal word deur vorige ervaringe
       met inflasie, omdat die ervaringe die verwagte inflasie bepaal wat
       'n groot bepaler van gerealiseerde inflasie.

     * 'n Tydelike hoë vlak van werkloosheid gedurende 'n resessie kan lei
       tot 'n permanente hoër werkloosheidsyfer a.g.v. 'n verlies van
       vaardighede (of die veroudering van vaardighede) van die werkloses,
       met 'n gepaardgaande agteruitgang van werksingesteldheid. M.a.w.
       kan sikliese werkloosheid lei tot strukturele werkloosheid. Die
       negatiewe effekte word versterk deur potensiële werkgewers se
       negatiewe houding teenoor die vaardighede van werk-soekers wie lank
       sonder werk was. Hierdie model van strukturele histerese in die
       arbeidsmark verskil van die voorspelling van 'n "natuurlike"
       werkloosheidsyfer of die nie-versnellende inflasiesyfer van
       werkloosheid; in hierdie modelle is die beweging van 'sikliese'
       werkloosheid lukraak. Omdat strukturele werkloosheid endogeen is,
       is die nie-versnellende inflasiesyfer van werkloosheid ook endogeen
       (sien die artikel deur Hargreaves Heap waarna hier onder verwys
       word).

   Liebowitz and Margolis onderskei tussen verskillende tipes
   padafhanklikheid. Sommige tipes van padafhaklikheid impliseer nie
   ondoeltreffendheid nie en, alhoewel hulle van belang mag wees a.g.v.
   ander redes, bevraagteken hulle nie die implikasies van neoklassieke
   ekonomie nie. Slegs wat hulle 'n "derde-graadse" padafhanklik noem -
   b.v. die situasie waar die hele samelewing sal baat as almal
   tegelykertyd van standaarde verander, waar die verandering gekeer word
   omdat dit deur geen sentrale owerheid afgedwing word nie en omdat die
   samelewing nie kan koördineer nie - verg so 'n bevraagtekening. Hulle
   redeneer dat sulke situasies, om teoretiese redes, selde behoort te
   geskied en dat die korrektheid van hierdie voorspelling gesien kan word
   in die onoortuigende voorbeelde wat gewoonlik in hierdie konteks
   bespreek word (hoofsaaklik VHS vs. Beta en QWERTY vs. Dvorak).

   In die konteks van statistiese modellering, word 'n padafhanklike
   stogastiese sisteem gedefinieer as "'n sisteem wat 'n asimptotiese
   verspreiding besit wat ontwikkel as 'n gevolg (funksie) van die proses
   se eie geskiedenis". So 'n proses staan ook bekend as 'n nie-ergodiese
   stogastiese proses. 'n Moontlike bron van verwarring is die gebruik van
   term "padafhanklik" om arbeidsmark histerese te beskryf, omdat dit hier
   die teenoorgestelde betekenis dra van die term in die konteks van die
   aanpasbare verwagtingsmodel van inflasie. In arbeidsmark-ekonomie sal
   daar in sommige "padafhanklike" modelle 'n periode van werkloosheid
   voorkom na 'n lukrake stap sonder drywing, wat slegs afhang van sy
   vorige vlak ('n Markov-proses).

[wysig] Geskiedenis en die geesteswetenskappe

   Sjabloon:Seealso

   Die geskiedenis van die mens is amper per definisie padafhanklik.
   Toevallige gebeurtenisse soos die vroeë dood van groot geskiedkundige
   figure soos Napoleon of Hitler sou waarskynlik die politiese landskap
   van Europa verander het en selfs die tale wat in vandag in die
   verskillende lande gepraat word.

   Onlangse metodologiese werk in vergelykende politiek en sosiologie het
   die konsep van padafhanklikheid aangepas vir die analise van politiese
   en sosiale verskynsels. Padafhanklikheid is histories hoofsaaklik
   gebruik in vergelykende-historiese analises om die ontwikkeling en
   voortbestaan van instellings, of hulle sosiaal, polities of kultureel
   mag wees. Daar is twee moontlike (en betwisbare) tipes padafhanklike
   prosesse, wat in hierdie afdeling bespreek word.

[wysig] Kritiese punt-raamwerk

   Die eerste is die "kritiese punt"-raamwerk, insonderheid deur Ruth en
   David Collier in politieke wetenskap gebruik. In die kritiese
   punt-raamwerk definieer en beperk voorafgaande omstandighede
   bemiddeling gedurende 'n kritiese punt waarin rolspelers keuses maak
   wat die koers vir die ontwikkeling en konsolidasie van instellings
   bepaal wat moeilik herroep word. Dit is soortgelyk aan die konsep van
   "vendor lock-in" of positiewe terugvoer wat kom van padafhanklikheid in
   ekonomie.

   Die kritiese punt-raamwerk is al gebruik om die ontwikkeling en
   voortbestaan van welsynstaat verduidelik, arbeidsinkorporasie in
   Latynsamerika en die variasies van ekonomiese ontwikkeling tussen
   lande, onder andere.

   'n Invloedryke poging om 'n meer formele basis aan padafhanklikheid in
   politiese wetenskap is insonderheid dié van Paul Pierson. Pierson
   baseer sy idees gedeeltelik op ekonomie. Sy pogings in hierdie verband
   is bevraagteken deur Herman Schwartz, wie redeneer dat kragte wat
   ooreenkomstig is met daardie wat in die ekonomiese literatuur uitgeken
   is, nie deurtrekkend in die politiese ryk is nie, waar groter kragte en
   die strategiese beoefening van mag lei tot die skepping, onderhoud en
   omvorming van instellings.

   Soortgelyk, het geleerdes soos Kathleen Thelen gewaarsku dat die
   historiese determinisme in padafhanklike raamwerke die konstante
   heronderhandelinge van die konfigurasies van instellings ignoreer. Sy
   stel voor dat instellings oomblikke van instellingsontwikkeling
   ondergaan waartydens hoofrolspelers die konfigurasie en doel van die
   instellings heronderhandel.

[wysig] Reaktiewe reekse

   Die ander padafhanklike proses handel oor "reaktiewe reekse" waar 'n
   primêre gebeurtenis 'n ketting van gebeurtenisse wat tyd- en nouliks
   volgens oorsake geskakel is en wat amper onbelemmerbaar is. Hierdie
   reaktiewe reekse is al gebruik om die dood van Martin Luther King, Jr.
   te skakel aan welsynsuitbreiding en die industriële rewolusie in
   Engeland met die ontwikkeling van die stoomenjin.

[wysig] Notas

[wysig] Verwysings

     * Arrow, Kenneth J. (1963), 2nd ed. Social Choice and Individual
       Values. Yale University Press, New Haven, pp. 119-120
       (constitutional transitivity as alternative to path dependence on
       the status quo).
     * Arthur, W. Brian (1994), Increasing Returns and Path Dependence in
       the Economy, Ann Arbor, Michigan: University of Michigan Press.
     * David, Paul A. (2000), "Path dependence, its critics and the quest
       for ‘historical economics’", in P. Garrouste and S. Ioannides
       (eds), Evolution and Path Dependence in Economic Ideas: Past and
       Present, Edward Elgar Publishing, Cheltenham, England.
     * Liebowitz, S.J. and Stephen E. Margolis (1990), "The Fable of the
       Keys", Journal of Law & Economics vol. XXXIII (April 1990)
     * Mahoney, James (2000), “Path Dependence in Historical Sociology,”
       Theory and Society 29:4, pp. 507-548.
     * Stephen E. Margolis and S.J. Liebowitz (2000), "Path Dependence,
       Lock-In, and History"
     * Nelson, R. & S. Winter (1982), An evolutionary theory of economic
       change. Harvard University Press.
     * Pierson, Paul (2000). "Increasing Returns, Path Dependence, and the
       Study of Politics." American Political Science Review, June.
     * _____ (2004), "Politics in Time"
     * Puffert, Douglas J. (1999), ["Path Dependence in Economic History"]
       (based on the entry “Pfadabhängigkeit in der
       Wirtschaftsgeschichte,” in the Handbuch zur evolutorischen
       Ökonomik)
     * _____ (2001), "Path Dependence in Spatial Networks: The
       Standardization of Railway Track Gauge"
     * Schwartz, Herman. "Down the Wrong Path: Path Dependence, Increasing
       Returns, and Historical Institutionalism."
       http://www.people.virginia.edu/~hms2f/Path.pdf

[wysig] Eksterne skakels

     * Artikel oor padafhanklikheid van EH.NET se ensiklopedie
     * "QWERTY, Lock-in, and Path Dependence" Webblad wat redeneer dat
       "lock-in" lei tot markmislukking en verskaf 'n lys van verwysings,
       alhoewel dit kort mette maak met artikels van die ander kant.
     * Shawn Hargreaves Heap (1980), "Choosing the Wrong 'Natural' Rate:
       Accelerating Inflation or Decelerating Employment and Growth?"
       Economic Journal 90(359) (Sept): 611-20 (ISSN 0013-0133) ontwikkel
       die idee dat deurlopende hoë werkloosheid kan veroorsaak dat die
       "natuurlike" werkloosheidsyfer styg.
     * "Doctoral Program Research on Organizational Paths" Webblad van die
       Freie Universitaet Berlin se fakulteit van Bedryfsadministrasie en
       Ekonomie.
     * "Our Love Of Sewers: A Lesson in Path Dependence"

   Kategorieë: Kompetisie • Industriële organisasie • Teorieë van
   geskiedenis • Sosiokulturele evolusie • Markmislukking

