Padonki-jargon


   Padonki-jargon (Russies: Жаргон падонков; Zjargon padonkof) is ’n
   Russiese internettaal wat in die 21ste eeu op die Russiese webtuistes
   Fuck.ru (wat nie meer aktief is nie) en Udaff.com ontstaan het. In dié
   taal word Russiese woorde volgens hul uitspraak met opset verkeerd
   gespel, dikwels met komiese gevolge. Dit word veral gebruik in blogs en
   kletskamers en op internetforums.

   Padonki-jargon leun sterk op die vulgêre Russiese straattaal mat en die
   onderwerpe wat daarmee bespreek word, is dikwels ewe obseen. Die naam
   Padonki is self die verkeerde spelling van podonki (Russies подонки:
   gespuis, skorriemorries, gomgatte).

   Inhoud

        * 1 Ontstaan
        * 2 Lys van woorde
        * 3 Verwysings
        * 4 Eksterne skakels

[wysig] Ontstaan

   Die woord "prewjed" word nou oral in die wêreld aangetref. Dié
   verkeerde spelling is in die stadspark van Aalst, België.
   Die woord "prewjed" word nou oral in die wêreld aangetref. Dié
   verkeerde spelling is in die stadspark van Aalst, België.

   Die taal het posgevat aan die einde van die 20ste eeu en het vinnig in
   gewildheid toegeneem nadat ’n Russiese internetgebruiker die onderskrif
   van ’n Engels grapprent, Bear Surprise van die Amerikaanse tekenaar
   John Lurie, in Russies vertaal het. In die prent het ’n man en vrou
   seks in ’n woud toe ’n beer skielik verskyn en, met sy hande omhoog,
   roep: "Surprise!" In die Russiese weergawe is "surprise" vertaal met
   "hallo", maar in plaas van die regte spelling, priwjet, is dit prewjed
   gespel om te rym met die Russiese woord vir beer, medwjed. Die beer is
   in talle ander grappe gekopieer deur middel van beeldmanipulasie en het
   so ’n nuwe dimensie aan dié grappe verleen.

   Die beer en die woord prewjed is later in die massamedia gebruik en so
   het die grappie en die taal blitsvinnig bekend geword onder die
   Russiese publiek.

   Daar is ook al beweer dat die sleng ontstaan het na aanleiding van
   Anthony Burgess se boek A Clockwork Orange, waarin die karakters ’n
   vreemde taal, Nadsat, gebruik wat verkeerd gespelde Engelse en Russiese
   woorde meng.

   Padonki-jargon word toenemend in reklame, winkelvensters en graffiti
   gebruik.

[wysig] Lys van woorde

   Enkele spellings is:
     * kagdila (van kak dela; "hoe gaan dit?")
     * patamoesjta (van potomoe sjto; "omdat" of "sommer"
     * prewjed (van priwjet; "hallo")
     * oetsjasneg (van oetsjastnik; "gebruiker")
     * sotona (van satana; "duiwel")

[wysig] Verwysings

     * http://president.yandex.ru/question.xml?id=155546
     * http://lenta.ru/news/2006/07/07/medved

[wysig] Eksterne skakels

     * Russies-Engelse Woordeboek van Padonki-jargon

   Kategorieë: Russies • Rusland

