Palermo


   Die stad en die hawe, soos gesien vanaf Monte Pellegrino
   Die stad en die hawe, soos gesien vanaf Monte Pellegrino

   Palermo (in Italiaans, Palermu in Sisiliaans, Panormos in Grieks) is
   die hoofstad en regeringssetel van die autonome gebied Sisilië binne
   die Italiaanse Republiek. Die stad is ook tegelykertyd die grootste
   stad in Sisilië en van die Middellandse See-eilande. Saammet die
   eilande Sardinië en Elba onderskei Sisilië homself van die
   kontintentale deel van Italië. Met 721 163 inwoners in 2005 is Palermo
   na Milaan (Milano), Rome (Roma) en Napels (Napoli) die vierde grootste
   stad in Italië. Die inwoners van die stad staan bekend in Italiaans as
   die Palermitani of poëties die Panormiti.

[wysig] Ligging

   Palermo is aan die noordweste van die eiland geleë, aan die Tirreense
   See en daarmee ook aan die Middellandse See. Die stad kyk uit oor die
   baai van Palermo wat omring word deur 'n aantal berge waaronder die
   Monte Pellegrino, wat saam 'n pragtige beskutting vir die baai vorm wat
   bekend staan as die Concha d'Oro (die Goue Skulp). Hoewel die Eoliese
   eilande nie maklik vanuit Palermo bereikbaar is nie, is die eiland
   Ustica bereikbaar vanuit die hawe per boot. Rondom Palermo is 'n paar
   mooi strande en pragtige seedorpe waaronder Mondello, Sferacavallo en
   Cefalù.

[wysig] Beknopte geskiedenis

   Palermo is gestig in die 8ste eeu deur Fenisiese handelaars binne die
   natuurlike hawe gevorm deur die Concha d'Oro. Die Fenisiese naam vir
   die stad was Zis, maar die Griekse kolonisten het die stad as Panormos
   herdoop, wat "volledige hawe" beteken. Palermo was nooit onder Griekse
   bestuur (soos byvoorbeeld Napels) nie, maar het later van tyd onderdeel
   geword van die Griekstalige oostelike deel van die Oostelike Romeinse
   Ryk (Bisantynse Ryk). Palermo word deur baie beskou as die stad wat die
   meeste verower is ter wêreld, wat duidelik word uit die res van hierdie
   artikel.
   Kategorie: Stede in Italië

