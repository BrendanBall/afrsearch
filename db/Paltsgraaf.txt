Paltsgraaf


   Paltsgraaf (Duits: Pfalzgraf, Latyn: comes palatinus) is 'n historiese
   adellike titel. Dit is 'n samestelling van die woorde palts (in die
   paleis of hof), en graaf , koninklike bestuursamptenaar.^[1] 'n
   Paltsgraaf het as hofdienaar van hoë rang namens die Frankiese of
   Heilige Romeinse Keiser opgetree.^[2]

   Inhoud

        * 1 Geskiedenis
        * 2 Merovingiese en Karolingiese Paltsgrawe
             + 2.1 Robertyne
             + 2.2 Grawe van Champagne
        * 3 Paltsgrawe van Beiere
        * 4 Paltsgraaf van Boergondië
        * 5 Paltsgraaf van Lotharinge
        * 6 Paltsgrawe aan die Ryn
        * 7 Paltsgraaf van Sakse
        * 8 Paltsgraaf van Swabe
        * 9 Verwysings

[wysig] Geskiedenis

   In die Merowingiese- en Karolingiese Frankiese Ryk was Pfaltsgrawe
   koninklike ampsdraers van hoë rang met hoofsaaklik administratiewe en
   geregtelike pligte. Met die amp is paltsgrawe baiekeer ook heerskappy
   oor 'n koning of keiser se paleis en die landgoed en gevolg daarvan
   toegeken. Hierdie burgagtige paltse of koningshowe was versprei oor die
   koninkryk in verskeie Hertogdomme.

   Teen die agtergrond van die ontwikkeling van die Heilige Romeinse Ryk
   uit die Oos-Frankiese Ryk het die paltsgrawe uitgebreide koninklike
   voorregte ontvang om die politiese behoud van die koninkryk te verseker
   en om as teenwig te dien vir die magtige hertoë. Die paltsgrawe was nou
   nie meer met die oorspronklike pligte rondom die bestuur van 'n
   koningspaleis behels nie maar het eerder 'n soort beheer funksie en
   verteenwoordiging van die koning in die hertogdomme vervul en het
   hiermee die tweede posisie na die hertog in die hertogdom vervul. 'n
   Rangverhoging teenoor ander grawe in die hertogdomme het daarmee
   gepaard gegaan en die reg om die regterlike amp van die koning se staat
   uit te voer. Die paltsgraaf het daarmee saam ook jag-, belasting- en
   Münzrecht regte bekom. Die magtigste van die paltsgrawe, die Paltsgraaf
   van die Ryn, was adjunk tot die koning in Hofgericht, regent wanneer
   die koningsamp vakant was, en selfs regter oor die koning.

   Daar het nie 'n streng skeiding van magte tussen paltsgrawe en ander
   vorste bestaan nie. Magtige paltsgrawe was baie keer ook Landgrawe of
   Markgrawe, Hertoë of kerklike vorste. Dit het veroorsaak dat die begrip
   palts in die Heilige Romeinse Ryk 'n nuwe betekenis gekry het, dit het
   naamlik nie meer net “koninklike vesting” beteken nie, maar ook gebiede
   wat deur paltsgrawe of keurvorste geregeer is. Later het die betekenis
   verander na 'n erflike titel in verskeie Duitse vorstehuise. In die
   Heilige Romeinse Ryk het hertoë, land-, mark- en paltsgrawe teen die
   laat-middeleeue tot die rykvosrtestand getel. Benewens die sekulêre
   vorste was daar verskeie kerklike vorste: aartsbiskoppe, biskoppe, abte
   en abdisse van ryksabdye.

   Die Pfalzgraf bei Rhein (Platsgraaf van die Ryn) wat uit die Huis van
   Wittelsbach ontstaan het was van 1214 tot 1356 een van die sewe
   keurvorste van die Heilige Romeinse Ryk en het in afwesigheid van die
   koning vir hom waargeneem. Die belangrike keurvorsstatus het daarmee
   die paltsgraaftitel ingesluit en en het daartoe gelei dat die term
   "Palts" geleidelik tot die naam van die gebiede van die "Keurvorste van
   die Palts" (Kurpfalz) en vir gebiede wat daarmee geallieerd was
   ontwikkel het; beide vir die wat daar langs geleë was soos
   Pfalz-Neumarkt, asook die wat verder weg geleë was soos Opperpalts. Toe
   die Keurvors van die Palts in 1777 die Keurvosrtedom Beiere erf het
   daar kortstondig die dubbelstaat "Palts-Beiere" ontstaan. Die gedeelte
   van die Palts wes van die Ryn het egter spoedig na Frankryk oorgegaan
   wie se heerser Napoléon Bonaparte Beiere in 1805 tot koninkryk verhef
   het. Toe dele van die ou Kurpfalz in 1814/1815 aan Beiere teruggegee
   is, het hierdie nou Beierse landnaam nie verander nie en het "die
   Pfalz" een van die Beierse provinsies geword. In 1945 is die Palts van
   Beiere afgeskei en is dit met die suidelike deel van wat tot op daardie
   stadium die Pruisiese Rynprovinsie was verenig in die nuwe Duitse
   bondstaat Rynland-Palts. In die benaming leef die woord Palts, met
   veranderde begrip, steeds voort.

[wysig] Merovingiese en Karolingiese Paltsgrawe

[wysig] Robertyne

     * Chrodobertus II, 2 Oktober 678 comes palatinus
     * Grimbert, 691/720 comes palatinus van Neustrië, waarskynlik die
       seun van Chrodobertus II
     * Rupert I († vor 764) 741/742 comes palatinus, kleinseun van
       Chrodobertus II
     * Anselm († 778 in Roncesvalles) comes palatinus, seun van Rupert I

     * Adalhard 877
     * Cobbo die Jongere (Ekbertiner)

[wysig] Grawe van Champagne

   Die Karolingers Lotarius I (Koning van Frankryk 954-986) het Odo I,
   Graaf van Blois, een van sy getrouste bondgenote in die gevegte teen
   die Robertyne, benewens die Grawe van Vermandois, tot paltsgraaf
   bevorder, 'n titel, wat in sy familie oorerflik was en dan na die
   heerser van Champagne verwys het.

[wysig] Paltsgrawe van Beiere

   Die Paltsgraaftitel het aanvanklik met die Palts in Regensburg gehang
   en was in Beiere vermoedelik nie aan die Koning onderhorig nie maar aan
   die Beierse Hertog. Dit het die titelhouer leidende rol in regs- en
   regterlike gebied in die hertogdom besorg.
     * Meginhart I, Paltsgraaf in Beiere 883
     * Arnulf (I) von Scheyern († 954), Paltsgraaf van Beiere, het in 940
       die Burg Scheyern herbou
     * Berthold I von Reisensburg (+ 999), Paltsgraaf 954-976 met
       onderbrekings, nassat van die Grawe van Andech
     * Hartwig I († 985), Paltsgraaf van Beiere 977-985
     * Aribo I (IV) († c. 1020), Paltsgraaf van Beiere 985-1020
     * Hartwig II († 1027), Paltsgraaf van Beiere 1020-1026
     * Aribo II (V) († 1102), Paltsgraaf van Beiere 1026/41-1055
     * Kuno von Rott († waarskynlik 1082/1083), Paltsgraaf van Beiere
     * Rapoto I († 1099), Paltsgraaf van Beiere 1082/1083-1093 (Ratpotone)
     * ...
     * Otto V († 1156), Paltsgraaf van Beiere, het in 1124 die setel na
       die Burg Wittelsbach geskuif
     * Otto VI († 1183), Paltsgraaf van Beiere 1156-1180, het in 1180 Otto
       I Hertog van Beiere geword, seun van Otto V
     * Otto VII († 1189), Paltsgraaf van Beiere 1180-1189, seun van Otto
       V.
     * Otto VIII († 1209), Paltsgraaf van Beiere 1189-1208, die Koning se
       moordenaar, seun van Otto VII
     * Radbod/Rapoto II vann Ortenburg († 1231), Paltsgraaf van Beiere
       1208-1231, swaer van Otto VIII
     * Rapoto III van Ortenburg († 1248), Paltsgraaf van Beiere 1231-1248,
       seun van Rapoto II
     * ...

[wysig] Paltsgraaf van Boergondië

   In 1169 deur Keiser Friedrich I uit die Vrygraafskap van Boergondië
   geskep. Sien Lys van Heersers van Boergondië

[wysig] Paltsgraaf van Lotharinge

   Die Keiserkroning van Hendrik IV (links) deur Teenpous Clemens III
   (regs) op 31 Maart 1084. In die middel staan die Swaarddraer Paltsgraaf
   Herman II van Lotharinge. Afbeelding in die Kroniek van Otto von
   Freising, Codex Jenesis Bose q.6 (1157)
   Die Keiserkroning van Hendrik IV (links) deur Teenpous Clemens III
   (regs) op 31 Maart 1084. In die middel staan die Swaarddraer Paltsgraaf
   Herman II van Lotharinge. Afbeelding in die Kroniek van Otto von
   Freising, Codex Jenesis Bose q.6 (1157)
     * Wigerich (915- † vor 921/922) Paltsgraaf van Lotharinge, Graaf in
       Bidgau (Wigeriche)
     * Gottfried van Jülich (* c. 905 † 1 Junie tot 949) Paltsgraaf van
       Lotharinge, Graaf in Jülichgau (Matfriede)

   Van 985 is die Paltsgraafskap van Lotharinge in die Huis van Ezzonen
   veranker:
     * Herman I van Lotharinge († voor 996) Paltsgraaf van 985, Graaf in
       Bonngau, in Eifelgau, in Zülpichgau en in Auelgau.
     * Ezzo († 1034), Seun van Herman I Hy was Graaf in Auel- en Bonngau,
       1020 Paltsgraaf van Lotharinge. Het getrou met Mathilde van Sakse,
       dogter van Keiser Otto II (Liudolfinger).
     * Otto, 1035-1045 Paltsgraaf van Lotharinge, als Otto II Hertog van
       Swabe 1045-1047, Seun van Ezzo.
     * Hendrik I van Lotharinge, Paltsgraaf van Lotharinge 1045-1061, Seun
       van Hezelin (Graaf in Zülpichgau), boer van Ezzo.
     * Herman II van Lotharinge, Paltsgraaf van Lotharinge 1061-1085,
       Graaf in Ruhrgau en Zülpichgau, Graaf van Brabant, Seun van die
       Paltsgraaf Hendrik I

   Na die dood van Herman II van Lotharinge het sy wedeuwee Adelheid met
   die Luxemburger Hendrik II van Laach getrou met die Paltsgraafskap as
   bruidskat. Die Paltsgraafskap van Lotharinge het daarmee in die
   Paltsgraafskap van die Ryn opgegaan.

[wysig] Paltsgrawe aan die Ryn

   Wapenskild van die Paltsgrawe aan die Ryn
   Wapenskild van die Paltsgrawe aan die Ryn
     * Hendrik II van Laach, Paltsgraaf 1085-1095
     * Siegfried van Ballenstedt en Weimar-Orlamünde (Askanier),
       Paltsgraaf 1095-1113, Hendrik se stiefseun
     * Gottfried, Graaf van Calw, Paltsgraaf 1113-1129 as voog vir Willem
       van Ballenstedt
     * Willem van Ballenstedt, Paltsgraaf 1129-1140, Seun van Siegfried
       (Askanier)
     * Otto II, Graaf van Rheineck, Paltsgraaf 1140, stiefvader van Willem
     * Hendrik Jasomirgott, Paltsgraaf 1140-1141

   Vir alle verdere Paltsgrawe aan die Ryn sien Lys van heersers van die
   Ryn-Palts.

[wysig] Paltsgraaf van Sakse

   Die Paltsgrawe van Sakse is eers aan die Grawe van Goseck oorerf,
   daarna het die Grawe van Sommerschenburg die amp en titel geërf, voor
   dit oorgegaan het aan die Landgrawe van Thüringe:
     * Athelbero (Berno) († 982), 965-966 Paltsgraaf (in Sakse), Graaf in
       Hessen- en Liesgau, 972 Paltsgraaf
     * Thiedrich († 995, waarskynlik 6 Maart), 992 Paltsgraaf
     * Frederik († Juli 1002/15. März 1003) 995-996 Paltsgraaf, Graaf in
       Harz- en Nordthüringgau
     * Burchard I van Goseck († na November 1017) 991/1017 Graaf in
       Hassegau, 1003 Paltsgraaf (in Sakse), 1004 Graaf van Merseburg
     * Siegfried († 25. April 1038) 1028 Paltsgraaf (in Sakse)
     * Frederik I van Goseck († waarskynlik 1042), 1040 Paltsgraaf in
       Sakse, Graaf in Hassegau
     * Willem IV. († 1062) Graaf van Weimar, waarskynlik 1042 Paltsgraaf
       van Sakse
     * Dedo (erschlagen 5. Mai 1056 in Pöhlde) Seun van Frederik I,
       1042-1044 Paltsgraaf,
     * Frederik II († 27 Mei 1088 in Barby), Broer van Dedo, 1056
       Paltsgraaf
     * Frederik III (vermoor 5 Februarie 1087 deur Scheiplitz), sy seun
     * Frederik IV. van Putelendorf (Bottendorf aan die Unstrut) († 1125
       waarskynlik 26. Junie in Dingelstedt), sy seun, 1114 Paltsgraaf
     * Frederik V van Sommerschenburg († 18 Oktober 1120/21), Kleinsuen
       van Frederik I, Paltsgraaf in Sakse 1097, Paltsgraaf van Sakse
       1111,
     * Frederik VI († 19 Mei 1162), 1121 Paltsgraaf, 1123-1124 Paltsgraaf
       van Sommerschenburg, Seun van Frederik V
     * Herman II van Winzenburg (vermoor 30 Januarie 1152) uit die Huis
       die Grawe van Formbach, 1129-1130 Paltsgraaf (van Sakse); Markgraaf
       van Meißen 1130 abgeset; het in 1148 met die wedeuwee van Frederik
       VI getrou
     * Adalbert († 15 Januarie/17 Maart 1179), 1162-1179 Paltsgraaf van
       Sommerschenburg, Seun van Frederik VI

   In die Reichstag van Gelnhausen is Landgraaf Lodewyk III van Thüringe
   op 13 April 1180 tot Paltsgraaf van Sakse hernoem.
     * Lodewyk III († 1190) 1180 Paltsgraaf van Sakse, verzichtet 1181,
       1172-1190 Landgraaf van Thüringe
     * Herman I († 1217) 1181 Paltsgraaf van Sakse, 1190 Landgraaf van
       Thüringe
     * Lodewyk IV. († 1227) 1217-1227 Paltsgraaf van Sakse en Landgraaf
       van Thüringe
     * Hendrik Raspe († 1247) 1228-1247 Landgraaf van Thüringe, vor
       1231-1247 Paltsgraaf van Sakse en 1246/47 dt. Gegenkönig

   Na die dood van Hendrik Raspes het die amp “die Paltsgrawe van Sakse”
   opgrond van 'n Eventualbelehnung deur Keiser Frederik II vervolgens na
   die Wettiner oorgegaan.
     * Hendrik III der Erlauchte († 1288) 1247-1265 Landgraaf van Thüringe
       en Paltsgraaf van Sakse, 1227-1288 Markgraf van Meißen
     * Albrecht II, die Ontaarde († 1314) 1265-1314 Landgraaf van Thüringe
       en Paltsgraaf van Sakse
     * Frederik I der Freidige (auch: der Gebissene, † 1323) 1291-1323
       Markgraf van Meißen en Landgraaf van Thüringe, seit 1280- vor 1291
       Paltsgraaf van Sakse

   Onder Koning Roedolf I van Habsburg het die amp van die Paltsgrawe van
   Sakse opgegaan in die Braunschweigiese Welf-hertoë.
     * Hertog Hendrik van Braunschweig-Lüneburg († 1322) 1291-1322 Vors
       van Braunschweig-Grubenhagen, virr 1291 -1322 Paltsgraaf van Sakse
     * ...

[wysig] Paltsgraaf van Swabe

     * Erchanger I, Paltsgraaf 892
     * Erchanger II, Paltsgraaf, Hertog van Swabe 915-917
     * Frederik van Staufen, 1053 -1069 Paltsgraaf, het Kloster Lorch
       gestig (Staufer)
     * Manegold der Ältere, Paltsgraaf 1070/1076-1094, Skoonseun van
       Frederik
     * Lodewyk van Staufen, Paltsgraaf 1094-1103, Medegrondlegger van St.
       Fides in Schlettstadt
     * Lodewyk van Westheim, Paltsgraaf in Swabe 1103-1112
     * Manegold der Paltsgraaf, Paltsgraaf in Swabe 1112-25
     * Adalbert van Lauterburg, Paltsgraaf van Swabe 1125-1146

   Die swabiese Paltsgraafskap het in 1146 oorgegaan na die Paltsgrawe van
   Tübinge.

[wysig] Verwysings

    1. ^ Etymologisch Woordenboek van het Nederlands, Besoek op 26
       Desember 2007
    2. ^ HAT, Tweede Hersiene uitgawe, 1979, p 817

   Kategorieë: Adellike titels • Geskiedenis van Duitsland

