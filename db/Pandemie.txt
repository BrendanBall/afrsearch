Pandemie


   'n Pandemie (vanuit Grieks: pan (alle) en demos (mense)) is 'n
   aansteeklike of oordraagbare siekte wat vinnig oor 'n land of groter
   gebied versprei. Dit is in werklikheid 'n epidemie, maar net op 'n
   wêreldwye skaal.

[wysig] Oorsake van 'n pandemie

   Volgens die Wêreldgesondheidsorganisasie kan 'n pandemie ontstaan
   wanneer daar aan die volgende vereistes voldoen word:
     * Die siekte wat uitbreek is onbekend aan die bevolking.
     * Die siekte infekteer mense en veroorsaak ernstige siekte.
     * Die siekte versprei maklik onder mense.

   'n Siekte wat wyd verspreid is of die dood van baie mense veroorsaak
   het, is nie noodwendig 'n pandemie nie; dit moet ook aansteeklik wees.
   Só is kanker byvoorbeeld wél 'n siekte wat die dood van baie mense
   veroorsaak, maar word dit nie as 'n pandemie gesien nie omdat dit nie
   aansteeklik is nie.

[wysig] Sien ook

     * Epidemie

   Kategorie: Geneeskunde

