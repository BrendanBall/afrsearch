Parabool


   'n Parabool
   'n Parabool

   Die parabool (uit Grieks: παραβολή) is 'n keëlsnit wat gegenereer word
   deur die snyding van 'n regtesirkelkeëloppervlak en 'n vlak parallel
   aan 'n generator lyn van die keël. 'n Parabool kan ook gedefinieer word
   as die lokus van punte in 'n vlak wat ewe ver van 'n gegewe punt (die
   brandpunt) en 'n gegewe lyn (die direktriks) is.

   'n Besondere geval kom voor wanneer die vlak 'n raakvlak tot die
   keëlvlak is. In die geval is die snyding 'n ontaarde parabool wat
   bestaan uit 'n reguit lyn.

   Inhoud

        * 1 Definisies en oorsig
             + 1.1 Analitiese meetkundige vergelykings
             + 1.2 Ander meetkundige definisies
             + 1.3 Vergelykings
                  o 1.3.1 Cartesies
                       # 1.3.1.1 Vertikale simmetrieas
                       # 1.3.1.2 Horisontale simmetrieas
                  o 1.3.2 Semi-latus rectum en poolkoördinate
                  o 1.3.3 Gauss-kaart vorm
        * 2 Bepaling van die brandpunt
        * 3 Weerkaatsingseienskap van die raaklyn
        * 4 Parabole in die fisiese wêreld
        * 5 Kyk ook
        * 6 Verwysings
        * 7 Eksterne skakels

[wysig] Definisies en oorsig

   'n Grafiek wat die weerkaatsing eienskap vertoon, die direktriks
   (groen), en die lyne wat die brandpunt en die direktriks aan die
   parabool verbind (blou)
   'n Grafiek wat die weerkaatsing eienskap vertoon, die direktriks
   (groen), en die lyne wat die brandpunt en die direktriks aan die
   parabool verbind (blou)

[wysig] Analitiese meetkundige vergelykings

   In Cartesiese koördinate het 'n parabool met 'n as parallel aan die
   y-as met topunt (h, k), brandpunt (h, k + p), en direktriks y = k - p,
   waar p die afstand is van die toppunt na die brandpunt is, die
   vergelyking

          (x - h)^2 = 4p(y - k) \,

   of, alternatiewelik

          (y - k) = \frac{1}{4p}(x-h)^2 \,

   Meer algemeen is 'n parabool 'n kromme in die Cartesiese vlak
   gedefinieer deur 'n onverminderbare vergelyking van die vorm

          Ax^2 + Bxy + Cy^2 + Dx + Ey + F = 0

   sodat B^2 = 4AC, waar al die koëffisiënte reël is, waar A en/of C
   nie-nul is, en waar meer as een oplossing bestaan wat die punte paar
   (x, y) op die parabool definieer. Met die onverminderbaarheid van die
   vergelyking word bedoel dat dit nie na die produk van twee nie
   noodwendig verskillende lineêre faktore gefaktoriseer kan word nie.

[wysig] Ander meetkundige definisies

   'n Parabool kan ook gedefinieer word as 'n këlsnit met eksentrisiteit
   1. As gevolg hiervan is all parabole soortgelyk. 'n Parabool kan ook
   verkry word as die limiet van 'n reeks ellipse waar een brandpunt by 'n
   vaste punt gehou word terwyl die ander toegelaat word om arbitrêr ver
   in een rigting te beweeg. In die sin kan 'n parabool beskou word as 'n
   ellips wat een brandpunt by oneindigheid het. Die parabool is 'n
   inverse transformasie van 'n kardioïed.

   'n Parabool het 'n enkele as van reflektiewe simmetrie wat deur die
   brandpunt daarvan gaan en reghoekig tot die direktriks daarvan is. Die
   snydings punt van die as en die parabool word die toppunt genoem. 'n
   Parabool wat in drei dimensies om die as gedraai word trek 'n vorm wat
   as 'nomwentelingsparaboloïed bekend staan af.

   Die parabool kom in talle omstandighede in die fisiese wêreld voor.

[wysig] Vergelykings

   (met toppunt (h, k) en afstand p tussen die toppunt en die brandpunt –
   let wel dat indien die toppunt onder die brandpunt is, of
   ekwivalentsgewys bo die direktriks, is p positief, andersins is p is
   negatief; op soortgelyke manier is p met horisontale simmetrieas
   positief as die toppunt links van die brandpunt is of ekwivalentsgewys
   regs van die direktriks)

[wysig] Cartesies

[wysig] Vertikale simmetrieas

          (x - h)^2 = 4p(y - k) \,

          y = a(x-h)^2 + k \,

          y = ax^2 + bx + c \,

                \mbox{waar }a = \frac{1}{4p}; \ \ b = \frac{-h}{2p}; \ \ c
                = \frac{h^2}{4p} + k; \ \
                h = \frac{-b}{2a}; \ \ k = \frac{4ac - b^2}{4a} .

          x(t) = 2pt + h; \ \ y(t) = pt^2 + k \,

[wysig] Horisontale simmetrieas

          (y - k)^2 = 4p(x - h) \,

          x = a(y - k)^2 + h \,

          x = ay^2 + by + c \,

                \mbox{waar }a = \frac{1}{4p}; \ \ b = \frac{-k}{2p}; \ \ c
                = \frac{k^2}{4p} + h; \ \
                h = \frac{4ac - b^2}{4a}; \ \ k = \frac{-b}{2a} .

          x(t) = pt^2 + h; \ \ y(t) = 2pt + k \,

[wysig] Semi-latus rectum en poolkoördinate

   In poolkoördinate word 'n parabool met brandpunt by die oorsprong en
   toppunt op die negatiewe x-as, gegee deur die vergelyking

          r (1 - \cos \theta) = l \,

   waar l die semi-latus rectum is: die afstand van die brandpunt na die
   parabool self, gemeet langs 'n lyn loodreg tot die as. Let wel dat dit
   dubbel die afstand van die brandpunt tot by die toppunt van die
   parabool is of die reghoekige afstand van die brandpunt tot by die
   latus rectum.

[wysig] Gauss-kaart vorm

   'n Gauss-kaart vorm: (tan^2φ,2tanφ) het die normaal (cosφ,sinφ).

[wysig] Bepaling van die brandpunt

   Gegee 'n parabool parallel aan die y-as met toppunt (0,0) en met
   vergelyking

          y = a x^2, \qquad \qquad \qquad (1) Beeld:Parabola.jpg

          Paraboliese kromme wat die Direktriks vertoon. Die vergelyking
          daarvan is: x^2 = 8y

   dan is daar 'n punt (0,f) — die brandpunt — sodat enige punt P op die
   parabool ewe ver van beide die brandpunt en die en 'n lyn reghoekig tot
   simmetrie-as van die parabool (die linea directrix), in die geval
   parallel aan die x-as. Aangesien die toppunt een van die moontlike
   punte P is, volg dit dat die linea directrix deur die punt (0,-f) gaan.
   Dus viur enige punt P=(x,y), sal dit ewe ver van (0,f) en (x,-f) wees.
   Die probleem is om die waarde van f te vind wat die eienskap het.

   Laat F die brandpunt aandui, en laat Qdie punt by (x,-f) aandui. Lyn FP
   het die selfde lengte as lyn QP.

          \| FP \| = \sqrt{ x^2 + (y - f)^2 },
          \| QP \| = y + f.
          \| FP \| = \| QP \|
          \sqrt{x^2 + (a x^2 - f)^2 } = a x^2 + f \qquad

   Kwadreer beide kante,

          x^2 + (a x^2 - f)^2 = (a x^2 + f)^2 \qquad

                      = a^2 x^4 + f^2 + 2 a x^2 f \quad

          x^2 + a^2 x^4 + f^2 - 2 a x^2 f = a^2 x^4 + f^2 + 2 a x^2 f
          \quad

   Cancel out terms from both sides,

          x^2 - 2 a x^2 f = 2 a x^2 f, \quad
          x^2 = 4 a x^2 f. \quad

   Cancel out the x^2 from both sides (x is generally not zero),

          1 = 4 a f \quad
          f = {1 \over 4 a }

   Nou laat p=f en die vergelyking van die parabool word

          x^2 = 4 p y \quad

   Q.E.D.

[wysig] Weerkaatsingseienskap van die raaklyn

   Die raaklyn van die parabool beskryf deur vergelyking (1) het helling

          {dy \over dx} = 2 a x = {2 y \over x}

   Die lyn sny die y-as by die punt (0,-y) = (0, - a x^2), en die x-as by
   die punt (x/2,0). Laat die punt G genoem word. Punt G is ook die
   middelpunt van punte F en Q:

          F = (0,f), \quad
          Q = (x,-f), \quad
          {F + Q \over 2} = {(0,f) + (x,-f) \over 2} = {(x,0) \over 2} =
          ({x \over 2}, 0).

   Aangesien G die middelpunt van die lyn FQ is, beteken dit dat

          \| FG \| \cong \| GQ \|,

   en dit is reed bekend dat P ewe ver van beide F en Q is:

          \| PF \| \cong \| PQ \|,

   en, derdens, lyn GP is gelyk aan ditself, daarom:

          \Delta FGP \cong \Delta QGP

   Dit volg dat \angle FPG \cong \angle GPQ .

   Lyn QP kan verby P verleng word na 'n punt T, en lyn GP kan verleng
   word verby P na 'n punt R. Dan is \angle RPT en \angle GPQ vertikaal,
   dus is hulle gelyk (kongruent). Maar \angle GPQ is gelyk aan \angle FPG
   . Daarom is \angle RPT gelyk aan \angle FPG .

   Die lyn RG is 'n raaklyn aan die parabool by P, dus sal enige ligstraal
   wat van punt P weerkaats word optree asof RG 'n spieël is en van die
   spieël weerkaats word.

   Laat 'n ligstraal langs die vertikale lyn TP beweeg en van 'n punt P
   weerkaats word. Die straal se invalshoek op die spieël is \angle RPT ,
   dus wanneer dit weerkaats word moet die invalshoek gelyk wees aan
   \angle RPT . Maar daar is reeds gewys dat \angle FPG gelyk is aan
   \angle RPT . Daarom weerkaats die straal langs die lyn FP: direk in die
   na die brandpunt.

   Gevolgtrekking: Enige ligstraal wat vertikaal afwaarts in die holte van
   die parabool beweeg (parallel aan die simmetrie-as) sal direk na die
   branpunt van die parabool af weerkaats word. (Kyk paraboliese
   weerkaatser.)

[wysig] Parabole in die fisiese wêreld

   Ponte Hercilio Luz, Florianópolis, Brasilië. 'n Hangbrug vorm 'n
   paraboliese kromme nie 'n kettinglyn nie
   Ponte Hercilio Luz, Florianópolis, Brasilië. 'n Hangbrug vorm 'n
   paraboliese kromme nie 'n kettinglyn nie

   In die natuur word benaderings van parabole en paraboloïede in 'n
   verskeidenheid van omstandighede aangetref. Die bekendste voorbeeld van
   die parabool in die geskiedenis van fisika is die trajek van 'n
   deeltjie of liggaam wat onder die invloed van 'n eenvormige gravitasie
   veld sonder lugweerstand beweeg (byvoorbeeld 'n krieketbal wat deur die
   lug trek as lugwrywing weggelaat word). Die paraboliese trajek van
   projektiele is in die begin van die 17de eeu eksperimenteel deur
   Galileo, wat eksperimente met die rol van balle op skuins vlakke
   uitgevoer het, ontdek. Die paraboliese vorm van projektielbeweging is
   later wiskundig deur Isaac Newton bewys. Vir voorwerpe wat oor ruimte
   uitgestrek is, soos 'n duiker wat van 'n duikplank af spring, volg die
   voorwerp self 'n ingewikkelde pad terwyl dit roteer, maar die
   massamiddelpunt van die voorwerp volg steeds 'n paraboliese pad. Soos
   in alle gevalle in die fisiese wêreld is die trajek altyd 'n benadering
   van 'n parabool. Die teenwoordigheid van lug vervorm byvoorbeeld altyd
   die pad. Teen lae snelhede is die vorm egter 'n goeie benadering van 'n
   parabool. Teen hoër snelhede soos in ballistiek, is die pad hoogs
   vervorm en lyk dit nie soos 'n parabool nie.
   Paraboliese vorm gevorm deur die oppervlak van 'n vloeistof onder
   rotasie
   Paraboliese vorm gevorm deur die oppervlak van 'n vloeistof onder
   rotasie

   'n Ander geval waar 'n parabool in die natuur kan voorkom is in
   twee-liggaam wentelbane, byvoorbeeld wanneer 'n klein planeetjie of
   ander voorwerp onder die invloed van die son beweeg. Sulke paraboliese
   wentelbane is spesiale gevalle wat selde in die natuur aangetref word.
   Wentelbane wat 'n hiperbool of 'n ellips vorm is baie meer alegemeen.
   Om die waarheid te sê, die paraboliese wentelbaan is die grensgeval
   tussen die twee tipes bane.

   Benaderings van parabole word ook aangetref in die vorm van kabels van
   hangbrûe. Vryhangende kabels beskryf nie parabole nie maar eerder
   kettinglyne. Onder die invloed van 'n eenvormige lading (soos 'n
   brugdek byvoorbeeld), word dit egter tot 'n parabool vervorm.

   Paraboloïede word ook in verskeie fisiese omstandighede aangetref. Die
   bekendste hier onder is die paraboliese weerkaatser, wat 'n spieël of
   soortgelyke weerkaatsende toestel is wat lig of ander vorme van
   elektromagnetiese straling na 'n gemene brandpunt weerkaats. Die
   begeinsel van 'n paraboliese weerkaatser is in die 3de eeu v.C. deur
   die meetkundige Archimedes ontdek. Volgens oorlewering ^[1] het hy
   paraboliese spieëls gebruik om Syracuse teen die Romeinse vloot te
   verdedig deur die son se strale te konsentreer om die Romeinse skepe
   aan die brand te steek. Die beginsel is van die 17de eeu toegepas in
   teleskope. vandag word paraboliese weerkaatsers algemeen gebruik in
   mikrogolf antennas, satellietskottels ens. Dit word ook omgekeerd in
   beligting gebruik om 'n punt bron soos 'n gloeilamp se uitstraling in
   'n nou bundel te fokus.

   Paraboloïedd word ook waargeneem in die oppervlak van 'n vloeistof
   beperk tot 'n houer en geroteer om 'n sentrale as. In die geval
   veroorsaak die middelpuntvlietende krag dat die vloeistof teen die
   wande van die houer op beweegom 'n paraboliese oppervlak te vrom. Dit
   is die beginsel agter die vloeistofspieëlteleskoop.

[wysig] Kyk ook

     * Paraboloïed
     * Ellips
     * Hiperbool
     * Keëlsnit
     * Kettinglyn

[wysig] Verwysings

   Sjabloon:Wikisource1911Enc
    1. ^ Middleton, W. E. Knowles (December 1961). "Archimedes, Kircher,
       Buffon, and the Burning-Mirrors" (GIF). Isis 52 (4): 533–543.
       Retrieved on 2006-08-08.

[wysig] Eksterne skakels

     * Weisstein, Eric W., Parabola op MathWorld.
     * Archimedes Triangle and Squaring of Parabola at cut-the-knot
     * Two Tangents to Parabola at cut-the-knot
     * Parabola As Envelope of Straight Lines at cut-the-knot
     * Parabolic Mirror at cut-the-knot
     * Three Parabola Tangents at cut-the-knot
     * Two Tangents to Parabola at cut-the-knot
     * Focal Properties of Parabola at cut-the-knot
     * Parabola As Envelope II at cut-the-knot

   Kategorieë: Keëlsnitte • Krommes

