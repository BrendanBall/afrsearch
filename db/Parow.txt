Parow


   Parow is 'n groot voorstad noord van Kaapstad tussen Bellville en
   Goodwood.

   Parow is vernoem na Kaptein Johann Heinrich Ferdinand Parow van Pruise,
   wie se skip, die Kehrwieder, in 1865 het aan die kus van Tafelbaai
   gestrand het. Kaptein Parow het spoedig besef dat die Tygervallei groot
   moontlikhede inhou en hy het hom landwaarts gewend en aanvanklik met
   grootvee handel gedryf. Hy het later met grond begin spekuleer en in
   1886 die eienaar geword van die plase Tygervallei, Rustenburg en ander
   eiendomme in die omgewing waarop die dorpsgebied van Parow later
   uitgelê is. Ten tyde van ongeëwenaarde grondspekulasie en groot
   welvaart het kapt. Parow saaam met ene kapt. Scharmberg en mnre.
   Wrensch en Weimar die Parow-landgoed-sindikaat gestig en die
   Parow-dorpsgebied uitgelê. Strate in die dorp is na hierdie stigters
   genoem. Kapt. Parow het die plaas Tygervallei later aan mnre. Joyce en
   McGregor verkoop. Die dorpsgebied Tyger Valley (nou Parowvallei), wat
   in 1944 by die munisipaliteit ingesluit is, was op hierdie plaas geleë.
   Kapt. Scharmberg het later die eienaar geword van Fairfield, wat nou
   deel van die munisipale gebied is.

   Die NG Gemeente Parow-Goodwood, wat vroeër wyke van die NG Gemeente
   Durbanville was, het op 16 November 1917 afgestig en tien jaar later,
   in 1927, het die NG Gemeente Parow onafhanklik geword. Parow het in
   September 1939 munisipale status gekry.

   Kaptein Parow se teleskoop word steeds in die voorportaal van die
   raadsaal van Parow bewaar.
   Kategorie: Wes-Kaap

