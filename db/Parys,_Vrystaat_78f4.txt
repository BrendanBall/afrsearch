Parys, Vrystaat


   Parys is 'n dorp aan die oewer van die Vaalrivier, in die
   Vrystaat-provinsie van die Republiek van Suid-Afrika, sowat 120
   kilometer suid van Johannesburg, met sowat 44 000 inwoners. Die
   meerderheid van die bevolking praat Sotho, en 'n minderheid,
   hoofsaaklik in die stadsentrum, praat Afrikaans. Die naam is 'n
   Afrikaanse vertaling van die Franse hoofstad "Paris". Die naam is deur
   'n Duitse opmeter gekies, wat tydens die Frans-Pruisiese Oorlog aan die
   beleg van Parys deelgeneem het. Blykbaar het die plek se ligging aan
   die oewer van die Vaalrivier hom herinner aan Parys en die Seinerivier.

   Parys is 'n gewilde bestemming vir binnelandse toerisme, en veral baie
   mense uit Gauteng doen naweke daar aan. Die dorp het uitstekende
   watersportgeriewe en 'n buitengewone geografiese ligging in die
   episentrum van die wêreld se grootste meteorietkrater, die
   Vredefortkoepel, wat sowat 2 000 miljoen jaar gelede ontstaan het.

   Vandag is Parys 'n deel van die Ngwathe-munisipaliteit met sowat
   120 000 inwoners (2001).
   Kategorieë: Vrystaat • Dorpe in Suid-Afrika

