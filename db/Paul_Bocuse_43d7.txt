Paul Bocuse


   Paul Bocuse
   Paul Bocuse

   Paul Bocuse (* 11 Februarie 1926 in Collonges-au-Mont-d'Or naby Lyon)
   is 'n Franse sjef, restaurateur en skrywer van 'n aantal kookboeke.

   Paul Bocuse staan vandag bekend as een van die belangrikste
   verteenwoordigers van die Nouvelle Cuisine (betekenis:Nuwe Kookkuns, of
   letterlike vertaling: nuwe kombuis), 'n term wat in 1972 vir die eerste
   keer in 'n koerantartikel gebruik word, wat minder opulent is en ook
   minder kalorieë bevat. Die klemtoon word hier op eersterangse, vars
   bestanddele gelê.

   Bocuse word as een van die grootste sjefs van die 20ste eeu beskou en
   bestuur nog steeds 'n restourant in sy geboortestad Lyon, wat ook sy
   naam dra. Baie van sy leerlinge is nou self bekende sjefs, soos onder
   meer Eckart Witzigmann, die eerste Duitse sjef wat vir sy kookkuns drie
   sterre toegeken is.
   Kategorieë: Franse sjefs • Franse restaurateur

