Paul Kruger


   Stephanus Johannes Paul Kruger (10 Oktober 1825 - 14 Julie 1904), ook
   bekend as "Oom Paul", is gebore in die Kaapkolonie uit 'n familie van
   Pruisiese afkoms. Hy was 'n prominente Boere weerstandsleier teen die
   Britse bewind en het later, op 30 Desember 1880, president van die
   Zuid-Afrikaansche Republiek geword. Hy is vier keer tot president
   verkies, die laaste keer in 1898.

   Hy het in 1883 na Engeland gereis om die Pretoria Konvensie van 1881
   (die ooreenkoms tussen die Boere en die Engelse wat die Eerste
   Vryheidsoorlog beëindig het) te verander.

   Die Tweede Vryheidsoorlog het op 11 Oktober 1899, begin. In Oktober
   1900 het hy Suid-Afrika verlaat op die oorlogskip De Gelderland, wat
   gestuur is deur Nederland se koningin Wilhelmina. Sy vrou, Gezina
   Kruger, was op daardie tydstip baie siek, en kon hom nie vergesel nie.
   Sy het op 20 Julie 1901 gesterf . Paul Kruger het na Marseille,
   Frankryk, gegaan en 'n ruk lank in Nederland gebly, voor hy na Clarens
   in Switserland getrek het, waar hy op 14 Julie 1904 gesterf het. Hy is
   op 6 Desember 1904 in die Kerkstraatbegraafplaas, Pretoria begrawe.

   Sy vorige woning is nou die Krugerhuis-museum.

   Die Nasionale Krugerwildtuin is na hom vernoem, sowel as die Krugerrand
   munt. Sy standbeelde staan op Kerkplein in Pretoria en by die Krugerhek
   van die Nasionale Krugerwildtuin. Talle strate in Suid-Afrika, 53
   strate in Nederland en 6 in Vlaandere (5 in Antwerpen en 1 in
   Blankenberge) is na hom vernoem.

[wysig] Sien ook

     * Krugerstandbeeld

[wysig] Eksterne skakels

     * Kort biografie op die Nasionale Krugerwildtuin webwerf
     * Langer biografie op die Krugerhuis Museum webwerf

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Suid-Afrikaanse politici • Presidente van die
   Zuid-Afrikaansche Republiek • Geskiedenis van Suid-Afrika

