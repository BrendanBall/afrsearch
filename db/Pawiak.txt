Pawiak


   Pawiak was 'n berugte politiese gevangenis wat in 1829-35 deur die
   Russiese Ryk in Warskou, Pole gebou is. Tydens die Tweede
   Wêreldoorlogse besetting van Pole deur Nazi-Duitsland het dit deel van
   die Warskou konsentrasiekamp geword.

   Inhoud

        * 1 Geskiedenis
             + 1.1 Stigting
             + 1.2 Tweede Wêreldoorlog
                  o 1.2.1 Opstandingspoging
                  o 1.2.2 Likwidering

[wysig] Geskiedenis

   Die oorblyfsels van die Pawiakgevangenis en 'n dooie boom wat tans
   gebruik word om sterftesberigte op te plak.
   Die oorblyfsels van die Pawiakgevangenis en 'n dooie boom wat tans
   gebruik word om sterftesberigte op te plak.

[wysig] Stigting

   Die Pawiak was deur 'n Russiese tsaarse regering laat bou in 1825-35.
   Tydens die Januarie Opstand in 1863 het dit gedien as 'n
   konsentrasiekamp vir Pole wat tot deportering in Siberië gevonnis is.
   Die naam is afgelei van die straat waar die gevangenis was, ulica Pawia
   (Pools vir "Poustraat").

   Na Pole onafhanklikheid verkry het in 1918 het Pawiak die hoof
   gevangenis geword vir manlike kriminele, terwyl die vroulike gevangenis
   naby Gęsiówka geleë was.

[wysig] Tweede Wêreldoorlog

   Na die Duitse inval in Pole in 1939 was Pawiak in 'n Duitse
   Gestapo-gevangenis verander en daarna as deel van die Warskou
   konsentrasiekamp.

   Ongeveer 100 000 mans en 20 000 vroue is in totaal daar aangehou tydens
   die Tweede Wêreldoorlog, meestal lede van die Armia Krajowa, politieke
   gevangenes en burgers wat as gyselaars geneem is. Ongeveer 37 000 van
   hulle was tereggestel, terwyl 'n verdere 60 000 na Duitse
   verdelgingskampe en konsentrasiekampe gestuur is. Die presiese getal
   slagoffers is onbekend, aangesien die tronk se argiewe nooit gevind is
   nie.

   Tyden die Warskou Ghetto Opstand het Pawiak 'n aanvalsbasis vir die
   Nazi's geword: tronkbewaarders van Pawiak, onder bevel van Franz Bürkl,
   het vrywilliglik ingestem om Poolse Jode te jag.

[wysig] Opstandingspoging

   Op 19 Julie, 1944, het 'n Oekraïniesewag, Wachmeister Petrenko, en 'n
   paar ander gevangenes 'n massa uitbraak gepoog, wat deur 'n aanval van
   buite ondersteun was, maar hulle het gefaal. Petrenko en vele van sy
   medewerkers het selfmoord gepleeg. Die versettingsbeweging wat van
   buite aangeval het was het in 'n strik geval en het soveel lede verloor
   dat dit vir alle praktiese doeleindes ophou bestaan het. As vergelding
   is oor die 380 gevangenes die volgende dag tereggestel. Daar is
   voorgestel dat die hele insident 'n goed-beplande Gestapo-uitlokking
   was.

[wysig] Likwidering

   Die finale vervoer van gevangenes het kort voor die Warskou Opstand
   plaasgevind op 30 Julie, 1944. 2 000 mans en die oorblywende 400 vroue
   was na Gross-Rosen konsentrasiekamp en Ravensbrück konsentrasiekamp
   gestuur. Die area was vir 'n kort tyd tydens die Warskou Opstand deur
   die rebellie beset, maar is gou weer aan die Duitse magte verloor en op
   21 Augustus is die onbekende aantal oorblywende gevangenes geskiet en
   die geboue verbrand en ontplof deur die Nazi's.

   Die gebou is nie na die oorlog herbou nie. 'n Mausoleum van
   "Herinnering aan Martelaarskap" en die Pawiak museum is nou daar geleë.
   Kategorieë: Geskiedenis van Pole • Tweede Wêreldoorlog

