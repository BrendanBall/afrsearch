Pax Romana


   Romeinse Ryk ten tye van sy grootste strekking met die oorwinnings van
   Trajan
   Romeinse Ryk ten tye van sy grootste strekking met die oorwinnings van
   Trajan

   Pax Romana (Latyns vir "Romeinse Vrede") was die lang tydperk van
   relatiewe vrede en minimale uitbreiding deur militêre mag wat deur die
   Romeinse Ryk ondergaan is in die eerste en tweede eeue n.C. Aangesien
   dit deur Die Keiser Augustus bewerkstellig is, word daar soms daarna
   verwys as Pax Augustana.

   Die idee van "Pax Romana" is vir die eerste keer deur deur Edward
   Gibbon voorgestel in sy The History of the Decline and Fall of the
   Roman Empire^[1] Gibbon het egter nie die term "Pax Romana" gebruik
   nie; een van die vroegste verwysing na die term is afkomstig uit die
   Maart 1853 uitgawe van Fraser's Magazine.^[2]. Gibbon het voorgestel
   dat 'n tydperk van gematigheid onder Augustus en sy opvolgers bestaan
   het en geargumenteer dat generale wat geneig was tot uitbreiding (soos
   byvoorbeeld Germanicus, Agricola en Corbulo) deur die Keisers in toom
   gehou is en teruggeroep is tydens hulle oorwinning. Gibbon lys die
   oorwinnings oor Brittanje onder Claudius en die oorwinnings van Trajan
   as uitsonderings tot die beleid van gematigheid en plaas die einde van
   die tydperk op die dood van Marcus Aurelius in 180 n.C., ondanks die
   voltrekking van vrede deur laasgenoemde se seun Commodus in dieselfde
   jaar.

   Ten spyte van die term was die tydperk nie sonder gewapende konflik
   nie, aangesien Keisers gereeld opstande moes onderdruk. Verder het
   beide grensgevegte en Romeinse oorwinningsoorloë in die tydperk
   plaasgevind. Trajan het 'n reeks veldtogte teen die Parthiane geloods
   tydens sy bewind en Marcus Aurelius het byna die hele laaste dekade van
   sy bewind spandeer om die grense van sy ryk te verdedig, veral teen die
   Germaanse stamme. 'n mens kan inderdaad redeneer dat Rome konstant in
   een of ander konflik betrokke was tydens die "Pax Romana."

   Nogtans is die binneland van die ryk grootliks onaangeraak gelaat deur
   oorlog en die Pax Romana was 'n tydperk van relatiewe kalmte waarin
   Rome geen groot burgeroorloë ondervind het soos wat die geval in die
   3de eeu n/C. was nie, nog ernstige invalle soos die van die Tweede
   Puniese oorlog drie eeue te vore. In die tydperk het Romeinse handel
   floreer, ongehinderd deur rowers of moordende vyandige troepe.

   Gegrond op die vernaamheid van die konsep Pax Romana het historici
   variasies op die tema bedink om tye van relatiewe vrede te beskryf. Dit
   sluit in Pax Egyptiana,^[3] Pax Americana,^[4] Pax Assyriaca, Pax
   Britannica,^[5] Pax Europeana, Pax Germanica, Pax Hispanica,^[6] Pax
   Minoica, Pax Mongolica, Pax Ottomana, Pax Sinica, Pax Communistica^[7]
   en Pax Sovietica.^[8]

   Die term word ook deur Pax Romana ICMICA/MIIC, 'n internasionale
   Vereniging van Katolieke professionele en intellektuele gebruik.^[9]

[wysig] Verwysings

    1. ^ Edward Gibbon, The History of the Decline and Fall of the Roman
       Empire, beskikbaar as vrye e-boek op eBooks@Adelaide, Besoek op 2
       Mei 2008].
    2. ^ Pax Romana, Oxford English Dictionary, Besoek op 2 Mei 2008
    3. ^ Pax Egyptiana, Oxford English Dictionary, Besoek op 2 Mei 2008
    4. ^ Pax Americana, Oxford English Dictionary, Besoek op 2 Mei 2008
    5. ^ Pax Britannica, Oxford English Dictionary, Besoek op 2 Mei 2008
    6. ^ Pax Hispanica, Oxford English Dictionary, Besoek op 2 Mei 2008
    7. ^ Pax Communistica, Oxford English Dictionary, Besoek op 2 Mei 2008
    8. ^ Pax Sovietica, Oxford English Dictionary, Besoek op 2 Mei 2008
    9. ^ http://www.paxromana.org/

[wysig] Eksterne skakels

     * www.unrv.com/early-empire/pax-romana.php
     * Pax Romana besperekingsgroep

   Kategorie: Romeinse Ryk

