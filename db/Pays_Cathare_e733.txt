Pays Cathare


   Pays Cathare: Die kasteel Peyrepertuse
   Pays Cathare: Die kasteel Peyrepertuse

   Pays Cathare (letterlik "Land van die Kathare") is 'n toeristieke term
   wat deur die Suid-Franse département Aude gebruik word. Die gebied
   waarna die huidige term verwys kom nie presies ooreen met die
   Middeleeuse streke van die Kathaarse beweging nie en konsentreer veral
   op die Courbières-streek. Hier is die meeste van die koninklike
   vestings geleë waarna tans as Kathaarse kastele verwys word.

   Die toeristieke term begin tans geleidelik die streekname Oksitanië en
   Languedoc vervang. "Pays Cathare" is sedert 1991 'n handelsmerk van die
   Algemene Raad (Conseil Général) van Aude.^[1] Die Pays Cathare-program
   is daarop gemik om die ryk kulturele erfenis van Aude te bewaar, die
   plaaslike inisiatiewe saam te snoer en die professionele vereniging van
   vervaardigers van plaaslike produkte te ondersteun. Die handelsmerk
   word ook gebruik om plaaslike hotelle en restourante, kunswerke en
   landbouprodukte te bemark.

[wysig] Verwysings

    1. ^ Authier, André en Vidal, Jean-Philippe: Les couleurs de l'Aude.
       Édition les créations Pélican, bl. 19, ISBN 2-7191-0630-5

[wysig] Eksterne skakels

     * (fr) Webwerf van die Conseil Général de l'Aude
     * (fr) Comité départemental du tourisme de l'Aude
     * (fr) Die kastele van die Pays Cathare

   Kategorieë: Kathare • Languedoc-Roussillon • Aude (departement)

