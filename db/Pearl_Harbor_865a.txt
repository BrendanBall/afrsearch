Pearl Harbor


   'n Lugfoto van Pearl Harbor, met Ford Island in die middel. Die U.S.S.
   Arizona-monument ter herdenking aan die oorlogskip wat met 1 177
   bemanningslede tydens die Japanse bomaanval in 1941 vergaan het,
   verskyn as 'n klein wit kolletjie aan die regterkant digby Ford Island
   'n Lugfoto van Pearl Harbor, met Ford Island in die middel. Die U.S.S.
   Arizona-monument ter herdenking aan die oorlogskip wat met 1 177
   bemanningslede tydens die Japanse bomaanval in 1941 vergaan het,
   verskyn as 'n klein wit kolletjie aan die regterkant digby Ford Island
   Die USS Arizona sink tydens die aanval
   Die USS Arizona sink tydens die aanval

   Pearl Harbor is 'n hawe op die eiland Oahu van die Amerikaanse
   deelstaat Hawaiï en wes van die hoofstad Honolulu. Die naam "Pêrelhawe"
   is afgelei van die plaaslike pêreloesterbedryf wat hier tot by die laat
   19de eeu gefloreer het.

   Pearl Harbor word grotendeels deur die Amerikaanse Vloot as 'n militêre
   diepseehawe gebruik en dien ook as die hoofbasis van die Verenigde
   State se Pasifiese Vloot. Die Keiserryk Japan se lugaanval op Pearl
   Harbor op 7 Desember 1941 het die Verenigde State genoop om tot die
   Tweede Wêreldoorlog toe te tree. Twee van die groot oorlogskepe, wat
   tydens die bomaanval vergaan het, die U.S.S. Arizona en die U.S.S.
   Utah, is nie gelig nie en ter herdenking aan die bemanningslede wat
   hulle lewens verloor het tot nasionale monumente verklaar. Oor die
   Arizona, wat tans op 'n diepte van slegs twaalf meter lê, is die
   spierwit U.S.S. Arizona Memorial as 'n "drywende" oorlogsgedenkteken
   opgerig.

[wysig] Die Japanse aanval op 7 Desember 1941

   Die Japanse Keiserlike Vloot se verrassingsaanval op die Amerikaanse
   Vloot in die Stille Oseaan was daarop gemik om die VSA nog voor Japan
   se beplande militêre optrede teen die Verenigde Koninkryk, Nederland en
   die VSA as 'n Pasifiese seemag uit te skakel, maar het uiteindelik
   daartoe gelei dat die VSA tot die Tweede Wêreldoorlog toegetree het.
   Twee reekse van lugaanvalle met altesaam 353 vliegtuie is vanuit ses
   Japanse vliegdekskepe geloods.

   Die aanval het twee oorlogskepe, 'n mynlegger en twee duikbootjagters,
   asook 188 vliegtuie verniel. 2 388 Amerikaanse Vlootlede het hul lewens
   verloor en 1 178 is gewond. 'n Aantal ander skepe is ernstig beskadig,
   terwyl belangrike brandstoftenks, skeepswerf- en herstelgeriewe en die
   hoofkwartier deur die aanvalle nie geraak is nie. Die Japanse verliese
   was beperk tot 29 vliegtuie en vyf duikbote, terwyl 65 weermaglede
   gesneuwel het of gewond is.

[wysig] Eksterne skakels

     * The New Pearl Harbor Memorial Museum
     * Die aanval op Pearl Harbor - 'n geanimeerde toer

   Kategorieë: Hawaiï • Honolulu

