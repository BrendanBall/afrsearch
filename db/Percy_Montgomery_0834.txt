Percy Montgomery


   Percy Montgomery op Murryfield teen Skotland
   Percy Montgomery op Murryfield teen Skotland
   Percy Montgomery teken die eerste punte aan in die Springbokke se Poel
   A wedstryd teen Samoa by die 2007 Rugby Wêreldbeker.
   Percy Montgomery teken die eerste punte aan in die Springbokke se Poel
   A wedstryd teen Samoa by die 2007 Rugby Wêreldbeker.
   Percy Montgomery op pad om 'n drie te druk in die Springbokke se Poel A
   wedstryd teen Samoa by die 2007 Rugby Wêreldbeker.
   Percy Montgomery op pad om 'n drie te druk in die Springbokke se Poel A
   wedstryd teen Samoa by die 2007 Rugby Wêreldbeker.

   Percival Colin "Percy" Montgomery (Gebore 15 Maart 1974 in Walvisbaai,
   Suid-Afrika nou deel van Namibië) is 'n rugbyspeler wat tans
   internasionaal as heelagter vir die Springbokke speel, in die
   Curriebeker vir die Natal Sharks en vir die Sharks in die Super 14.

   Hy het vir Westelike-Provinsie en die Stormers gespeel voor hy in 2002
   na Wallis verhuis het om by Newport RFC aan te sluit voor hy in 2003 by
   die Newport Gwent Dragons aangesluit het ná die herorganisering van
   Walliese rugby op 'n streeksgrondslag. Ná die 2004-05 Nooordelike
   Halfrond seisoen het hy na Suid-Afrika terugekeer om weer in sy
   geboorteland rugby te speel.

   Montgomery het vir die eerste keer in 1997 vir die Springbokke
   uitgedraf en teen 2001 het hy reeds in 50 toetswedstryde vir
   Suid-Afrika gespeel. Sy Springbokloopbaan is egter deur sy skuif na
   Wallis onderbreek aangesien spelers op daardie stadium slegs vir die
   Springbokke kon speel as hulle in Suid-Afrika gebaseer was. Ná 'n
   verandering in beleid is hy in 2004 deur die nuwe afrigter Jake White
   teruggeroep in 'n jaar waarin hy in 11 toetswedstryde gespeel het en 'n
   belangrikke rol gespeel het in die Bokke se herstel ná die insinking
   van die tydperk wat dit voorafgegaan het. Hy was een van die
   hoofpuntebehalers in die Drie-Nasies Reeks in 2004 en 2005, en hy hou
   tans die rekord vir die Springbok wat die meeste punte in sy loopbaan
   behaal het. Op 17 Junie 2006 het hy in 'n wedstryd teen Skotland die
   eerste Springbok geword om 600 punte in sy toetsloopbaan aan te teken
   en op 9 Junie 2007 het hy die 700-punte merk verby gesteek in 'n
   wedstryd teen Manu Samoa. Montgomery se 797 Test punte (soos na die
   Bokke se 2007 Rugby Wêreldbekerwedstryd in Peol A teen Manu Samoa) gee
   hom meer as twee keer soveel punte as die speler wat die tweede meeste
   punte vir die Springbokke aangeteken het, Naas Botha (wat egter in
   slegs 28 toetse gespeel het teenoor Montgomery se 88, aangesien Botha
   tydens Suid-Afrika se era van sport isolasie gespeel het). Indien hy
   nie beseer word of 'n ruskans gegee word nie sal hy Joost van der
   Westhuizen se rekord as die speler wat die meeste kere vir die
   Springbokke gespeel het ewenaar wanneer hy vir die Bokke uitdraf in
   hulle tweede Peol A wedstryd teen Engeland op 14 September, en sal 'n
   nuwe rekord opstel wanneer hy op 22 September teen Tonga speel.

   Op 13 Mei 2003 terwyl hy vir Newport gespeel het is Montgomery
   afgestuur nadat hy 'n lynregter platgestamp het. Hy is later swaar
   beboet en vir twee jaar verban vir die oortreding van "aanval op 'n
   wedstrydamptenaar".^[1] Hy kon gevolglik nie deelneem aan die 2003
   Rugby Wêreldbeker nie en het in die begin van Desember na Wallis
   teruggekeer om verder daar te speel.^[2]

   Montgomery het Wallis in 2006 verlaat om as heelagter vir die Sharks te
   speel in die Super 14.

   Percy Montgomery het onlangs 'n kontrak met die Franse Top 14 klub USA
   Perpignan geteken om in die 2007-2008 seisoen vir die klub te speel; hy
   sal in Frankryk aankom na die Wêreldbeker.

[wysig] Verwysings

    1. ^ Wyn Griffiths: "Rugby Union: Montgomery suspended for pushing
       touch judge." The Independent, London, Jun 4, 2003.
    2. ^ "Montgomery Returns." European Rugby Cup website, 5 December
       2003.

[wysig] Externe skakels

     * Sjabloon:Springbokke
     * Sharks profiel

   Kategorie: Springbokrugbyspelers

