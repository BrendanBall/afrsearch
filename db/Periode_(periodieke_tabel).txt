Periode (periodieke tabel)


   In die periodieke tabel van die elemente is 'n periode 'n horisontale
   ry van die tabel. Periodesingedelings wortd gedoen gegrond op die
   elektronkonfigurasie van die elemente. Elke periode eindig aan die
   regterkant van die periodieke tabel met 'n edelgas waarvan die
   buitenste elektronskil heeltemal gevul is. Omdat die skille nie almal
   eweveel elektrone bevat nie, is die periodes nie almal ewe lank nie.
   Daar is 'n direkte verband tussen die periodenommers en die
   hoofkwantumgetalle van die skil wat in die periode gevul word.

   Die aantal elektronskille van 'n atoom bepaal aan watter periode dit
   behoort. Elke skil word in verskillende subskille verdeel, wat met
   toenemende atoomgetal rofweg in die onderstaande volgorde gevul word:
1s
2s           2p
3s           3p
4s        3d 4p
5s        4d 5p
6s     4f 5d 6p
7s     5f 6d 7p
8s  5g 6f 7d 8p
...

   Daarom die struktuur van die periodieke tabel. Aangesien die heel
   buitenste elektrone chemiese eienskappe bepaal, is dit gewoonlik
   soortgelyk binne periodieketabelgroepe.

   Elemente langs mekaar binne 'n 'n groep het soortgelyke fisiese
   eienskappe, ondanks die beduidende verskil in massa. Elemente langs
   mekaar binne 'n periode het soortgelyke massa maar verskillende
   eienskappe.

   Daar is in totaal sewe periodes in die periodieke tabel wat van 1 tot 7
   genommer is.

   Ander groeperinge in die periodieke tabel is:
     * groep
     * blokke
     * reekse

   Kyk ook:
     * Periode 1 element
     * Periode 2 element
     * Periode 3 element
     * Periode 4 element
     * Periode 5 element
     * Periode 6 element
     * Periode 7 element
     * Periode 8 element
     * Periode 9 element

   Kategorie: Periodieke tabel

