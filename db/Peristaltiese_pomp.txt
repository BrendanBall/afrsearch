Peristaltiese pomp


   'n Lineêre peristaltiese pomp
   'n Lineêre peristaltiese pomp
   'n Lineêre peristaltiese pomp
   'n Lineêre peristaltiese pomp

   'n Peristaltiese pomp is 'n soort positiewe verplasingspomp wat vir die
   pomp van 'n verskeidenheid vloeistowwe gebruik word. Die vloeistof word
   binne 'n buigbare buis binne in 'n normaalweg ronde (lineêre pompe is
   egter ook al gebou) pomphulsel gehou. 'n Rotor met 'n aantal nokke op
   die omtrek daarvan pers die buis saam. Soos die rotor draai, word die
   deel van die buis onder die nok toegedruk en forseer die vloeistof om
   in die buis af te beweeg soos die nok in die rigting van die
   vloeibeweging draai. Verder keer die buis terug na sy oorspronklike
   toestand wanneer die nok daarby verbybeweeg het. Die proses word
   peristalsis genoem en kom ook in biologiese stelsels voor soos onder
   andere die slukderm.

   Peristaltiese pompe word tipies aangewend om skoon of steriele
   vloeistowwe te pomp omdat die pomp nie die vloeistof kan kontamineer
   nie, of andersins om korrosiewe vloeistowwe te pomp omdat die vloeistof
   nie in kontak met die pompmateriaal (buiten die buis self) kom nie.
   Algemene toepassings van hierdie tipe pomp sluit die pomp van
   korrosiewe chemikalieë, flodder met 'n hoë vastestoflading en ander
   materiale waar dit belangrik is om die produk van die omgewing te
   isoleer of dan andersom.

   Hoë druk peristaltiese pompe wat teen drukke van soveel as 16 bar kan
   bedryf, het tipies skoene en hulsels wat met smeermiddel gevul om te
   voorkom dat die buis van die pomp verweer en om hitte te verwyder. Lae
   druk peristaltiese pompe het tipies droë hulsels en gebruik rollers.
   Hoë druk peristaltiese pompe gebruik gewoonlik versterkte buise. Lae
   druk pompe aan die ander kant gebruik onversterkte buise en word ook
   soms na verwys as buispompe.

   Aangesien die enigste deel van die pomp wat in kontak met die vloeier
   is, die binnekant van die buis is, is dit baie maklik om die binneste
   oppervlak van die pomp skoon te maak en te steriliseer. Verder omdat
   geeneen van die bewegende dele met die vloeier kontak maak nie, is
   peristaltiese pompe ook goedkoop om te vervaardig. Die gebrek aan
   kleppe, seëls en pakstukke (drukstukke) maak ook dat die onderhoud van
   hierdie pomp relatief goedkoop is wanneer dit met ander pompsoorte
   vergelyk word.

   Inhoud

        * 1 Sien ook
        * 2 Tipiese aanwendings
        * 3 Verwysings
        * 4 Eksterne Skakels

[wysig] Sien ook

     * Sentrifugale Pomp
     * Resiprokerende pompe
     * Dompelpomp
     * Borrelpomp

[wysig] Tipiese aanwendings

     * Dialise masjiene
     * Voedselvervaardiging
     * Masjiene wat drankies afmeet
     * Farmaseutiese vervaardiging
     * Rioolflodder (slyk)
     * Fontein- en watervalversierings

[wysig] Verwysings

   Artikel in engelstalige wikipedia

[wysig] Eksterne Skakels

   'n Groot vervaardiger van hierdie soort pomp.
   Kategorieë: Meganiese toestelle • Pompe

