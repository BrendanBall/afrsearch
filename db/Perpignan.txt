Perpignan


                                        Perpignan
                                            Kaart                    Wapen

                                                                      Vlag

                                             Land                 Frankryk
                                       Koördinate        42°41' N, 2°53' O
                                           Région     Languedoc-Roussillon
                                      Département Pyrénées-Orientales (66)
                                       Oppervlak:
                                         - Totaal              68,07 vk km
                                Hoogte bo seevlak                   8-95 m
                                       Bevolking:
                                  - Totaal (1999)                  105 115
                  - Metropolitaanse gebied (1999)                  163 000
                             - Bevolkingsdigtheid              1 544/vk km
                                          Tydsone                   UTC +1
                                     Burgemeester    Jean-Paul Alduy (UMP)
                                Amptelike Webwerf      Mairie de Perpignan

   Perpignan (Katalaans: Perpinyà, Spaans: Perpiñán) is die prefektuur of
   hoofstad van die Suid-Franse département Pyrénées-Orientales. Die stad
   met 105 000 inwoners (1999) lê aan die Golf van Lion van die
   Middellandse See, sowat 70 kilometer suid van Narbonne en 30 kilometer
   noord van die Spaanse grens.

   Perpignan is die grootste stad en historiese sentrum van die
   Katalaanstalige gebied Roussillon (Katalaans: Rosselló), wat sooms ook
   Noord-Katalonië (Katalaans: Catalunya del Nord) genoem word.

   Talle historiese geboue, veral in die gotiese styl, dateer uit
   Perpignan se roemryke geskiedenis. Die stad is vandag 'n handelsentrum
   vir wyn en die plaaslike landbouprodukte en die setel van 'n
   universiteit.

[wysig] Geografie

   Perpignan lê teen die Têtrivier in die sentrum van die
   Roussillon-vlakte, met die Corbières-streek as sy westelike, die
   Pireneë-bergreeks as sy suidelike en die Middellandse See as sy
   oostelike grens. Perpignan is die suidelikste van die groot stede van
   die metropolitaanse Frankryk.

[wysig] Geskiedenis

   Perpignan ontstaan in die 10de eeu as 'n dorp digby die burg van die
   grawe van Roussillon en groei vinnig danksy die strategiese ligging
   tussen die Roussillon en Languedoc.

   Perpignan is sedert die jaar 1172 'n besitting van die
   Aragonees-Katalaanse kroon en word eers in 1659 danksy die
   Pireneëverdrag by Frankryk ingelyf. Die reusagtige versterking van die
   Paleis van die Konings van Mallorca dateer uit die tydperk tussen 1276
   en 1344, toe Perpignan as die hoofstad van die Koninkryk van Mallorca
   en 'n belangrike militêre basis dien.

[wysig] Demografie

   Met die Spaanse Burgeroorlog in die dertigerjare van die 20ste eeu en
   die groot getalle vlugtelinge wat hulle in Frankryk kom vestig het,
   begin die demografiese struktuur van Perpignan duidelik verander. Ná
   die einde van die Algerië-oorlog in 1962 vestig ook talle Franse
   setlaars uit Noord-Afrika hulle in die stad, terwyl die laaste groot
   groep immigrante oorwegend van Noord-Afrikaans-Arabiese afkoms is.
   Kategorieë: Stede in Frankryk • Languedoc-Roussillon

