Perth


   Ligging van Perth in Australië
   Ligging van Perth in Australië

   Perth is die hoofstad van Wes-Australië, een van die federale state in
   Australië. Dié stad het 'n inwonertal van 1,5 miljoen mense wat Perth
   dan ook die grootste stad in die staat Wes-Australië maak. Tot soveel
   as 'n driekwart van die staat se inwoners woon in Perth en omliggende
   areas. Die stad het ook die vierde meeste inwoners in Australië.
   Perth is aan die Swanrivier geleë
   Perth is aan die Swanrivier geleë

   Perth is in 1829 deur Kaptein James Stirling as die politieke sentrum
   van die vrye setlaars van die Swanrivier Kolonie gestig. Perth was
   sederdien die setel van die regering in Wes-Australië.

   Dié metropolitaanse area is geleë in suidwes-Australië in 'n gedeelte
   wat bekend is as die Darling Range. Die sentrale besigheidsdistrik en
   die woongebiede van Perth is uitgelê langs die Swanrivier.
   Kategorie: Stede in Australië

