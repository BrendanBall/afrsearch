Philadelphia


                                          Philadelphia
                                           Kaart                     Wapen

                                                                      Vlag

                                            Land           Verenigde State
                                       Deelstaat              Pennsilvanië
                                Distrik (County)                 Allegheny
                                      Koördinate        39°57' N, 75°09' W
                                        Stigting           27 Oktober 1682
                                    Inkorporasie           25 Oktober 1701
                                      Oppervlak:
                                        - Totaal               369,4 vk km
                               Hoogte bo seevlak                      12 m
                                      Bevolking:
                                 - Totaal (2006)                 1 448 394
                            - Bevolkingsdigtheid             4 201,8/vk km
                        - Metropolitaanse gebied                 5 823 233
                                         Tydsone UTC -5 | Somertyd: UTC -4
                                    Burgemeester        John F. Street (D)
                               Amptelike Webwerf             www.phila.gov

   Philadelphia is die grootste stad in die Amerikaanse deelstaat
   Pennsilvanië en die sesde grootste in die Verenigde State met 'n
   bevolking van sowat 1,5 miljoen. Philadelphia is die administratiewe
   setel van die Philadelphia-distrik (Engels: Philadelphia County) en 'n
   beduidende nasionale handel-, onderwys- en kulturele sentrum. Die
   metropolitaanse gebied van Philadelphia-Camden-Wilmington is die vyfde
   grootste in die Verenigde State met sowat 5,8 miljoen inwoners (2006).

   Philadelphia word dikwels The City of Brotherly Love ("Die Stad van
   Broederlike Liefde") genoem, afgelei van die betekenis van sy Griekse
   naam: Φιλαδέλφεια, /fi.la.ˈdɛl.fɛj.a/, "broederlike liefde" van Grieks
   philos "liefde" en adelphos "broeder".

   Philadelphia, wat in die 18de eeu ook as die eerste Amerikaanse
   hoofstad gedien het, was destyds die grootste stad in die Verenigde
   State en die tweede grootste in die Britse Ryk na Londen. Ten opsigte
   van sy politieke en sosiale belangrikheid het dit selfs Boston en New
   York Stad oortref en het veral danksy die invloed van Benjamin Franklin
   tot die maatskaplike en geografiese sentrum van die oorspronklike
   dertien Amerikaanse kolonies ontwikkel. Die idee van 'n onafhanklike
   Amerikaanse nasie het in hierdie stad ontstaan, en Philadelphia was ook
   die toneel van belangrike gebeurtenisse gedurende die Amerikaanse
   Rewolusie, die beginpunt van die Amerikaanse vryheid, demokrasie en
   onafhanklikheid.
   Kategorieë: Pennsilvanië • Stede in die Verenigde State

