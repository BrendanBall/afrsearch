Philippe Noiret


   Philippe Noiret
   Philippe Noiret

   Philippe Pierre Fernand Noiret (Lille, 1 Oktober 1930 - Parys, 23
   November 2006) was een van die gewildste Franse akteurs. Hy was
   aanvanklik 'n toneelspeler en het later rolle in sowat 150 rolprente
   vertolk. Hy het saam met die meeste van Frankryk se beduidenste akteurs
   opgetree en veral saamgewerk met die Franse regisseur Bertrand
   Tavernier.

[wysig] Loopbaan

   Noiret, wat in Toulouse opgegroei het, was die seun van 'n klein
   tekstielhandelaar met 'n passie vir literatuur en poësie.

   Die eerste stappe in die rigting van onafhanklikheid was baie moeilik
   vir hom. Hy het drie keer nie die Franse baccalauréat-eksamen (matriek)
   geslaag nie. In 1949 het hy sy eerste rol in die verfilming van Colette
   se kortroman Gigi vertolk. Een jaar later het hy sy toneelopleiding by
   Roger Blin by die Centre Dramatique de l'Ouest in Parys begin.

   In 1953 het hy deur bemiddeling van Jean-Pierre Darras 'n lid van Jean
   Vilar se toneelgroep by die Paryse Théâtre populaire national geword,
   waar hy sewe jaar lank opgetree het. In hierdie tydperk het hy saam met
   Darras ook as vermaakkunstenaar en komediant in 'n Paryse nagklub
   opgetree. By die teater het ook sy toekomstige eggenote, die aktrise
   Monique Chaumette, ontmoet en in 1962 met haar getrou.

   Noiret het in 1968 bekendheid verwerf met sy hoofrol in die rolprent
   Alexandre le bienheureux ("Alexandre. die lewenskunstenaar"), wat die
   oorgrote rol van persoonlike en ekonomiese prestasies in die destydse
   maatskappy bevraagteken het.

   Noiret het sy indrukwekkendste rolle in Louis Malle se Zazie (1960), La
   grande bouffe (1973) en Cinéma Paradiso (1988) vertolk. Sy grootste
   prestasie as 'n akteur was sy veelsydigheid. Hy het dikwels die rolle
   van boosdoeners - en hier veral persone met baie skakerings - vertolk.
   Die karakterrolle, wat hy gevul het, was dikwels deur 'n ironiese
   ondertoon gekenmerk.

   Vanweë sy eerder gemiddelde aansienlikheid is hy aanvanklik nie genooi
   om romantiese rolle te vertolk nie, maar het dikwels as 'n goedmoedige
   karakter opgetree. Eers ná sy rol in die farce La grande bouffe is hy
   genader om komplekse karakters te vertolk.

   Philippe Noiret word oorleef deur sy vrou, Monique Chaumette, wat soms
   saam met hom opgetree het, en sy dogter Frédérique. Hy is op 23
   November 2006 ná 'n lang en verbete stryd teen kanker in sy huis in
   Parys oorlede.

[wysig] Filmografie (uittreksels)

   Titel Jaar Notas
   Gigi 1948
   Olivia 1950
   Agence matrimoniale (rolprent) 1952
   La Pointe courte 1956 Staan ook bekend as The Short Point, met Agnès
   Varda
   Zazie dans le métro 1960 Staan ook bekend as Zazie in the Metro of
   Zazie, regisseur: Louis Malle
   Le Capitaine Fracasse 1961
   Comme un poisson dans l'eau 1962
   Les Copains 1964
   La Vie de château 1965
   Tendre voyou 1966
   Alexandre le bienheureux 1967
   Topaz 1969 L'Étau, deur Alfred Hitchcock met Claude Jade en Michel
   Piccoli
   Clérambard 1969 Het die rol van Hector de Clérambard vertolk
   Mr. Freedom 1969
   La Mandarine 1971
   La Grande Bouffe 1973 Het die rol van Philippe vertolk
   Amici Miei 1975
   Une Femme à sa Fenêtre 1976
   Le Témoin 1978
   L'étoile du nord 1982
   Amici Miei, Atto II 1982
   Coup de Torchon 1981
   Souvenirs souvenirs 1984
   Les Ripoux 1984
   L'Eté prochain 1985
   La Famille 1986
   Masques 1987
   Ripoux contre ripoux 1989
   Nuovo Cinema Paradiso 1989
   J'embrasse pas 1991
   Tango 1992
   Il Postino 1994 Met Maria Grazia Cucinotta en Massimo Troisi
   Max et Jérémie
   La Fille de d'Artagnan 1994 Met Bertrand Tavernier
   Marianna Ucria
   Soleil 1997 Met Sophia Loren
   Le Pique-nique de Lulu Kreutz 1999
   Les Côtelettes 2002
   Père et fils 2002
   Kategorie: Franse akteurs

