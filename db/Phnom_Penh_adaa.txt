Phnom Penh


   Pawiloen van 'n Paleis in Phnom Penh
   Pawiloen van 'n Paleis in Phnom Penh
   Phnom Penh, geleë by die samevloei van die Mekong (van regs-bo) en die
   Tonle Sap (van links-onder)
   Phnom Penh, geleë by die samevloei van die Mekong (van regs-bo) en die
   Tonle Sap (van links-onder)
   Wat Phnom
   Wat Phnom

   Phnom Penh (ook Phnum Pénh) is die hoofstad van Kambodja.

   Phnom Penh het 1,3 miljoen inwoners (1 Januarie 2005) en is in die
   suidweste van die land aan die Tonle Sap, 'n sytak van die Mekong,
   geleë. Die stad is die setel van 'n universitiet en 'n technikon. Die
   stad het 'n internasionale lughawe en 'n hawe. Die stad is ook vir
   kleiner seeskepe beriekbaar deur mideel van die Mekong. Phnom Penh is
   by verre die mees beduidende ekonomiese sentrum van die land

   Inhoud

        * 1 Geskiedenis
             + 1.1 Indosjinaoorlog
             + 1.2 Khmer Rouges-Heerskappy: 1975-1978
             + 1.3 Stadsontwikkeling sedert 1979
        * 2 Besienswaardighede
        * 3 Mense van die stad
        * 4 Bronne
        * 5 Eksterne skakels

[wysig] Geskiedenis

   Die stad se naam is afkomstig van Wat Phnom Daun Penh (Heuweltempel),
   wat in 1373 op 'n 27 meter hoë kunsheuwel opgerig is om vyf standbeelde
   van Boeddha te huisves.

   In 1434 verskuif die laaste heerser van Angkor sy huis na Lovek in die
   omliggende omgewing van die huidige Phnom Penh, nadat Angkor in 1431
   deur Ayutthaya, die koninkryk van die Thais, verower is en die
   lewensnoodsaaklike besproeiingstelsel vernietig is. In die 17de eeu
   word Lovek weer verlaat. Eers in 1866 verplaas koning Norodom I onder
   druk van die Franse sy regeringsetel van Udon na Phnom Penh. In 1867
   word die stad ook die setel van die Franse koloniale bestuur. Die
   Franse beplan en bou die stad van nuuts af op. Om die moerasgebiede in
   die huidige stadsgebied droog te kon lê, word 'n kanaalstelsel geskep.
   Sedrt 1933 verbind 'n spoorlyn Phnom Penh met die hawestad Kompong Som,
   die huidige Sihanoukville.

   Die stedelike bevolking van Phnom Penh het voor die verkryging van die
   politieke onafhanklikheid van Kambodja 1953 uit 'n derde elk van
   Viëtnamese, Sjinese en Khmer bestaan. Eers van die tweede helfte van
   die 1950er jare het die demografiese verhouding duidelik ten gunste van
   die Khmer begin swaai. Vandag is die Viëtnamese en Sjinese 'n klein
   onderdeel van die stad se bevolking maar speel die invloedryke
   minderhede 'n belangrike rol in die ekonomiese lewe van die stad.

[wysig] Indosjinaoorlog

   Tydens die tweede Indosjinaoorlog is Phnom Penh meermale deur
   Vietcongeenhede aangeval. Teen die agtregrond van swaar bombardering
   deur die VSA se lugmag (1969-1972) en die militêre onderonsies tussen
   regeringsmagte van generaal Lon Nol en die Khmer Rouge vlug
   tienduisende kleinboergesinne uit die platteland na die stad wat die
   bevolking teen die begin van 1975 tot sowat twee miljoen laat groei.

[wysig] Khmer Rouges-Heerskappy: 1975-1978

   Op 17 April 1975 word Phnom Penh deur die Khmer Rouge verower. Die
   ontruim die hele stad se bvolking onmiddelik na die platteland.
   Daarvoor word daar verskillende oënskynlike redes aangegee: endersyds
   was daar die logistiese probleem om die bevolking van lewensmiddele te
   voorsien. Phnom Penh is in die laaste maande van die magsoorname deur
   die Khmer Rouge deur 'n Amerikaanse lugbrug van lewensmiddele,
   medisyne, en brandstof verskaf. Andersyds het die Khmer Rouge hulle die
   poloitieke doel gestel om , in aansluiting van die Ryk van Angkor 'n
   kommunistiese boerestaat te skep: Stede is in die idelogiese denke van
   die Khmer Rouge as teenrevolusionêr gesien en moes daarom vernietig
   word. 'n Groot deel van die bevolking van Phnom Penh kom in die
   kommunes wat op landbouarbeid geskoei is om van honger, uitputting,
   siekte (malaria) en teregstelling om.

[wysig] Stadsontwikkeling sedert 1979

   Sentraalmark
   Sentraalmark

   Na die uitsetting van die Khmer Rouge deur Viënamese magte in Januarie
   1979 begin die stad stadigaan weer herstel van die terreurbewind van
   Pol Pot. Vir baie jare in die 1980's het hawelose Kambodjane hulle
   koeie, varke en hoenders in die strate van die stad aangehou.

   Vandag vertoon Phnom Penh volgens Kambodjaanse standaarde as 'n moderne
   stad van ongeveer 1,5 miljoen inwoners. Inkopie geleenthede is byna
   grensloos en die lyk amper asof elke inwoner 'n winkel of stalletjie
   het of byna enige ander diens aanbied. Daarbenewens is daar ook 'n
   verskeidenheid van markte met 'n wye reeks ware en die
   Sorya-winkelsentrum, wat met sy moderne, en ook volgens westerse
   standaarde luukse inrigting, in skerp kontras met die armoede in die
   stad en die res van die land.

   In algehele teenstelling met die polsende miljoene-groot metropole van
   die land se buurlande (Bangkok, Hồ-Chí-Minh-Stad) beskik Phnom Penh nog
   oor baie boomryke lanings (Frangipani) en rustige systrate. Nogtans het
   verkeers- en omgewings probleme begin toeneem.

[wysig] Besienswaardighede

   Straattoneel in Phnom Penh
   Straattoneel in Phnom Penh
     * Foreign Correspondent's Club of Cambodia (FCCC).
     * Killing Fields, massagraf uit die tyd van die Khmer Rouge.
     * Koningspaleis met troonsaal en silwer pagode.
     * Le Royal, voormalige koloniale hotel.
     * Nasionale Museum, wat Khmer-Kuns uitstal.
     * Russiese Mark (Phsar Toul Tom Poung).
     * Tonle Sap-Promenade, Samevloei van die Mekong en Tonle Sap.
     * Tuol-Sleng-Museum, martelgevangenis van die Khmer Rouge.
     * Onafhanklikheidsmonument
     * Wat Botum, een van vyf oorspronklike Wats wat in 1422 deur Koning
       Ponhea opgerig is.
     * Wat Langka, wat ook uit 1422 dateer.
     * Wat Ounalom, huisves tot 1999 die Boeddhistiese Instituut.
     * Wat Phnom, geestelike Sentrum van Phnom Penh op 'n 27m hoë
       kunsheuwel.
     * Sentraalmark (Phsar Thmei), 'n unieke Art-Décogebou.

[wysig] Mense van die stad

     * Norodom Ranariddh, Politikus
     * Norodom Sihamoni, Koning van Kambodja sedrt 2004
     * Norodom Sihanouk, Koning van Kambodja tot 2004
     * Rithy Panh, Dokumentêre filmregisseur
     * Sam Rainsy, Politikus
     * Tioulong Saumura, Politikus

[wysig] Bronne

     * Atelier Parisien d'Urbanisme: Phnom Penh - Développement urbain et
       patrimoine. Saint-Ouen 1997.
     * Richard Werly: Eternal portrait of a timeless city. 1998, ISBN
       9627996203.
     * Michel Igout (Text), Serge Dubuisson (Photos): Phnom Penh then and
       now. White Lotus, Bangkok 2001, ISBN 974-8495-84-1

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Phnom Penh
     * Webwerf van die stad Phnom Penh

   Sjabloon:Wikitravel
     * Phnom Penh vir besoekers
     * Fotoessay en reisverhaal oor Phnom Penh Cambodia Pages
     * Foreign Correspondent's Club of Cambodia (FCCC)
     * Tuol Sleng-Museum

   Kategorieë: Hoofstede in Asië • Dorpe en Stede in Kambodja

