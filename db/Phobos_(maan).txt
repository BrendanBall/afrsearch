Phobos (maan)


                                                           CAPTION: Phobos

   Phobos, gefotografeer deur die Mars Global Surveyor, 2003

                                                                Ontdekking
                                                    Ontdek deur Asaph Hall
                                                Ontdek op 18 Augustus 1877
                                             Wenteleienskappe (Epoch J2000
                                                   Mediaanradius 9377,2 km
                                                   Totale omtrek 59,918 km
                                                      Perihelion 9235,6 km
                                                        Aphelion 9518,8 km
                                                     Eksentrisiteit 0,0151
                                           Rewolusieperiode 7 uur 39,2 min
                                      Inklinasie 1,093° (tov Marsewenaar)

                                          0.046° (tov lokale Laplacevlak)

                                                 26,04° (tov die sonneweg
                                                  Is 'n satelliet van Mars
                                                        Fisiese eienskappe
                              Mediaandeursnit 22,2 km (26,8 × 21 × 18,4)

                                                         (0,0021 × aarde)
                              Oppervlakte 6,084 km^2 (11.9 × 10^-6 aarde)
                               Massa 1,07 × 10^16 kg (1,8 × 10^-9 aarde)
                                           Gemiddelde digtheid 3,34 g/cm^3
                           Oppervlakaantrekkingskrag 0,0084 - 0,0019 m/s^2
                                  Ontsnappingssnelheid 0,011 km/s (11 m/s)
                                                   Rotasieperiode sinkroon
                       Rotasiesnelheid 11,0 km/h (by die langste as punte)
                                                       Aksiale neiging 0°
                                                               Albedo 0,07
                                                     Oppervlaktemp. ~313 K
                                          Atmosferiese druk geen atmosfeer

   Phobos is die groter en naaste van die twee mane van Mars. Dit is
   vernoem na Phobos, seun van Ares (Mars) in die Griekse mitologie.
   Phobos se wentelbaan is die naaste van enige ander maan van 'n planeet
   in die sonnestelsel, minder as 6000 km bo die oppervlak van Mars. Dit
   is ook een van die kleiner mane in die sonnestelsel.

   Inhoud

        * 1 Ontdekking
        * 2 Wentelbaaneienskappe
        * 3 Fisiese eienskappe
        * 4 Verwysings
        * 5 Sien ook
        * 6 Eksterne skakels

[wysig] Ontdekking

   Die teleskoop gebruik om Phobos die eerste keer waar te neem.
   Die teleskoop gebruik om Phobos die eerste keer waar te neem.

   Phobos is die eerste keer waargeneem deur die Amerikaanse sterrekundige
   Asaph Hall op 18 Augustus 1877 by die Amerikaanse marine-sterrewag in
   Washington, D.C om 09:14 GMT. [1]. Asaph Hall het ook Deimos, Mars se
   ander maan, ontdek.

   Die name is voorgestel deur Henry Madan (1838–1901),
   natuurwetenskapmeester by Eton, vanuit Boek XV van die Iliad, waar Ares
   sy twee seuns (Phobos en Deimos) oproep.

   Phobos is van naderby gefotografeer deur Mariner 9 in 1971, Viking 1 in
   1977, Phobos 2 in 1988, Mars Global Surveyor in 1998 en 2003, en deur
   die Mars Express in 2004.

[wysig] Wentelbaaneienskappe

   Phobos se wentelbaan is so naby aan Mars, dat dit vinniger beweeg as
   Mars se eie rotasiespoed. Dus styg Phobos in die weste, beweeg in 4 uur
   15 minute oor die lugruim van Mars en sak weer in die ooste. Hierdie
   siklus word ongeveer twee keer per Marsdag (11 uur 6 minute) herhaal.
   Dit is so naby aan die oppervlak van Mars, dat dit nie gesien kan word
   van punte bo die 70,4'ste lentegraad van Mars nie.

   Hierdie lae wentelbaan beteken dat Phobos uiteindelik vernietig sal
   word. Getykragte is besig om die wentelbaan al verder te erodeer, op
   die oomblik teen 1,8 meter per eeu, en binne die volgende 50 miljoen
   jaar sal Phobos of op Mars val of, meer waarskynlik, opbreek om 'n ring
   te vorm. Indien Phobos gemodelleer word as 'n puinhoop, volgens die
   Mohr-Coulombteorie en gegewe die onreëlmatige vorm van Phobos, word dit
   bereken dat dit tans stabiel is in terme van getykragte, maar dat dit
   sal val binne sy Rochelimiet wanneer die wentelbaanradius val onder
   8400 km. Dit sal waarskynlik in hierdie stadium, of kort daarna,
   opbreek 1.
   Phobos beweeg voor die Son, soos gesien vanaf die Mars Rover
   Opportunity
   Phobos beweeg voor die Son, soos gesien vanaf die Mars Rover
   Opportunity

   Gesien vanaf Phobos is Mars 6400 keer groter en 2500 keer meer helder
   as die maan soos gesien vanaf die aarde. Dit neem 'n volle kwart van
   die wydte van die lugruim op.

   Gesien vanaf Mars se ewenaar is Phobos 'n derde van die hoekdeursnit
   van 'n vol maan soos gesien vanaf die aarde. Waarnemers by hoër
   lengtegrade (minder as 70,4°) sal 'n kleiner hoekdeursnit sien
   aangesien hulle verder weg is vanaf Phobos. Hierdie verskil is
   opmerkbaar as gevolg van Phobos se klein wentelbaan. Phobos se
   waarneembare grootte sal verskil met tot 45%. Vir 'n waarnemer by die
   ewenaar sal Phobos 'n hoekdeursnit het van 0,14° op die horison, terwyl
   dit toeneem tot 0,20° by sy toppunt. Daarteenoor is die son se
   hoekdeursnit vanaf Mars ongeveer 0,35°.

[wysig] Fisiese eienskappe

   'n Samestelling van drie beelde geneem deur Viking 1 op 19 Oktober
   1978. Die groot krater linksbo is die Stickneykrater
   'n Samestelling van drie beelde geneem deur Viking 1 op 19 Oktober
   1978. Die groot krater linksbo is die Stickneykrater

   Phobos is taamlik donker en die oppervlakmateriaal is klaarblyklik uit
   C-tipe saamgestel. Dit is soortgelyk aan die C-tipe (swart) asteroïde
   van die buitenste asteroïdegordel. Phobos se digtheid is egter te laag
   om van soliede rots te wees. Dit is waarskynlik saamgestel uit 'n
   mengsel van rots en ys. Die Sowjetruimtetuig Phobos 2 het 'n geringe
   maar konstante gasstroom vanaf Phobos waargeneem. Die aard van hierdie
   gas kon nie vasgestel word nie, maar dit is waarskynlik water. Onlangse
   beelde vanaf die Mars Global Surveyor dui aan dat Phobos bedek is met
   'n fyn laag stof, soortgelyk aan dié van die aarde se maan.

   Phobos is uiters onbolvormig, met afmetings van 27 × 21,6 × 18,8 km.
   Dit het verskeie kraters en die opmerklikste terreinvorm is die
   Stickneykrater, genoem na Asaph Hall se vrou, Angeline Stickney
   (nooiensvan). Soortgelyk aan die Herschalkrater op Mimas moes die impak
   wat die Stickneykrater veroorsaak het, amper Phobos versplinter het.
   Die groewe op Phobos se oppervlak, tipies 30 m diep, 100 – 200 m wyd en
   tot 20 km lank, is waarskynlik ook tydens die Stickneyimpak gemaak.

   Phobos en Deimos is rotsagtige, koolstofryke mane, en vanweë hierdie
   eienskappe word daar algemeen geglo dat albei oorspronklik asteroïdes
   was wat 'n lang tyd ná hul ontstaan in Mars se gravitasieveld vasgevang
   is.^[1] Daar is ook sprake dat hulle van 'n verafgeleë deel van die
   sonnestelsel kom en nie van die hoof-asteroïdegordel nie.

[wysig] Verwysings

    1. ^ MacDonald, Peter; Patrick Moore; Iain Nicholson (reds.): The
       World of Science - The Nature of the Universe. Londen/New
       York/Sydney/Toronto: Guild Publishing 1989, bl. 58

   Eietydse verwysings na die eerste waarneming van Phobos en Deimos:
     * The Observatory, 1 (1877) 181
     * Astronomische Nachrichten, 91 (1878) 13/14
     * Monthly Notices of the Royal Astronomical Society, 38 (1878) 205
     * Astronomische Nachrichten, 92 (1878) 47/48
     * Asaph Hall and the Moons of Mars

[wysig] Sien ook

     * Deimos, die ander maan van Mars

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Phobos
     * Vlug rondom Phobos (geanimeerde video)
     * Animasie van Phobos

   Kategorie: Hemelliggame

