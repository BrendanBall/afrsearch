Pi


   Die kleinletter pi
   Die kleinletter pi
   Indien 'n sirkel se deursnee gelykstaande aan 1 is, is sy omtrek
   gelykstaande aan π.
   Indien 'n sirkel se deursnee gelykstaande aan 1 is, is sy omtrek
   gelykstaande aan π.

   Die wiskundige konstante π (geskryf as "pi" wanneer die Griekse letter
   nie beskikbaar is nie, uitgespreek "pie") word algemeen in wiskunde en
   fisika gebruik. In Euclidiese meetkunde word π gedefinieer as óf die
   verhouding van 'n sirkel se omtrek tot sy deursnit, óf as die
   oppervlakte van 'n sirkel van radius 1 (die eenheidsirkel). Meeste
   moderne handboeke definieer π analities deur trigonometriese funksies
   te gebruik, soos b.v. as die kleinste positiewe x waarvoor sin(x) = 0,
   of twee maal die kleinste positiewe x waarvoor cos(x) = 0. Al hierdie
   definisies is ekwivalent.

   Pi is ook bekend as Archimedes se konstante (nie dieselfde as
   Archimedes se getal nie) en Ludolph se getal.

   Die numeriese waarde van π, afgerond tot 64 desimale plekke is: 3.14159
   26535 89793 23846 26433 83279 50288 41971 69399 37510 58209 74944 5923

   Inhoud

        * 1 Eienskappe
        * 2 Formules wat π betrek
             + 2.1 Meetkunde
             + 2.2 Analise
             + 2.3 Komplekse analise
             + 2.4 Aangehoude breuke
             + 2.5 Getalteorie
             + 2.6 Dinamiese stelsels / ergodiese teorie
             + 2.7 Fisika
             + 2.8 Waarskynlikheid en statistiek
        * 3 Geskiedenis
        * 4 Numeriese benaderings van π
        * 5 Oop vrae
        * 6 π-kultuur
        * 7 Verwante artikels
        * 8 Eksterne skakels
             + 8.1 Syferbronne
             + 8.2 Berekening
             + 8.3 Algemeen
             + 8.4 Memorisering

[wysig] Eienskappe

   Pi is 'n irrasionele getal: dit beteken dat dit nie as die verhouding
   tussen twee heelgetalle geskryf kan word nie. Dié eienskap is in 1761
   deur Johann Heinrich Lambert bewys. Daarbenewens is die getal
   transendent, soos bewys deur Ferdinand von Lindemann in 1882: dit
   beteken daar is geen polinoom met rasionele (of, ekwivalent,
   heeltallige) koëffisiënte waarvan π 'n wortel is nie.

   'n Belangrike gevolg van die transendentaliteit van π is die feit dat
   dit nie konstrueerbaar is nie: dit beteken dat dit onmoontlik is om π
   uit te druk met 'n eindige hoeveelheid heelgetalle, breuke en hul
   vierkantswortels. Hierdie resultaat bewys dat dit onmoontlik is om 'n
   sirkel te kwadreer: dit is onmoontlik om 'n vierkant te konstrueer,
   deur net 'n liniaal en passer te gebruik, waarvan die area gelyk is aan
   die area van 'n gegewe sirkel. Die rede is dat alle koördinate van
   punte wat gekonstrueer kan word met 'n liniaal en passer,
   konstrueerbare getalle is.

   Terwyl die oorspronklike Griekse letter vir pi foneties ekwivalent aan
   die Engelse letter p was, word dit deesdae soortgelyk aan die Engelse
   pie uitgespreek.

[wysig] Formules wat π betrek

[wysig] Meetkunde

   Pi kom voor in baie formules in meetkunde wat sirkels en sfere betrek.
   Meetkundige vorm Formule
   Omtrek van 'n sirkel met radius r C = 2 \pi r \,\!
   Oppervlakte van 'n sirkel met radius r A = \pi r^2 \,\!
   Oppervlakte van 'n ellips met halfasse a en b A = \pi a b \,\!
   Volume van 'n sfeer met radius r V = \frac{4}{3} \pi r^3 \,\!
   Oppervlakte van 'n sfeer met radius r A = 4 \pi r^2 \,\!
   Volume van 'n silinder met hoogte h en radius r V = \pi r^2 h \,\!
   Oppervlakte van 'n silinder met hoogte h en radius r A = 2 ( \pi r^2 )
   + ( 2 \pi r ) h = 2 \pi r (r + h) \,\!
   Volume van 'n keël van hoogte h en radius r V = \frac{1}{3} \pi r^2 h
   \,\!
   Oppervlakte van keël met hoogte h en radius r A = \pi r \sqrt{r^2 +
   h^2} + \pi r^2 = \pi r (r + \sqrt{r^2 + h^2}) \,\!

   Verder ook is die hoekmeting 180° (in grade) gelyk aan π radiale.

[wysig] Analise

   Baie formules in analise bevat π, insluitend oneindige reeks- en
   produkvoorstellings, integrale en sogenaamde spesiale funksies.
     * François Viète, 1593:

          \frac2\pi= \frac{\sqrt2}2 \frac{\sqrt{2+\sqrt2}}2
          \frac{\sqrt{2+\sqrt{2+\sqrt2}}}2\ldots

     * Leibniz se formule (bewys):

          \frac{1}{1} - \frac{1}{3} + \frac{1}{5} - \frac{1}{7} +
          \frac{1}{9} - \cdots = \frac{\pi}{4}
          Hierdie gereeld-aangehaalde oneindige reeks word gewoonlik soos
          bo geskryf, maar kan meer tegnies uitgedruk word as:
          \sum_{n=1}^{\infty} (-1)^{n-1} \left (\frac{1}{2n-1}\right ) =
          \frac{\pi}{4}

     * Wallis se produk (bewys):

          \frac{2}{1} \cdot \frac{2}{3} \cdot \frac{4}{3} \cdot
          \frac{4}{5} \cdot \frac{6}{5} \cdot \frac{6}{7} \cdot
          \frac{8}{7} \cdot \frac{8}{9} \cdots = \frac{\pi}{2}

     * 'n Integraalformule vanuit calculus (sien ook die Errorfunksie en
       Normaalverspreiding):

          \int_{-\infty}^{\infty} e^{-x^2}\,dx = \sqrt{\pi}

     * Basel se probleem, eerste opgelos deur Euler (sien ook Riemann zeta
       funksie):

          \zeta(2) = \frac{1}{1^2} + \frac{1}{2^2} + \frac{1}{3^2} +
          \frac{1}{4^2} + \cdots = \frac{\pi^2}{6}
          \zeta(4)= \frac{1}{1^4} + \frac{1}{2^4} + \frac{1}{3^4} +
          \frac{1}{4^4} + \cdots = \frac{\pi^4}{90}
          en in die algemeen, ζ(2n) is 'n rasionele veelvoud van π^2n vir
          positiewe heelgetal n.

     * Gammafunksie geëvalueer by 1/2:

          \Gamma\left({1 \over 2}\right)=\sqrt{\pi}

     * Stirling se benadering:

          n! \sim \sqrt{2 \pi n} \left(\frac{n}{e}\right)^n

     * Euler se identiteit (deur Richard Feynman genoem "die mees
       opmerklike formule in wiskunde"):

          e^{\pi i} + 1 = 0\;

     * Eienskap van Euler se tosiëntfunksie (sien ook Fareyreeks):

          \sum_{k=0}^{n} \phi (k) \sim 3 n^2 / \pi^2

     * Oppervlak van 'n kwart van die eenheidsirkel:

          \int_0^1 \sqrt{1-x^2} = {\pi \over 4}

[wysig] Komplekse analise

     * 'n Spesiale geval van Euler se formule

          e^{i\pi}\,\!+1=0

     * 'n Toepassing van die residuteorema

          \oint\frac{dz}{z}=2\pi i

[wysig] Aangehoude breuke

   Pi het vele aangehoude breukvoorstellings, onder andere:

          \frac{4}{\pi} = 1 + \frac{1}{3 + \frac{4}{5 + \frac{9}{7 +
          \frac{16}{9 + \frac{25}{11 + \frac{36}{13 + ...}}}}}}

   (Sien ander voorstellings by The Wolfram Functions Site.)

[wysig] Getalteorie

   'n Paar resultate vanuit getalteorie:
     * Die waarskynlikheid dat twee ewekansige heelgetalle kopriem is, is
       6/π^2.
     * Die waarskynlikheid dat 'n ewekansige heelgetal wortelvry is, is
       6/π^2.
     * Die gemiddelde hoeveelheid maniere om 'n positiewe heelgetal as die
       som van twee perfekte vierkante (orde is belangrik) te skryf, is
       π/4.

   Hier word "waarskynlikheid", "gemiddeld" en "ewekansig" in die
   beperking van 'n limiet geneem, d.w.s., ons oorweeg die waarskynlikheid
   vir 'n stel heelgetalle {1, 2, 3, ..., N}, waar die limiet van N na
   oneindigheid streef.

[wysig] Dinamiese stelsels / ergodiese teorie

   In dinamiese stelselteorie (sien ook ergodiese teorie), vir amper elke
   reëele x[0] in die interval [0,1], geld

          \lim_{n \to \infty} \frac{1}{n} \sum_{i = 1}^{n} \sqrt{x_i} =
          \frac{2}{\pi}\,,

   waar x[i] die iterate van die Logistieke kaart van r = 4 is.

[wysig] Fisika

   Formules uit fisika:
     * Heisenberg se onsekerheidseienskap:

          \Delta x \Delta p \ge \frac{h}{4\pi}

     * Einstein se veldvergelyking van algemene relatiwiteit:

          R_{ik} - {g_{ik} R \over 2} + \Lambda g_{ik} = {8 \pi G \over
          c^4} T_{ik}

     * Coulomb se wet vir elektriese krag:

          F = \frac{\left|q_1q_2\right|}{4 \pi \epsilon_0 r^2}

[wysig] Waarskynlikheid en statistiek

   In waarskynlikheid en statistiek is daar baie verspreidings wat se
   formule π bevat, insluitend:
     * waarskynlikheidsdigtheidsfunksie (wdf) vir die normaalverspreiding
       met gemiddelde μ en standaardafwyking σ:

          f(x) = {1 \over \sigma\sqrt{2\pi} }\,e^{-(x-\mu )^2/(2\sigma^2)}

     * wdf vir die (standaard) Cauchyverspreiding:

          f(x) = \frac{1}{\pi (1 + x^2)}

   Let daarop dat die boonste formules ander integraalformules vir π kan
   voortbring omdat \int_{-\infty}^{\infty} f(x)\,dx = 1 vir enige wdf
   f(x).

   'n Interessante empiriese benadering van π is gebaseer op die probleem
   van Buffon se naald. Beskou die val van 'n naald met lengte L
   aanhoudend op 'n oppervlak met parallelle lyne S eenhede uit mekaar
   (met S > L). Indien die naald n keer laat val word, en x keer tot ruste
   kom en 'n lyn oorkruis (x > 0), dan kan π benader word deur:

          \pi \approx \frac{2nL}{xS}

[wysig] Geskiedenis

   Die simbool "π" vir Archimedes se konstante is eerste in 1706 deur
   William Jones voorgestel toe hy A New Introduction to Mathematics
   gepubliseer het, alhoewel dieselfde simbool reeds vroeër gebruik was om
   die omtrek van 'n sirkel aan te dui. Die skryfwyse het algemeen geword
   ná dit deur Leonhard Euler aangeneem is. In iedergeval, π is die eerste
   letter van περιμετρος (perimetros), wat beteken 'rondom meet' in
   Grieks.

[wysig] Numeriese benaderings van π

   As gevolg van die transendente aard van π is daar geen geslote-vorm
   uitdrukkings vir π nie. Daarom moet numeriese berekenings benaderings
   tot die getal gebruik. Vir baie doeleindes is 3.14 of 22/7 naby genoeg,
   alhoewel ingenieurs gereeld 3.1416 (5 beduidende syfers) of 3.14159 (6
   beduidende syfers) gebruik vir beter akkuraatheid. Die benaderings 22/7
   en 355/113, met 3 en 7 beduidende syfers respektiewelik, word verkry
   uit die eenvoudige aangehoue breukuitbreiding van π.

   'n Egiptiese skrywer genaamd Ahmes is die bron van die oudste bekende
   teks wat 'n benadering vir π gee. Die papirusrol dateer terug na die
   17de eeu v.C., en beskryf die waarde in só 'n manier dat die resultaat
   verkry word uit 256/81 of 3.160.

   Die Chinese wiskundige Liu Hui het π bereken tot 3.141014 (korrek tot
   drie desimale plekke) in 263, en het voorgestel dat 3.14 'n goeie
   benadering is.

   Die Indiese wiskundige en sterrekundige Aryabhata het 'n akkurate
   benadering vir π gegee. Hy skryf "Tel vier by eenhonderd,
   vermenigvuldig met agt en tel dan twee-en-sestigduisend by. Die
   resultaat is ongeveer die omtrek van 'n sirkel met deursnit van
   twintigduisend. Deur hierdie reël word die verhouding van die omtrek
   tot die diameter gegee." In ander woorde, (4+100)×8 + 62000 is die
   omtrek van die sirkel met radius 20000. Dit verskaf 'n waarde van π =
   62832/20000 = 3.1416, korrek tot vier desimale plekke.

   Die Chinese wiskundige en sterrekundige Zu Chongzhi het π tot 3.1415926
   en later tot 3.1415927 bereken, en het twee benaderings (355/113 en
   22/7) gelewer in die 5de eeu.

   Die Iranse wiskundige en sterrekundige Ghyath ad-din Jamshid Kashani
   (1350-1439) het π tot 9 plekke bereken in die basis 60, wat ooreenstem
   met 'n 16-syfer desimale getal as volg:

          2 π = 6.2831853071795865

   Die Duitse wiskundige Ludolph van Ceulen (rondom 1600) het die eerste
   35 desimale plekke bereken. Hy was só trots op hierdie deurbraak gewees
   dat hy dit op sy grafsteen laat skryf het.

   Die Sloveense wiskundige Jurij Vega het in 1789 die eerste 140 desimale
   plekke vir π bereken, waarvan die eerste 137 korrek was en die
   wêreldrekord vir 52 jaar behou het, todat William Rutherford in 1841
   208 desimale plekke bereken het, waarvan die eerste 152 korrek was.
   Vega het John Machin se formule van 1706 verbeter, en sy metode word
   steeds vandag genoem.

   Geen van die bogenoemde formules kan gebruik word as 'n maklike manier
   om π mee te benader nie. Vir vinnige berekenings kan mens formules soos
   Machin s'n gebruik:

          \frac{\pi}{4} = 4 \arctan\frac{1}{5} - \arctan\frac{1}{239} ,

   tesame met die Taylorreeksuitbreiding van die funksie arctan(x).
   Hierdie formule is maklik nagegaan deur poolkoördinate van komplekse
   getalle te gebruik, beginnende met

          (5+i)^4\cdot(-239+i)=-114244-114244i.

   Uiters lang desimale uitbreidings van π word tipies deur die
   Gauss-Legendre algoritme en Borwein se algoritme bereken; die
   Salamin-Brent algoritme, wat in 1976 uitgevind is, is ook in die
   verlede gebruik.

   Die eerste een miljoen syfers van π en 1/π is beskikbaar van Project
   Gutenberg (sien eksterne skakels hieronder). Die huidige rekord
   (Desember 2002) staan by 1,241,100,000,000 syfers, wat in September
   2002 op 'n 64-nodus Hitachi superrekenaar met 1 teragreep hoofgeheue
   bereken, wat 2 triljoen berekenings per sekonde uitvoer, nagenoeg twee
   keer soveel as die rekenaar gebruik vir die vorige rekord van 206
   biljoen syfers. Die volgende Machin-agtige formules is gebruik
   hiervoor:

          \frac{\pi}{4} = 12 \arctan\frac{1}{49} + 32 \arctan\frac{1}{57}
          - 5 \arctan\frac{1}{239} + 12 \arctan\frac{1}{110443}
          K. Takano (1982).

          \frac{\pi}{4} = 44 \arctan\frac{1}{57} + 7 \arctan\frac{1}{239}
          - 12 \arctan\frac{1}{682} + 24 \arctan\frac{1}{12943}
          F. C. W. Störmer (1896).

   Hierdie benaderings het soveel syfers dat dit nie meer van praktiese
   nut is nie, behalwe om nuwe superrekenaars te toets en (natuurlik) om
   nuwe π-berekeningsrekords op te stel.

   In 1996 het David H. Bailey, tesame met Peter Borwein en Simon Plouffe,
   'n nuwe formule vir π ontdek as 'n oneindige reeks:

          \pi = \sum_{k = 0}^{\infty} \frac{1}{16^k} \left( \frac{4}{8k +
          1} - \frac{2}{8k + 4} - \frac{1}{8k + 5} - \frac{1}{8k +
          6}\right)

   Hierdie formule laat dit toe om maklik die k^e binêre of hexadesimale
   syfer van π te bereken, sonder om die vorige k− 1 syfers hoef te
   bereken het. Bailey se webwerf bevat die afleiding sowel as
   implimentasies in verskeie programmeertale. Die PiHex-projek het 64
   bits rondom die kwadriljoenste bit van π bereken, wat uitgedraai het om
   'n 0 te wees.

   Ander formules wat gebruik is om benaderings van π te bereken sluit in:

          \frac{\pi}{2}= \sum_{k=0}^\infty\frac{k!}{(2k+1)!!}=
          1+\frac{1}{3}\left(1+\frac{2}{5}\left(1+\frac{3}{7}\left(1+\frac
          {4}{9}(1+...)\right)\right)\right)
          Newton.

          \frac{1}{\pi} = \frac{2\sqrt{2}}{9801} \sum^\infty_{k=0}
          \frac{(4k)!(1103+26390k)}{(k!)^4 396^{4k}}
          Ramanujan.

          \frac{1}{\pi} = 12 \sum^\infty_{k=0} \frac{(-1)^k (6k)!
          (13591409 + 545140134k)}{(3k)!(k!)^3 640320^{3k + 3/2}}
          David Chudnovsky en Gregory Chudnovsky.

          {\pi} = 20 \arctan\frac{1}{7} + 8 \arctan\frac{3}{79}
          Euler.

[wysig] Oop vrae

   Die mees belangrike vraag oor π is of dit 'n normale getal is, d.w.s.,
   of enige syferblok statisties net soveel voorkom in die uitbreiding van
   π as in enige ander ewekansige produksie. Dit moet waar wees in enige
   basis, nie net basis 10 nie. Huidige kennis in hierdie rigting is baie
   swak; dit is byvoorbeeld nie bekend watter van die syfers 0,...,9
   oneindig baie in die desimale uitbreiding van π voorkom nie.

   Bailey en Crandall het in 2000 gewys dat die bestaan van die bogenoemde
   Bailey-Borwein-Plouffeformule en soortgelyke formules impliseer dat die
   normaliteit in basis 2 van π en verskeie ander konstante gereduseer kan
   word na 'n geloofwaardige hipotese van chaosteorie. Sien Bailey se
   bogenoemde webwerf vir meer details.

   Dit is ook onbekend of π en e algebraïes onafhanklik is, d.w.s. of daar
   'n polinoomverwantskap tussen π en e met rasionele koëffisiënte
   bestaan.

[wysig] π-kultuur

   14 Maart (3/14) is "Pi Dag", wat deur baie liefhebbers van π gevier
   word, en op 22 Julie (22/7) word "Pi Benaderingsdag" gevier.

   In Engels word daar van "pi o'clock" gepraat, wat 3:14:15 voorstel.

   'n Ander voorbeeld van wiskunde-humor is hierdie benadering van π: Neem
   die getal "1234", en ruil die eerste twee syfers en die laaste twee
   syfers om, sodat die getal "2143" word. Deel hierdie getal deur
   "twee-twee" (22, sodat 2143/22 = 97.40909...). Neem die
   twee-kwadraatste wortel (4de wortel) van hierdie getal. Die
   uiteindelike getal is merkwaardig naby aan π: 3.14159265.

[wysig] Verwante artikels

     * Griekse letter pi
     * Calculus
     * Meetkunde
     * Trigonometriese funksie

[wysig] Eksterne skakels

[wysig] Syferbronne

     * Wikisource - Pi to 1,000 Places | 10,000 Places | 100,000 Places |
       1,000,000 Places
     * Project Gutenberg E-Text containing a million digits of Pi
     * Archives of Pi calculated to 1,000,000 or 10,000,000 places.
     * Search Pi for any sequence of digits
     * Statistics about the first 1.2 trillion digits of Pi
     * A banner of approximately 220 million digits of pi

[wysig] Berekening

     * Calculating Pi: The open source project for calculating Pi.
     * PiFast: a fast program for calculating Pi with a large number of
       digits
     * PiHex Project
     * Super Pi: another program to calculate Pi to the 33.55 millionth
       digit. Also used a benchmark

[wysig] Algemeen

     * The Pi Pages
     * J J O'Connor and E F Robertson: A history of Pi. Mac Tutor project
     * A collection of Machin-type formulas for Pi
     * A proof that Pi Is Irrational
     * PiFacts-Record Broken
     * The Joy of Pi-About the Book
     * From the Wolfram Mathematics site lots of formulae for π
     * PlanetMath: Pi
     * The pi-hacks Yahoo! Group
     * Finding the value of Pi
     * Proof that Pi exists
     * Friends of Pi Club (German and English)

[wysig] Memorisering

     * One of the more popular mnemonic devices for remembering pi
     * Andreas P. Hatzipolakis: PiPhilology. A site with hundreds of
       examples of π mnemonics
     * Pi memorised as poetry


   Hierdie artikel is gekies as 'n voorbladartikel. Klik gerus hier vir
   meer inligting.

   Kategorie: Wiskunde

