Pierre Laval


   Pierre Laval (28 Junie 1883 - 15 Oktober 1945) was 'n Franse politikus
   en Eerste Minister van Frankryk in die Vichy Frankryk regering.

   Gebore in Châteldon en nadat hy sy graad ontvang het, het hy gewerk as
   'n advokaat, in Parys vanaf 1907. As 'n sosialis, was hy verkies tot
   die Chambre des députés as 'n lid van SFIO in 1903. Hy het nie gedien
   in die Eerste Wêreldoorlog nie, maar gedurende hierdie tydperk het sy
   politieke mening verander en hy het meer na regs beweeg. Hy het die
   eerste na-oorlogse verkiesing verloor, en het burgemeester geword van
   Aubervillers in 1924 en die linkse Sosialistiese Party verlaat. Hy is
   verkies tot die Franse Senaat in 1927.

   As 'n prominente figuur in 1930 se regering, was hy gereeld in die
   kabinet en was Eerste Minister vanaf 27 Januarie 1931 tot 6 Februarie
   1932 (opvolger van André Tardieu) en weer vanaf 7 Junie 1935. Gedurende
   sy tweede keer as Eerste Minister in Oktober 1935, saam met die Britse
   buitelansde minister, Samuel Hoare, het hy 'n oplossing voorgestel vir
   die Abessinië-krisis. Nadat die realpolitik Hoare-Laval Verdrag in die
   pers gekom het, was Laval geforseer om te bedank op 22 Januarie 1936.

   Pierre Laval was TIME magazine se 1931 Man van die Jaar.

   Die oorwinning van die Front Populaire in 1936 het beteken dat Laval
   weer terug gekeer het in besigheid, en na die Duitse besetting was sy
   media uitsprake deels verantwoordelik vir die val van die bestaande
   regering, en die ondersteuning van die nuwe regering van Philippe
   Pétain. Op 12 Julie 1940 het Laval vise-premier geword.

   Laval was pro-Nazi, en sy uitsprake vir 'n Frans-Duitse militêre
   alliansie het daartoe gelei dat hy afgedank is uit die regering en
   gearesteer is op 13 Desember, 1940. Die Duitse ambassadeur in Frankryk,
   Otto Abetz, het hom laat bevry en geskuif na Parys. Hy is beseer in 'n
   sluipmoordpoging op 27 Augustus 1941, maar het herstel en was weer
   opgeneem in die Vichy-regering op 18 April 1942, en word hierdie keer
   self Eerste Minister en volg Admiraal François Darlan op as die
   leidende figuur in die regering na Pétain. Laval was grootliks
   geblameer vir die toenemende anti-Joodse aktiwiteite en ook die besluit
   om Franse werkers na Duitsland te stuur deur la relève en later die
   Service du Travail Obligatoire. Die stigting van die Vichy Milice, die
   oorlogtyd se polisie, in Januarie 1943 word ook aan hom toegeskryf.

   Na die Geallieerde inval van Frankryk het die regering geskuif vanaf
   Vichy na Belfort en daarna na Duitsland Sigmaringen in Augustus 1944.
   In Mei 1945 het Laval gevlug. Hy is gevange gehou in Oostenryk en
   oorgehandig aan die VSA magte. Op Julie 30 1945 was hy oorgehandig aan
   die nuwe Franse regering. Aangekla van samewerking (dws hoogveraad) en
   die breek van staatssekuriteit was hy verhoor en tot dood veroordeel.
   Na 'n mislukte poging van selfmoord was hy om die lewe gebring deur 'n
   vuurpeloton by die Fresnes-gevangenis, naby Parys.

           Voorganger:
         Théodore Steeg
         1930-1931      Eerste Ministers van Frankryk
                        1931-1932                    Opgevolg deur:
                                                     André Tardieu
                                                     1932

           Voorganger:
         Fernand Bouisson
         1935            Eerste Ministers van Frankryk
                         1935-1936                    Opgevolg deur:
                                                      Albert Sarraut
                                                      1936

         Voorganger:
       Philippe Pétain
       1940-1942       Eerste Ministers van Frankryk
                       1942-1944                     Opgevolg deur:
                                                    Charles de Gaulle
                                                    1944-1946

   Kategorieë: Franse advokate • Franse politici • Tweede Wêreldoorlog

