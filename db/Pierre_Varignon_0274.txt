Pierre Varignon


   Pierre Varignon
   Pierre Varignon

   Pierre Varignon (1654, Caen – 23 Desember 1722, Parys) was 'n Franse
   wiskundige.^[1] Varignon was afkomstig uit 'n familie van messelaars.
   Volgens hom het hy arm groot geword en het hy oor geen erfenis of
   besittings beskik benewens sy arbeid nie. ^[2]

   Varignon het by die Jesuïet Kollege in Caen studeer. Na verdere studie
   by die Universiteit van Caen het hy sy M.A. in 1682 ontvang. Hy is die
   volgende jaar as 'n Katolieke priester bevestig.^[3]

   Varignon is vir die eerste keer aan wiskunde blootgestel deur Euclides
   se werk te lees. Nadat hy Descartes' se La Géométrie gelees het, het hy
   homself toegewy aan die wiskundige wetenskappe. Varignon het professor
   van wiskunde geword by die Collège Mazarin in Parys in 1688 en is in
   dieslfde jaar verkies tot die Académie Royale des Sciences. In 1704 het
   hy die departmentewle leerstoel by Collège Mazarin beklee en ook
   professor van wiskunde by die Collège Royal geword. Hy is verkies tot
   die Berlyn Akademie in 1713 en tot die Royal Society in 1718. Baie van
   sy werk is in Parys in 1725 gepubliseer, drie jaar na sy dood. Sy
   lesings by Mazarin is in 1731 in Eléments de mathématiques
   gepubliseer.^[3]

   Varignon was 'n vriend van Newton, Leibniz, en die Bernoulli familie.
   Varignon se hoof-bydraes was tot grafiese statika en meganika. Behalwe
   vir l'Hôpital, was Varignon die vroegste Franse voorstander
   differensiaalrekening. Hy het die belangrikheid van 'n toets vir die
   konvergensie van 'n reeks besef, maar analitiese probleme het hom
   verhoed om sukses te behaal. Hy het nogtans die die bewyse van baie
   stellings in meganika vereenvoudig, Leibniz se analise aangepas tot die
   traagheidsmeganika van Newton se Principia, en meganika in terme van
   die komposisie van kragte behandel in Projet d'une nouvelle mécanique
   in 1687. Onder Varignon se ander werke was 'n 1699 publikasie oor die
   toepassing van differensiaalrekening tot vloeistofvloei en waterklokke.
   In 1690 het hy 'n meganiese verduideliking van gravitasie ontwikkel. In
   1702 het hy analise op veer-gedrewe horlosies toegepas.^[1]

   Die Varignon Parallelogram is deur Coxeter and Greitzer aan Pierre
   Varignon (1654-1722) toegeskryf. Die stelling wat postuum in 1731
   gepubliseer is sê dat die middelpunte van opeenvolgende sye van enige
   vierhoek 'n parallelogram vorm.^[4]^[5] Die Varignon teorema is een van
   die fundamentele stellings in die teorie van glyende vektore. Volgens
   Varignon se stelling, as 'n stelsel van glyende vektore gereduseer kan
   word tot 'n enkele resultant, is die moment van die resultant om 'n
   punt 0 (of as ) gelyk aan die som van die momente van die samestellende
   vektore om die punt (of as).^[6]

[wysig] Verwysings

    1. ^ ^1,0 ^1,1 The Development of Analysis on the Continent, uit 'A
       Short Account of the History of Mathematics' (4de uitgawe, 1908)
       deur W. W. Rouse Ball, Besoek op 28 Februarie 2008
    2. ^ The Galileo Project, Varignon, Pierre, Besoek op 28 Februarie
       2008
    3. ^ ^3,0 ^3,1 BibM@ath, Pierre Varignon (1654 [Caen - 23 décembre
       1722 [Paris])], Besoek op 28 Februarie 2008
    4. ^ Cut the Knot, Varignon Parallelogram
    5. ^ Encyclopaedia of Mathematics, Varignon parallelogram, Besoek op
       28 Februarie 2008
    6. ^ Encyclopaedia of Mathematics, Varignon theorem, Besoek op 28
       Februarie 2008

[wysig] Eksterne skakels

     * Varignon and Wittenbauer Parallelograms deur Antonio Gutierrez van
       "Geometry Step by Step from the Land of the Incas"

    Hierdie artikel omtrent 'n Wiskundige is tans slegs 'n saadjie. Jy is
   welkom om by te dra tot die Afrikaanse Wikipedia deur dit uit te brei.
   Kategorieë: Wiskundige saadjies • 17de eeuse wiskundiges • 18de eeuse
   wiskundiges • Franse wiskundiges

