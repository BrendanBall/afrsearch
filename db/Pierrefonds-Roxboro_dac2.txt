Pierrefonds-Roxboro


   Pierrefonds-Roxboro is 'n arrondissement (stadswyk) van die Kanadese
   stad Montreal (provinsie Quebec) met 'n oppervlakte van 27 vierkante
   kilometer en 65 156 inwoners (2006). Dit word in administratiewe opsig
   in twee distrikte verdeel, Pierrefonds-Roxboro-Est en
   Pierrefonds-Roxboro-Ouest.

   Die arrondissement behels die voormalige munisipaliteite Pierrefonds en
   Roxboro in die noordweste van Montrealeiland. Pierrefonds-Roxboro grens
   aan die arrondissemente L'Île-Bizard-Sainte-Geneviève, Saint-Laurent,
   Ahuntsic-Cartierville, Senneville, Sainte-Anne-de-Bellevue, Kirkland en
   Dollard-Des Ormeaux.

   Die logo van die ou Ville de Pierrefonds is ook ná sy samesmelting met
   Roxboro in 1999 en die insluiting by Montreal nog steeds in gebruik.

[wysig] Oorsprong van die naam

   Die naam Pierrefonds is afgelei van 'n kasteel wat in 1902 deur die
   afgevaardigde Joseph-Adolphe Chauret opgerig is. Sy boustyl is deur 'n
   gravure van die Franse kasteel Pierrefonds naby Compiègne (Pikardië)
   geïnspireer.

   Die oorsprong van die naam Roxboro is daarenteen nie presies bekend
   nie. Die aanneemlikste verklaring verwys na die boubedrywighede wat
   hier in 1914 vir 'n nuwe spoorwegtonnel deur die Mont Royal uitgevoer
   is. Gedurende die tonnelgraafwerk is talle rotse (Engels rocks)
   verwyder sodat die naam in etimologiese opsig 'n samestelling van rox
   (rocks) en boro (borough) kan wees.

[wysig] Eksterne skakels

     * Die amptelike webwerf van Pierrefonds-Roxboro

   Kategorie: Montreal

