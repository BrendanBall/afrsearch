Piet Cronje


   Generaal Piet Arnoldus Cronje (1840?-4 Februarie 1911) was 'n leier in
   die Zuid-Afrikaansche_Republiek se militêre magte tydens die Eerste- en
   Tweede Vryheidsoorlog.

   Cronje is in die Transvaal gebore en het in die Eerste Vryheidsoorlog
   'n reputasie vir homself verwerf met die beleëring van die Britse
   garnisoen by Potchefstroom. Hy het 'n kenmerkende voorkoms gehad
   aangesien hy kort met 'n swart baard was en het 'n reputasie gehad van
   as iemand wat baie dapper was.

   Hy was in bevel van 'n mag wat Jameson by Dorinkop omsingel het tydens
   die voltrekking van die Jameson-inval op 2 Januarie 1896. Gedurende die
   Tweede Vryheidsoorlog was Cronje meestal in beheer van die westelike
   oorlogsverhoog. Hy het die beleëring van Kimberley en Mafeking van
   stapel gestuur. By Mafeking het hy die dorp met 'n mag wat tussen 2 000
   en 6 000 gewissel het teen 1 200 gewone troepe en militia onder bevel
   van Kolonel Robert Baden-Powell beleër. By die Slag van Magersfontein
   vroeg in Desember 1899 het hy die aanval op sy posisie suksesvol
   afgeweer en sodoende die noordwaartse vooruitgang van die Britse kolom
   vir twee maande gestuit. In Februarie 1900 weerstaan hy Lord Roberts se
   mag by Magersfontein maar kon nie daarin slaag om die bevryding van
   Kimberley te verhoed nie en moes hy terugval tot naby Paardeberg waar
   hy na 'n hardnekkige stryd moes oorgee. Na sy oorgawe met 4 000 man op
   27 Februarie 1900 is hy as krygsgevangene in hegtenis geneem en na Sint
   Helena gestuur waar hy gebly het tot met die voltooiing van
   vredesamesprekinge in 1902. Met die oorgawe het byna 'n kwart van die
   Boeremagte in Britse hande geval en Cronje is veroordeel vir oordeel
   wat gelei het tot die nederlaag.

   In 1904 het die sirkuspersoonlikheid, Frank Fillis, Cronje gewerf om na
   Amerika te reis as deel van die sogenaamde Boereoorlogsirkus (Engels:
   Boer War Circus). In 'n opvoering wat deur twee-miljoen mense by die
   World's Fair in Sint Louis gesien is het Cronjé opgetree in vertonings
   oor beroemde veldslae van die Boereoorlog insluitend sy oorgawe by
   Paardeberg. In wat 'n treurige einde aan sy loopbaan was, het
   Suid-Afrikaanse koerante hom die teen die einde van die World's Fair
   die sirkusgeneraal genoem en het hy na Coney Island gegaan waar hy in
   nog 'n skouspel tentoongestel is, eerder as om terug te kom na
   Suid-Afrika^[1].

[wysig] Voetnotas

    1. ^ Sonja Loots, Circus Boers [1]. Litnet Besoek op 17 April 2006.

   Kategorieë: Boere generaals • Tweede Vryheidsoorlog

