Piet Hein (wetenskaplike)


   Borsbeeld van Piet Hein
   Borsbeeld van Piet Hein

          Hierdie artikel handel oor die Deense wetenskaplike en digter,
          Piet Hein. Sien gerus Piet Hein (seevaarder) vir die artikel oor
          die seevaarder en Nederlandse volksheld.

   Piet Hein (16 Desember 1905 – 17 April 1996) was 'n Deense digter,
   outeur, uitvinder, wiskundige en wetenskaplike. Hein het die
   pseudonieme Kumbel, Kumbel Kumbell en Notorius Jubelco (Berugte
   Opgewekte) gebruik.

   Piet Hein het groot geword in 'n geleerde familie wat gereelde kontak
   gehad het met kunstenaars en wetenskaplikes (onder andere Niels Bohr),
   en Karen Blixen was sy ma se niggie. Een van Piet Hein se voorvaders
   was die Nederlandse vlootoffisier en nasionale held Piet Pieterszoon
   Hein.

   Nadat hy 'n hoërskool sertifikaat in wiskunde van die
   Metropolitanskolen verkry gaan hy na Stockholm om verder by die
   Koninklike Sweedse Kunsakademie te studeer. Voordat hy sy studies daar
   voltooi keer hy egter terug om teoretiese fisika by die Universiteit
   van Kopenhagen te studeer. Hy voltooi ook nie die kursus nie.

   Kumbel se Gruks is wêreldberoemd. Die meeste daarvan is in Deens
   geskryf, maar sommige is in meer as twintig tale vertaal. Dit is kort
   vindingryke gedigte, baie keer met tekeninge, wat blydskap met sorg en
   donkerte met lig kombineer. Tussen sewe- en nege duisend daarvan is
   geskryf. Die eerste en bekendste was oor die klein katjie op die pad
   (Deens: lille kat på vejen, der sgu var sin egen).

   Hein is ook bekend vir sy meetkundige figure die superellips,
   (superellipsetafel), superellipsoïed en supereier.
   Superellips
   Superellips
   Die superellipsvorm van die Sergels Torg verkeersirkel in Stockholm
   Die superellipsvorm van die Sergels Torg verkeersirkel in Stockholm
   Driedimensionele weergawe van die superellips, die supereier
   Driedimensionele weergawe van die superellips, die supereier

   As wiskundige het Hein gefokus op die toepassing van kombinatorika op
   speletjies. In 1942 vind hy die bordspeletjie Hex, aanvanklik genaamd
   Polygon, uit.

   In 1959 ontwerp hy die Sergels Torg in Stockholm, Swede in die vorm van
   'n superellips om 'n oplossing te bied vir die reghoekige vorm waarin
   die verkeersirkel moes in pas.

[wysig] Eksterne skakels

     * Piet Hein Tuisblad
     * Notas oor Piet Hein, insluitend 'n paar gruks.
     * Superellips (MathWorld)
     * Gruks deur Piet Hein
     * Questia A Super-elliptical Moment in the Cultural Form of the
       Table: A Case Study of a Danish Table
     * [http://www.piethein.com/usr/piethein/HomepagUK.nsf/0/5200790B86C64
       DBAC1256C860039C7D0?opendocument The "Superellipse": a curve that
       lies

   between the ellipse and the rectangle]
   Kategorieë: Deense digters • Deense uitvinders • Deense wiskundiges

