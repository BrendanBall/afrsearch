Piet Retief


   Afskrif van die verdrag tussen Retief en Dingane, gedateer 4 Februarie
   1838. Dit is 10 maande later in 'n saalsak naby Retief se stoflike
   oorskot gevind.
   Afskrif van die verdrag tussen Retief en Dingane, gedateer 4 Februarie
   1838. Dit is 10 maande later in 'n saalsak naby Retief se stoflike
   oorskot gevind.

   Piet (of Pieter) Retief, Voortrekkerleier gebore in 1780 op 'n plaas
   naby Wellington, Wes-Kaap. Verhuis as jongman na Oos-Kaap en vestig hom
   op die plaas Mooimeisjesfontein. Ervaar baie wisselvallighede in
   boerdery én sake. Veg in grensoorloë en word in 1822 aangestel as
   kommandant. Word woordvoerder vir Trekkers in krisis wat uitloop op
   Groot Trek. Word een van hulle leiers. Reik geskiedkundige manifes uit
   om doel van trek te verduidelik kort voor Trekkers in 1837 begin trek.
   Help met die stigting van eerste regeringstelsel op Winburg en lei
   daarna groep Trekkers oor Drakensberge tot in Natal. Het Dingaan
   gespreek oor grondgebied waarop die Trekkers hulle kon vestig. Dingaan
   eis dat Trekkers hom eers help om beeste, wat van hom gesteel is, terug
   te kry. Retief en geselskap voer versoek uit, maar word met terugkeer
   vroeg in Februarie 1838 saam met sy geselskap aangeval en vermoor.

   Die dorp Piet Retief is na hom vernoem en die hoofstad van
   Kwazulu-Natal, Pietermaritzburg na hom en Gert Maritz.
   Kategorieë: Mpumalanga • Dorpe in Suid-Afrika

