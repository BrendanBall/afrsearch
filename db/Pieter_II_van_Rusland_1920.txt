Pieter II van Rusland


                                                                 Pieter II
                                               Keiser van die hele Rusland

   Keiser Pieter II
   Keiser Pieter II

             Gebore                                       Sint Petersburg,
                                                           23 Oktober 1715
            Oorlede                                                Moskou,
                                                          30 Januarie 1730
         Vorstehuis                                                Romanof
             Regeer                                              1727-1730
            Gekroon                                      25 Februarie 1728
       Ander titels                                                  Tsaar
         Volle naam                           Pieter Aleksejewitsj Romanof
         Voorganger                                            Katharina I
           Opvolger                                         Anna Ioannowna
              Vader                             Aleksei Petrowitsj Romanof
             Moeder Prinses Charlotte Christine van Brunswick-Wolfenbüttel
                                                          {{{Voetnotas}}}

   Pieter II Aleksejewitsj (Russies: Пётр II Алексеевич) (23 October 1715
   – 30 Januarie 1730) was van 1727 tot met sy dood keiser van Rusland. Hy
   was die enigste seun van Aleksei Petrowitsj, seun van Pieter die Grote,
   en prinses Charlotte Christine van Brunswick-Wolfenbüttel. Hy was ook
   die enigste kleinseun van Pieter I deur die manlike lyn.

   Pieter word op 23 Oktober 1715 in Sint Petersburg gebore. Van kleins af
   word die weeskind in streng afsondering gehou en gedurende die bewind
   van Katharina I grootliks geïgnoreer, maar net voor haar dood word dit
   vir die mense met die mag duidelik dat die kleinseun van Pieter die
   Grote nie langer sy erfreg ontken kan word nie. Die grootste deel van
   die volk en die adel is aan sy kant. Op 18 Mei 1727 word Pieter II
   verklaar tot tsaar nadat hy in Katharina I se testament as haar
   opvolger aangewys is.

   Aleksander Danilowitsj Mensjikof neem Pieter II onder sy vlerk en
   beplan om hom met sy dogter Maria te laat trou. Die skema val plat met
   Mensjikof se val in September 1727, maar Pieter beland toe in die hande
   van die ewe beginsellose prins Wasili Loekitsj Dolgoroekof, wat hom van
   Sint Petersburg na Moskou neem. Hier word Pieter se kroning op 25
   Februarie 1728 gevier. Hy raak verloof aan sy mentor se niggie prinses
   Katharina Dolgoroekowa en die troue word gereël vir 30 Januarie 1730.
   Op dié spesifieke dag sterf die jong keiser egter aan pokke. Terwyl hy
   op sterwe lê, word sy aanstaande vrou by hom in die bed gedwing in ’n
   desperate poging om haar swanger te maak.

   Pieter II is die enigste tsaar ná Pieter die Grote wat in die Kremlin
   begrawe is.

   Met Pieter se dood kom die direkte manlike lyn van die Huis van Romanof
   tot ’n einde. Hy word opgevolg deur Anna Ioannowna, dogter van Pieter
   die Grote se halfbroer en mede-tsaar Iwan V.
   Tsare en keisers van Rusland

   Tsare Iwan IV (Iwan die Verskriklike) • Fjodor I • Boris Godoenof •
   Fjodor II • Vals Dmitri I • Vals Dmitri II • Wasili IV • Michail •
   Aleksei • Fjodor III • Iwan V saam met Pieter I
   Keisers Pieter I (Pieter die Grote) • Katharina I • Pieter II • Anna •
   Iwan VI • Elisabeth • Pieter III • Katharina II (Katharina die Grote) •
   Paul • Aleksander I • Nikolaas I • Aleksander II • Aleksander III •
   Nikolaas II
   Kategorieë: Russiese tsare • Huis van Romanof

