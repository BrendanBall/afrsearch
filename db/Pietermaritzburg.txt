Pietermaritzburg


   Beeld:Jacaranda 20050524c.jpg
   'n Jakarandalaan in Pietermaritzburg

   Pietermaritzburg is die hoofstad van die provinsie Kwazulu-Natal,
   Suid-Afrika. Die stad, wat 677 meter bo seevlak in die hart van
   Zoeloeland lê, was oorspronklik die eerste hoofstad van die
   Boererepubliek Natalia. Desondanks het die stad vandag 'n sterk Engelse
   voorkoms.

[wysig] Geskiedenis

   Die eerste Voortrekkers, wat die gebied van die Midlands in 1837 bereik
   het, vestig hulle in die vrugbare heuwellandskap van die
   Umsindusirivier. Die dorp, wat hulle as die sentrum van die nuwe
   republiek Natalia stig, is vernoem na die Voortrekkerleiers Piet Retief
   en Gerrit Maritz.

   Die Britte, wat Pietermaritzburg ses jaar later ingeneem het, maak van
   die dorp 'n administratiewe en militêre sentrum van die kolonie Natal.
   Indiërs, wat deur die Britte as werkers na die gebied gebring is, gee
   die stad later ook 'n Oosterse inslag.

[wysig] Besienswaardighede

     * Voortrekkerhuis is die enigste gebou uit die vroeë geskiedenis van
       Pietermaritzburg, wat bewaar is. Die gebou met twee verdiepings is
       gerestoureer en gee met sy geelhoutplafon en houtvloer 'n goeie
       indruk van die Voortrekkers se ambagskuns.
     * Die Voortrekkermonument en die Kerk van die Belofte is in 1838 ná
       die die Voortrekkers se oorwinning oor die Zoeloes in die Slag van
       Bloedrivier opgerig. Die museum is in 1912 ingewy en vertoon onder
       meer 'n stoel van die Zoeloekoning Dingaan, wat van ysterhout
       gemaak is. Die gerestoureerde huis van die Voortrekkerleier Andries
       Pretorius lê langsaan die museum.
     * Die Macroriehuis-museum behandel die Victoriaanse lewenstyl van die
       eerste Britse setlaars. Dit is oorspronklik die tuiste van biskop
       William Macrorie, wat hier in die tydperk tussen 1869 en 1891
       gewoon het.

   Kategorieë: Kwazulu-Natal • Dorpe in Suid-Afrika

