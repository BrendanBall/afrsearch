Plaasmoorde in Suid-Afrika


          Stop! Die neutraliteit of onpartydigheid van hierdie artikel is
          onder dispuut. Sien asseblief die besprekingsblad.

   Die term plaasmoorde verwys na 'n aantal moorde, wat sedert die einde
   van die apartheidstelsel op Suid-Afrikaanse plase gepleeg is. Volgens
   beskikbare statistiek het daar tussen 1991 en 2001, 6122 plaasaanvalle
   plaasgevind wat tot 1254 sterfgevalle gelei het^[1].

   Alhoewel plaasmoorde net een verskynsel van die ongekende vlak van
   misdaad en geweld in Suid-Afrika se jong demokrasie is, veroorsaak die
   moorde en wreedaardige manier waarop dit uitgevoer is, in elk geval
   ontsteltenis in Suid-Afrika en oorsee. Van die slagoffers is gemartel
   en verkrag voordat hulle vermoor is, terwyl ander moorde soos 'n soort
   teregstelling uitgevoer is.

   Met die demokratisering van Suid-Afrika het van die wit gemeenskappe
   moontlik vir die eerste keer met die drastiese omvang van werkloosheid
   en armoede onder die meerderhied van Suid-Afrika se bevolking, en
   misdaad en geweld, wat moontlik daaruit voortspruit, in aanraking
   gekom. Die probleem word moontlik verskerp deur die aanwesigheid van
   onwettige Swart immigrante uit ander Afrikalande.

   Die plaasmoorde hou moontlik verband met die verwydering van
   plaaswerkers deur wit boere. Volgens ondersoeke is 940 000 mense wat op
   plase woonagtig was in die tydperk tussen 1984 en 1994 uitgesit. Tussen
   1994 en 2004 is 'n verdere 700 000 mense uitgesit.

   Inhoud

        * 1 Die motiewe vir plaasaanvalle
        * 2 Landelike oorbevolking en die stryd oor grond
        * 3 Eksterne skakels
        * 4 Boekresensies
             + 4.1 Boeke oor etniese spannings op die Suid-Afrikaanse
               platteland
        * 5 Bronne

[wysig] Die motiewe vir plaasaanvalle

   Swart en blanke boere is moontlik sagte teikens vir rowers. Daar word
   ook beweer dat die omstandighede van van die plaasmoorde, waarby wit
   mense die slagoffers is, ook as gevolg van onderliggende rassespanning
   veroorsaak is. Daar moet egter daarop gelet word dat in 2001 slegs
   61,6% van die slagoffers wit was en dat van die ongeveer 12,3% vroulike
   slagoffers wat verkrag is, 71% swart was^[1].

   Die ongekende vlak van geweld en rassehaat het hulle oorsaak moontlik
   in die inkomstegaping tussen grondeienaars en die histories benadeelde
   gemeenskappe.

   Sommige Suid-Afrikaanse boere is egter onder die indruk dat
   plaasaanvalle en -moorde deur sekere elemente as 'n geskikte
   intimidasiemetode beskou word om boere van hulle plase te verdryf.

   Daar word gevoel dat amptelike bewerings dat gewone roof die dryfkrag
   agter plaasaanvalle is nie verduidelik hoekom plaasaanvallers ná hulle
   rooftog in die plaashuise wag om die boer en sy gesin op 'n
   wreedaardige manier te vermoor nie.

[wysig] Landelike oorbevolking en die stryd oor grond

   Plaasmoorde moet ook teen die agtergrond van landelike oorbevolking in
   sekere gebiede en uiterste armoede onder die plattelandse bevolking
   bekyk word. Die apartheidbeleid en maatreëls wat dit in die laat 19de
   en vroeë 20ste eeu voorafgegaan het, wat swarte mense hoofsaaklik as
   potensiële trekarbeiders vir die mynboubedryf beskou het, grondregte
   ontsê het en na reservate verskuif het, word as een van die oorsake van
   die huidige misdaadprobleem aangevoer.

   Ekonomiese groei vind vandag eerder deur middel van rasionalisering,
   meganisering en outomatisering plaas en het tot 'n ernstige krisis op
   die arbeidsmark gelei. Die neoliberale ekonomiese beleid van die
   ANC-regering en arbeidswette, kon tot dusver nie daaraan slaag om die
   werkloosheidsprobleem op te los nie ten spyte van die sterk ekonomiese
   groei wat Suid-Afrika in die laaste aantal jare ondervind.

[wysig] Eksterne skakels

     * Nuusstorie (Junie 2002): "White Afrikaner Farmers Under Siege"
     * GenocideWatch.org Verslag oor vermoorde boere
     * News24-artikels oor plaasmoorde
     * Beelde van plaasmoorde (Sommige van die beelde, wat hier vertoon
       word, is nie geskik vir sensitiewe lesers nie)
     * Stopboergenocide.com: Hierdie webwerf beskou plaasmoorde as etniese
       suiwering en volkemoord
     * Sky News-nuusberig oor plaasmoorde in Suid-Afrika
     * Carte Blanche-nuusberig oor plaasmoorde in Suid-Afrika
     * News24-artikel oor Swartes wat uitgesit is

[wysig] Boekresensies

[wysig] Boeke oor etniese spannings op die Suid-Afrikaanse platteland

     * 'n Artikel oor Jonny Steinberg se boek Midlands, wat plaasmoorde in
       die Natalse Middelland behandel

[wysig] Bronne

    1. ^ ^1,0 ^1,1 Criminal Justice Monitor, "Report of the Committee of
       Inquiry into Farm Attacks", 2003-07-31,
       http://www.issafrica.org/CJM/farmrep/index.htm, Besoek op 16
       Desember 2006

     * 80 Farmmorde in sieben Monaten, in: Afrika Süd - Zeitschrift zum
       südlichen Afrika, No. 6 (2004), uitgegee deur Informationsstelle
       Südliches Afrika, Bonn, Duitsland
     * Mike Morris: The Development of Capitalism in South African
       Agriculture: Class-Struggle in the Countryside, in: Economy and
       Society (Londen), Vol. 5, No. 3 (1976)
     * Christian Soest: Anspruch und Wirklichkeit der südafrikanischen
       Landreform 1994-2001. In: Arbeitspapiere zu Problemen der
       Internationalen Politik und der Entwicklungsländerforschung. Nr.
       33/2002. München 2002: Forschungsstelle am
       Geschwister-Scholl-Institut für Politische Wissenschaft der
       Ludwig-Maximilians-Universität München
     * Dr Philip du Toit: The Great South African Land Scandal, Centurion
       2004: Legacy Publications

   Kategorieë: Neutrale Standpuntdispute • Misdaad • Suid-Afrika

