Planeet


   Planeet is die algemene term vir 'n groot hemelliggaam wat wentel
   rondom 'n ster, rond is deur sy eie swaartekrag, maar wat nie 'n maan
   of self 'n ster is nie. Die term kom van die Griekse woord πλανήτης,
   planētēs, wat beteken swerweling. Die naam is gekies aangesien antieke
   waarnemers opgelet het dat die planete rond beweeg in die hemelruim,
   teenoor die normale sterre wat staties bly teenoor mekaar. Daar word
   tans nege planete erken in ons sonnestelsel deur die Internasionale
   Sterrekundige Vereniging. Hierdie lys word hoofsaaklik gebaseer op
   historiese konsensus. Aangesien daar nie enige wetenskaplike definisie
   is vir 'n planeet nie, betwis verskeie astroloë die presiese getal.
   Sommige voel dat Pluto nie op die lys hoort nie terwyl andere voel dat
   daar tot 'n paar dosyn planete is.

[wysig] Planeetvorming

   Die proses hoe planete gevorm word is nie heeltemal duidelik nie. Die
   algemene teorie is tans dat 'n nuwe ster vorm uit 'n newelwolk onder
   die invloed van swaartekrag. Die oorblyfsels van die wolk vorm dan 'n
   skyf van ruimtestof en gas wat wentel rondom die ster. Lokale
   massakonsentrasies veroorsaak dat van hierdie stof verder konsentreer
   uit die wolk en onder die invloed van swaartekrag bymekaar kom om
   planete te vorm. Wanneer die ster eindelik ontsteek, veroorsaak die
   sonwind dat die oorblywende vrydrywende gas en stof afgedryf word.

   Hierdie teorie word egter tans meer en meer bevraagteken na mate die
   mensdom se kennis van ander planetestelsels uitgebrei word.

[wysig] Planete binne ons sonnestelsel

          Hoofartikel: Sonnestelsel.

   Die aanvaarde planete in ons sonnestelsel is vernoem na gode uit die
   Grieks-Romeinse mitologie, met die uitsondering van die aarde aangesien
   antieke waarnemers die aarde nie as 'n planeet beskou het nie, maar wel
   as die middelpunt van die heelal.

[wysig] Erkende planete

   Planete rofweg volgens grootte, maar nie afstand nie. Let op 'n
   gedeelte van die son bo aan die beeld.
   Planete rofweg volgens grootte, maar nie afstand nie. Let op 'n
   gedeelte van die son bo aan die beeld.

   Tradisioneel was daar nege planete in ons sonnestelsel, maar volgens
   die nuwe definisie van die Internasionale Sterrekundige Vereniging is
   daar twaalf planete in ons sonnestel, in volgorde van toenemende
   afstand vanaf die son:
   1. Mercurius (sterrekundige simbool )
   2. Venus
   3. Aarde
   4. Mars
   5. Jupiter
   6. Saturnus
   7. Uranus
   8. Neptunus

   Volgens die nuwe definisie van 'n planeet, soos besluit deur die IAU op
   24 Augustus 2006, sal Pluto nie langer beskryf word as 'n planeet nie
   maar as 'n dwergplaneet.
                                  Die sonnestelsel
   [USEMAP:Solar_System_XXVII.png] Beeldinligting
   Die son · Mercurius · Venus · Aarde · Mars · Ceres · Jupiter · Saturnus
   · Uranus · Neptunus · Pluto · Eris
   Planete · Dwergplanete · Mane: Aarde · Mars · Asteroïdies · Jupiter ·
   Saturnus · Uranus · Neptunus · Pluto · Eris
   Klein hemelliggame:   Meteoroïdes · Asteroïdes (die astroïdegordel) ·
   Centaurs · TNV's (Kuipergordel/Verstrooide skyf) · Komete (Oortwolk)
   Kategorie: Planete

