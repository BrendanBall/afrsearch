Plasma (fisika)


   In fisika en chemie verwys 'n plasma na 'n geïoniseerde gas. Dit word
   as 'n afsonderlike toestand van materie as 'n gas beskou. Ionisasie
   verwys na die teenwoordigheid van vrye elektrone wat nie aan 'n atoom
   of molekuul gebind is nie. Die vrye elektriese ladings maak 'n plasma
   elektries geleidend en daarom reageer dit sterk in die teenwoordigheid
   van elektromagnetiese velde. Plasmas word tipies gevorm deur 'n gas
   sodanig te verhit dat die elektrone van die atome gestroop word. Daar
   word gereken dat meer as 99% van die sigbare materie in die hemelruim
   in 'n plasma-toestand bestaan. Die begrip plasma is deur die fisikus,
   Irving Langmuir in 1928 vir die eerste keer gebruik. Die vakgebied wat
   hom daarop toespits om plasmas as 'n gelaaide gas se interaksie met
   elektriese velde te bestudeer staan bekend as magnetohidrodinamika.

[wysig] Vorme van Plasma

   Plasma is by verre die mees algemene toestand van materie in die
   heelal. Al die sterre bestaan uit plasma. Die vermaerde fisikus, Hannes
   Alfvén, het ook opgemerk dat baie klein deeltjies as gevolg van hulle
   elektriese ladings ook soos ione optree en daarom ook as plasma beskou
   behoort te word (sien stofplasmas).
               Algemene vorme van plasma sluit in:

                         Kunsmatig gevormde plasmas

     * Soos gevind word in plasmaskerms, insluitende Televisies
     * Binne fluoresserende buise (lae energie beligting), neonligte
     * Vuurpyl uitlaat
     * Die gebied voor 'n ruimtetuig se hitteskild tydens herintrede na
       die aarde se atmosfeer
     * Fusie-energie navorsing
     * Die elektriese boog in 'n booglamp, tydens boogsweiswerk of 'n
       plasmabrander
     * 'n Plasmabal
     * Plasma wat gebruik word om dielektriese lae in geïntegreerde
       stroombane in te ets.

   Plasmas op Aarde

     * Weerlig
     * Sint-Elmusvuur
     * Die ionosfeer
     * Die Aurora

   Plasmas in die ruimte

     * Die Son en ander sterre
       (wat bestaan uit plasmas wat deur kernfusie (kersmelting) verhit
       word)
     * Die sonwind
     * Sterrenewels

[wysig] Plasma eienskappe

   'n Plasma is 'n mengsel van neutrale en gelaaide deeltjies. In spesiale
   gevalle kom slegs gelaaide deeltjies soos ione, elektrone en gelaaide
   molekules daarin voor. Plasmas kan deur die volgende eienskappe
   uitgeken word:
     * Gelaaide partikels moet naby genoeg aanmekaar wees om baie ander
       gelaaide deeltjies te beïnvloed en nie net die naaste partikel nie
       (die saamgestelde interaksies is 'n onderskeidende kenmerk van
       plasmas). 'n Plasma bestaan as die aantal elektrone binne 'n
       partikel se invloedsfeer baie groot is (Die radius van die sfeer
       staan bekend as die Debye-lengte). Die gemiddelde aantal partikels
       binne die invloedsfeer word deur die parameter Λ aangedui.
     * Die Debye-lengte is kort in vergelyking met die fisiese omvang van
       die plasma. Hierdie kriterium beteken dat die massale interaksies
       van die plasma belangriker is as dié aan die grense daarvan, waar
       randverskynsels kan plaasvind.
     * Die elektronplasma-frekwensie ('n mate die plasma-ossilasie) is
       groot in vergelyking met die elktronneutrale botsingsfrekwensie ('n
       mate van die frekwensie waarteen botsings tussen elektrone en
       neutrale deeltjies) plaasvind.

   Kategorieë: Fisika • Chemie

