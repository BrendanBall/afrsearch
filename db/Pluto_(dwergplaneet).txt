Pluto (dwergplaneet)


   Pluto, die helder voorwerp in die middel, en sy mane: Charon, die
   tweede helderste voorwerp, met Nix links-bo en Hydra links-onder.
   Geneem deur die Hubble teleskoop, Februarie 2006.
   Pluto, die helder voorwerp in die middel, en sy mane: Charon, die
   tweede helderste voorwerp, met Nix links-bo en Hydra links-onder.
   Geneem deur die Hubble teleskoop, Februarie 2006.

   Pluto, ook bekend as 134340 Pluto, is die tweede-grootste bekende
   dwergplaneet in die sonnestelsel en die tiende-grootste waargenome
   liggaam wat direk om die son wentel. Pluto was oorspronklik as 'n
   planeet beskou, maar is sedertdien erken as die grootste lid van die
   Kuipergordel. Soos ander lede van die gordel, bestaan Pluto hoofsaaklik
   uit rots en ys en is relatief klein: ongeveer 'n vyfde van die aarde se
   maan se massa en 'n derde van sy volume. Pluto is kleiner as sewe mane
   in die sonnestelsel en het 'n eksentriese omwentelingsbaan wat dit van
   29 tot 49 AU (4,3–7,3 biljoen km) van die son af beweeg. Die
   dwergplaneet het egter ook 'n baie hoë inklinasie ten opsigte van die
   ander planete en dit gebeur dus dat Pluto soms nader aan die son is as
   die planeet Neptunus.

   Pluto en sy grootste natuurlike satelliet, Charon, word gereeld as 'n
   binêre stelsel beskou, omdat die massamiddelpunt van hul wentelbane nie
   binne-in enige van die twee liggame lê nie.^[1] Die International
   Astronomical Union ("Internasionale Sterrekundige Vereniging", IAU) het
   egter nog nie 'n formele definisie vir binêre dwergplanete nie en tot
   hulle een bekend stel bly Charon 'n maan van die dwergplaneet Pluto^[2]
   Pluto het ook twee kleiner mane, Nix and Hydra, wat in 2005 ontdek
   is.^[3].

   Van die oomblik van sy ontdekking in 1930 tot 2006 was Pluto as die
   sonnestelsel se negende planeet beskou. In die laat 20ste en vroeë
   21ste eeu was baie voorwerpe soortgelyk aan Pluto in die buitenste dele
   van die sonnestelsel ontdek, waaronder ook die verstrooide
   skyf-voorwerp Eris, wat ietwat groter is as Pluto. Op 24 Augustus 2006
   het die IAU die term "planeet" vir die eerste keer gedefinieer. Hierdie
   definisie het Pluto van sy titel as planeet ontneem en dit onder die
   nuwe kategorie van dwergplaneet geklassifiseer saam met Eris en
   Ceres..^[4] Na die herklassifisering was Pluto ook tot die lys van
   planetoïdes gevoeg en is die nommer 134340 aan hom toegewys.^[5]^[6]

[wysig] Verwysings

    1. ^ C.B. Olkin, L.H. Wasserman, O.G. Franz (2003). "The mass ratio of
       Charon to Pluto from Hubble Space Telescope astrometry with the
       fine guidance sensors-." Lowell Observatory. pp. 254-259 URL besoek
       op 2007-03-13.
    2. ^ O. Gingerich (2006). "The Path to Defining Planets."
       Harvard-Smithsonian Center for Astrophysics and IAU EC Planet
       Definition Committee chair. URL besoek op 2007-03-13.
    3. ^ B. Sicardy, W. Beisker et. al. (2006). "Observing Two Pluto
       Stellar Approaches In 2006: Results On Pluto's Atmosphere And
       Detection Of Hydra." URL besoek op 2007-03-13.
    4. ^ A. Akwagyiram (2005). "Farewell Pluto?." BBC News. URL besoek op
       2006-03-05.
    5. ^ T. B. Spahr (2006). "MPEC 2006-R19 : EDITORIAL NOTICE." Minor
       Planet Center. URL besoek op 2006-09-07.
    6. ^ D. Shiga (2006). "Pluto added to official "minor planet" list."
       NewScientist. URL besoek op 2006-09-08.

                                  Die sonnestelsel
   [USEMAP:Solar_System_XXVII.png] Beeldinligting
   Die son · Mercurius · Venus · Aarde · Mars · Ceres · Jupiter · Saturnus
   · Uranus · Neptunus · Pluto · Eris
   Planete · Dwergplanete · Mane: Aarde · Mars · Asteroïdies · Jupiter ·
   Saturnus · Uranus · Neptunus · Pluto · Eris
   Klein hemelliggame:   Meteoroïdes · Asteroïdes (die astroïdegordel) ·
   Centaurs · TNV's (Kuipergordel/Verstrooide skyf) · Komete (Oortwolk)
   Kategorie: Hemelliggame

