Polinesiese Driehoek


   Die Polinesiese Driehoek is 'n geografiese gebied in die Stille Oseaan
   met Hawai'i, Rapa Nui (Paaseiland) en Nieu-Seeland as sy hoekpunte
   Die Polinesiese Driehoek is 'n geografiese gebied in die Stille Oseaan
   met Hawai'i, Rapa Nui (Paaseiland) en Nieu-Seeland as sy hoekpunte

   Die Polinesiese Driehoek is 'n gebied in die Stille Oseaan met drie
   eilandgroepe as sy hoekpunte: Hawai'i, Rapa Nui (Paaseiland) en
   Nieu-Seeland. Die gebied behels die meeste Polinesiese eilande met
   uitsondering van die Paaseiland, terwyl Nieu-Seeland net vanweë sy
   inheemse Polinesiese bevolking, die Maori's, by die Polinesiese
   Driehoek gereken word. In politieke opsig bestaan die eilande naas
   Nieu-Seeland uit drie onafhanklike state (Tonga, Samoa en Tuvalu) en
   nege oorsese gebiede wat oor verskillende grade van selfregering
   beskik.

   Die talle eilandbeskawings in die uitgestrekte driehoek maak almal deel
   uit van die Polinesiese taalgroep, wat volgens taalwetenskaplikes as
   deel van die Maleis-Polinesiese taalfamilie geklassifiseer word en sy
   oorsprong in die Proto-Austronesiese tale van Suidoos-Asië het wat
   5 000 jaar gelede gepraat is.

   Naas hul tale het die Polinesiërs ook aandeel aan 'n gemeenskaplike
   kulturele erfenis wat ou tradisies, kuns, godsdiens, sosiale strukture
   en wetenskappe insluit. Antropoloë neem aan dat alle moderne
   Polinesiese beskawings van 'n enkele proto-beskawing afgelei kan word
   wat sowat 35 000 tot 40 000 jaar gelede deur Maleis-Polinesiese
   immigrante uit die huidige Indonesië in die Suidelike Stille Oseaan
   gevestig is.

   Die huidige beskawings het hul oorsprong in die Groot Polinesiese
   Volksverhuising in die eerste eeue n.C., en die kolonisasie van die
   eilandgroepe van die Polinesiese Driehoek - 'n gebied wat volgens sy
   oppervlakte groter is as die vastelande van Noord- en Suid-Amerika -
   met kano's word as 'n buitengewone seevaartkundige prestasie beskou.

   Die sewe Polinesiese hoofbeskawings is gevestig op:
     * Nieu-Seeland (Aotearoa in die huidige Māori-taal)
     * Hawai‘i
     * Paaseiland (Rapa Nui)
     * Marquesas (Te Fenua ‘Enata / Te Henua Kenana)
     * Sāmoa
     * Tahiti
     * Tonga

   Fidji het 'n Melanesiese beskawing wat nogtans beduidende Polinesiese
   invloede toon.

[wysig] Eksterne skakels

     * Bernice Pauahi Bishop Museum
     * Polynesian Cultural Center

   Kategorie: Polinesië

