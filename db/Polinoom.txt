Polinoom


   In Wiskunde is 'n polinoom 'n uitdrukking wat saamgestel word uit een
   of meer veranderlikes en konstantes deur gebruik te maak van optel,
   aftrek, vermenigvuldiging en konstante positiewe heelgetaleksponente.
   x^2 - 4x + 7\, is 'n voorbeeld van 'n polinoom, maar x^2 - 4/x +
   7x^{3/2}\, is nie omdat dit deling met 'n veranderlike insluit en 'n
   eksponent bevat wat nie 'n positiewe heelgetal bevat nie.

   Polinome is een van die belangrikste begrippe in algebra en wiskunde in
   die algemeen en vind baie toepassings in die wetenskap. Hulle word
   gebruik om polinoomvergelykings te vorm, wat 'n wye reeks probleme kan
   voorstel, vanaf elementêre woordprobleme tot ingewikkelde probleme in
   die wetenskap; hulle word gebruik om polinoomfunksies te definieer wat
   gebruik word in vakgebiede wat wissel van chemie, fisika tot by
   ekonomie en word gebruik in analise en numeriese analise om ander
   vergelykings te benader. Polinome word gebruik om polinoomringe saam te
   stel, een van die kragtigste begrippe in algebra en algebraïse
   meetkunde.

[wysig] Oorsig

   'n Polinoomis of nul of kan as uitgedruk word as die som van een of
   meer nie-nul terme ('n veelterm). Die getal terme is beperk. Hierdie
   terme bestaan uit 'n konstante (wat die koëffisiënt van die term genoem
   word) wat vermenigvuldig word met nul of meer veranderlikes (gewoonlik
   deur letters verteenwoordig). Elke veranderlike kan 'n eksponent hê wat
   'n nie-negatiewe heelgetal is. Die eksponent van 'n veranderlike in 'n
   term is gelyk aan die orde van daardie veranderlike in die term.
   Aangesien x = x^1, is die orde van die veranderlike sonder 'n eksponent
   gelyk aan een. 'n Term met geen veranderlikes word 'n konstante term
   genoem, insluitende fraksies, irreële getalle, negatiewe getalle en
   komplekse getalle.

   Byvoorbeeld,

          -5x^2y\,

   is 'n term. Die koëffisiënt is –5, die veranderlikes is x en y, die
   orde van x is twee en die orde van y is een.

   Die orde van die term in sy geheel is die som van die ordes van elke
   veranderlike daarin. In die voorbeeld hierbo is dit 2 + 1 = 3.

   'n Polinoom is 'n som van terme. Onderstaande is byvoorbeeld 'n
   polinoom:

          3x^2 - 5x + 4\,.

   Dit bestaan uit drie terme: die eerste se orde is twee, die tweede se
   orde is een en die derde se orde is nul. Hier staan "− 5x" vir "+
   (−5)x", dus is die koëffisiënt van die middelste term −5.

   Wanneer 'n polinoom in een veranderlike gerangskik word in die
   tradisionele volgorde, word die terme met die hoër orde geskryf voor
   die terme met die laer ordes. In die eerste term hierbo is die
   koëffisiënt 3, die veranderlike is x en die eksponent is 2. In die
   tweede term is die koëffisiënt –5. Die derde term is 'n konstante. Die
   orde van 'n nie-nul polinoom is die hoogste orde van enige van die
   terme. In bostaande voorbeeld is die polinoom 'n 2^de orde polinoom.
   Kategorie: Wiskunde

