Politiek van Namibië


   Die Hooggeregshof van Namibië, in Windhoek
   Die Hooggeregshof van Namibië, in Windhoek

   Die Grondwetlike Vergadering van Namibië het ‘n grondwet geskep wat op
   ‘n veelparty- en menseregte stelsel gebaseer is. Die Uitvoerende
   President word tot twee 5 jaar termyne beperk en die besit van privaat
   eiendom word verseker. Drie van die regering se takke is onderworpe aan
   kontrolerings en voorsiening is gemaak vir geregtelike ondersoeke. Die
   grondwet maak ook voorsiening dat Namibië ‘n gemengde ekonomie moet hê
   as ook die bevordering van buitelandse beleggings.

   Ten spyte van die afskaffing van die etnies gebaseerde administrasies
   wat ingestel is tydens die oorgangstydperk vanaf 1985-1989, het die
   huidige regering homself daartoe verbind om alle regerings amptenare
   wat gedurende die tydperk van Suid-Afrikaanse voogdyskap in diensgeneem
   is, op nasionale- en streeksvlak te behou.

   Die Grondwetlike Vergadering het homself in die Nasionale Vergadering
   ontvorm. In 1919 was die Romeins-Hollandse reg as die algemene wetlike
   stelsel verklaar en dit bly vandag nog so.

   In die 1992 verkiesing is lede vir die 13 nuwe Streeksrade sowel as
   munisipaliteite gekies. Twee lede van elke Streeksraad dien op die
   Nasionale Raad, die land se tweede Parlement. Negentien van die lede is
   van die regerende SWAPO party en sewe van die Demokratiese Turnhalle
   Alliansie (DTA). Die Desember 1994 verkiesing is gehou vir die
   verkiesing van die President en die Nasionale Vergadering.
   Hifikepunye Pohamba, die president van Namibië (2005)
   Hifikepunye Pohamba, die president van Namibië (2005)

   Die Namibiese politieke spektrum bestaan uit 40 verskillende politieke
   groepe. Die groepe varieër van moderne politieke partye tot stamhoof
   outoriteite. Sommige van die groepe verteenwoordig enkele stamme of
   etniese groepe terwyl ander ‘n groot hoeveelheid van die groepe
   verteenwoordig. Die meeste van die groepe neem deel in politiek
   alliansies waarvan baie veelrassig is. Daar is egter ook ‘n gereelde
   verskuiwing van lede tussen politieke alliansies.

   SWAPO is die regerende party en behalwe vir een Kabinet posisie word al
   die ander posisies deur SWAPO lede beklee. Voorheen ‘n Marxisties
   georïenteerde beweging, staan SWAPO vandag vir die beginsels van
   veelparty demokrasie and ‘n gemengde ekonomie. SWAPO was van sy
   stigting ‘n wettige politieke party van Namibië. As politieke party was
   hy altyd aktief. Selfs gedurende die VN monitor plan wat vergaderings
   met meer as 20 persone verbied het, het SWAPO nog steeds vergader. Die
   gevolg was dat SWAPO leiers ook gereeld gearresteer was. SWAPO se
   stemkrag lê hoofsaaklik, maar nie eksklesief, by die Ovambo stam. In
   Desember 1976 erken die VN Algemene Vergadering SWAPO as die “alleen
   gesaghebbende verteenwoordiger van die Namibiese bevolking”. Hierdie
   titel was nie deur ander interne partye erken nie.

   In die 1999 presidensiële en parlementêre verkiesing het SWAPO
   voorgegaan met sy politieke dominansie. Van die 72 plekke in die
   Nasionale Vergadering, behoort 55 aan SWAPO. Sam Nujoma is ook weer
   verkies tot ‘n derde termyn. Die twee hoof opposisie partye, die
   Congress of Democracies (COD) en Demokratiese Turnhalle Alliansie
   (DTA), besit elk 7 plekke in die Nasionale Vergadering.

   Land se naam Amptelike volledige naam: Republiek van Namibië Amptelike
   verkorte naam: Namibië

   Data kode: WA

   Regeringstipe: Republiek

   Hoofstad: Windhoek

   Administratiewe Divisies: 13 Streke; Caprivi, Erongo, Hardap, Karas,
   Khomas, Kunene, Ohangwena, Okavango, Omaheke, Omusati, Oshana,
   Oshikoto, Otjozondjupa.

   Onafhandlikheid: 21 Maart 1990 (van die Suid-Afrikaanse mandaat)

   Nasionale vakansiedag: Onhafhandlikheidsdag, 21 Maart

   Grondwet: bevestig op 9 Februarie 1990; effektief vanaf 12 Maart 1990

   Regsstelsel: gebaseer op die Romeins-Hollandse reg en 1990 grondwet

   Stemreg: Almal vanaf 18 jarige ouderdom

   Uitvoerende tak: Staatshoof: President Sam Shafishuna Nujoma (sedert 21
   Maart 1990) Regeringshoof: Eerste Minister Theo-Ben Gurirab (sedert 28
   Augustus 2002) Kabinet: Kabinet word aangewys deur die President vanuit
   die lede van die Nasionale Vergadering. Verkiesings: Die President word
   verkies deur ‘n meerderheidstem vir ‘n periode van vyf jaar. Die vorige
   verkiesing was 30 November tot 1 Desember 1999 (volgende verkiesing is
   2004) Verkiesingsresultate: Sam Shafishuna Nujoma verkose president met
   ‘n 77% meerderheid.

   Wetlike tak: ‘n Twee kamer wetlike struktuur wat bestaan uit die
   Nasionale Raad (26 plekke, twee lede van elke streeksraad word gekies
   om ‘n 6 jaar termyn te dien) en die Nasionale Vergadering (72 plekke,
   lede word gekies deur ‘n meederheidstem om ‘n 5 jaar termyn te dien).
   Verkiesings: Nasionale Raad – verkiesings deur die Streeksraad om die
   lede van Nasionale Raad te bepaal. Die vorige verkiesing was 30
   Novmeber – 1 Desember 1998. Die volgende verkiesing Desember 2004.
   Verkiesings resultate: Nasionale Raad – Persentasie stemme per party –
   (inligting nie beskikbaar nie) – plekke per party – SWAPO 21, DTA 4,
   UDF 1; Nasionale vergadering – persentasie stemme per party – SWAPO
   77%, COD 10%, DTA 9%, UDF 3%, MAG 1%; - plekke per party – SWAPO 55,
   COD 7, DTA 7, UDF 2, MAG 1; Nota: die Nasionale Raad is suiwer net ‘n
   raadgewende liggaam.

   Geregtelike tak: Hooggeregshof (Regters deur die President aangewys of
   op die aanbeveling van die Geregtelike diens kommissie)

   Politieke partye en hul leiers: Congress of Democrates (COD), Ben
   Ulenga; Demokraties Turnhalle Alliansie van Namibië (DTA), Katuurire
   Kaura; Monitor Action Group (MAG), Kosie Pretorius; South West Africa’s
   People Organization (SWAPO), Sam Shafishuna Nojuma; United Democratic
   Front (UDF), Justus Garoeb;

   Deelname van Internasionale organisasies: ACP, AfDB, C, ECA, FAO, G-77,
   IAEA, IBRD, ICAO, ICC, ICFTU, ICRM, IFAD, IFC, IFRCS, ILO, IMF, IMO,
   Interpol, IOC, IOM (observer), ISO (korrespondensie), ITU, NAM, OAU,
   OPCW, SACU, SADC, UN, UNCTAD, UNESCO, UNHCR, UNIDO, UNMEE, UPU, WCL,
   WHO, WIPO, WMO, WToO, WTrO

   Vlag beskrywing: ‘n groot blou driehoek met ‘n geel son wat die boonste
   linkerkanste hoek vul. ‘n Soortgelyke grootte groen driehoek (solied)
   wat die onderste regtekanste hoek vul. Die driehoeke word geskei deur
   ‘n rooi streep wat gekonstrateer word deur twee nou wit strepe stepe
   aan weerskante.
   Kategorieë: Namibië • Politiek

