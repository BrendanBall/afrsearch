Polonium



   84                        bismut ← polonium → astaat
   Te
   ↑
   Po
   ↓
   Uuh

                                                              periodieke tabel

                                                                  Algemeen
                                     Naam, Simbool, Getal polonium, Po, 84
                                              Chemiese reeks metaalagtiges
                                             Groep, Periode, Blok 16, 6, p
                                                         Voorkoms silwerig
                                                    Atoommassa (209) g/mol
                            Elektronkonfigurasie [Xe]4f^14 5d^10 6s^2 6p^4
                                    Elektrone per skil 2, 8, 18, 32, 18, 6
                                                        Fisiese Eienskappe
                                                        Toestand vastestof
                                  Digtheid (naby k.t.) (alfa) 9.196 g/cm³
                                  Digtheid (naby k.t.) (beta) 9.398 g/cm³
                                  Vloeistof digtheid teen s.p. 1.46 g/cm³
                                                           Smeltpunt 527 K
                                                                 (254 °C)
                                                           Kookpunt 1235 K
                                                                 (962 °C)
                                             Smeltingswarmte ca. 13 kJ/mol
                                           Verdampingswarmte 102.91 kJ/mol
                                 Warmtekapasiteit (25 °C) 26.4 J/(mol·K)

   CAPTION: Dampdruk

                                          P/Pa   1 10 100  1 k  10 k 100 k
                                        teen T/K          (846) 1003 1236

                                                           Atoomeienskappe
                                                   Kristalstruktuur kubies
                                                   Oksidasietoestande 4, 2
                                                      (amfoteriese oksied)
                               Elektronegatiwiteit 2.0 (Skaal van Pauling)
                                    ionisasie energieë 1ste: 812.1 kJ/mol
                                                        Atoomradius 190 pm
                                                 Atoomradius (ber.) 135 pm
                                                                   Diverse
                                     Magnetiese rangskikking nie-magneties
                           Elektriese weerstand (20 °C) (α) 0.40 µΩ·m
                         Termiese geleidingsvermoë (300 K)  ? 20 W/(m·K)
                              Termiese uitsetting (25 °C) 23.5 µm/(m·K)
                                              CAS-registernommer 7440-08-6
                                                        Vernaamste isotope

                 CAPTION: Hoofartikel: Isotope van Polonium

                             iso    NV  halfleeftyd   VM   VE (MeV)   VP
                            ^208Po sin  2.898 j     α      5.215    ^204Pb
                                                    ε, β^+ 1.401    ^208Bi
                            ^209Po sin  103 y       α      4.979    ^205Pb
                                                    ε, β^+ 1.893    ^209Bi
                            ^210Po sin. 138.376 d   α      5.407    ^206Pb

                                                                Verwysings

   Polonium is 'n chemiese element in die periodieke tabel met die simbool
   Po en atoomgetal van 84. Polonium is 'n skaars radio-aktiewe
   metaalagtige element waarvan die chemiese eienskappe ooreenkomste toon
   met tellurium en bismut en kom voor in uraan-ertse. Polonium is al
   ondersoek as moontlike bron vir die verhitting van ruimtetuie. Verskeie
   isotope van polonium bestaan.

   Inhoud

        * 1 Gebruike
        * 2 Geskiedenis
        * 3 Verspreiding
        * 4 Isotope
             + 4.1 Polonium-210
        * 5 Chemiese eienskappe
        * 6 Voorsorgmaatreëls
             + 6.1 Gebruik as 'n gifstof
        * 7 Verwysings
        * 8 Eksterne skakels

[wysig] Gebruike

   Wanneer dit met berillium gemeng of legeer word, kan polonium as 'n
   bron van neutrone dien. Ander gebruike sluit in:
     * Die element is al gebruik in toestelle wat bedoel is om statiese
       ladings in tekstielfabrieke en ander plekke te elimineer.
       Beta-bronne word egter meer algemeen gebruik en is minder
       gevaarlik.
     * Dit word gebruik op borsels wat opgegaarde stof op fotografiese
       film verwyder. Die polonium wat in die borsels gebruik word, word
       verseël en beheer en sodoende word die gevaar van radio-aktiewe
       straling verminder.
     * ^210Po is al gebruik as 'n ligte verhittingsbron om
       termo-elektriese selle aan te dryf.

[wysig] Geskiedenis

   Polonium, voorheen ook "Radium F" genoem, is deur Marie Curie en haar
   man Pierre Curie in 1897 ontdek en is later na Marie se geboorteland,
   Pole (Latyn: Polonia) vernoem. Pole was ten tye van die ontdekking
   onder die heerskappy van Rusland en Oostenryk en is nie as 'n
   onafhanklike land erken nie. Dit was Marie se hoop dat deur die element
   na haar geboorteland te vernoem dit die kollig op dié land se
   verknorsing sou werp. Polonium is waarskynlik die eerste elemnte wat
   gebruik is om aandag op 'n omstrede politiese strydvraag te vestig.

   Die element is die eerste een wat deur die Curies ontdek is terwyl
   hulle ondersoek ingestel het na die oorsaak van die radio-aktiwiteit
   van pikblende. Die pikblende was meer radio-aktief na verwydering van
   die uraan en radium. Dit het hulle aangespoor om die nuwe element op te
   spoor. Die elektroskoop het aangetoon dat dit saam met die bismut
   geskei word.

[wysig] Verspreiding

   Polonium is 'n uiters skaars element in die natuur en word in
   uraan-ertse gevind teen konsentrasies van 100 mikrogram per metrieke
   ton (1:10^10). Die verspreiding daarvan in die natuur is ongeveer slegs
   0.2% van die verspreiding van radium.

   In 1934 het 'n eksperiment getoon dat wanneer natuurlike ^209Bi met
   neutrone gebombardeer word, ^210Bi die radio-aktiewe voorganger van
   polonium gevorm word. Polonium kan in milligram hoeveelhede met hierdie
   metode vervaardig word deur gebruik te maak van die hoé neutronflukse
   wat in kernreaktore gevind kan word.

   Polonium is so uiters skaars dat daar geglo word dat slegs ongeveer 100
   gram per jaar vervaardig word.

[wysig] Isotope

   Polonium het 25 bekende isotope waarvan almal radio-aktief is. Hulle
   het atoommassas wat wissel van 194 to 218. ^210Po is meer algemeen
   beskikbaar. ^209Po (halfleeftyd 103 jaar) en ^208Po (halfleeftyd 2.9
   jaar) kan gemaak word deur die alfa-, proton- of deuteronbombardement
   van lood of bismut in 'n siklotron. Hierdie isotope is egter baie duur
   om te vervaardig.

   Alle elemente wat 84 of meer protone bevat is radio-aktief. Alfa-verval
   is 'n algemene manier waarop hierdie kerne verval. Die mees stabiele
   isotope met meer 84 protone is ^232Th en ^238U

[wysig] Polonium-210

   Hierdie isotoop van polonium is 'n alfastraler met 'n halfleeftyd van
   138.376 dae. 'n Milligram van ^210Po straal dieselfde aantal
   alfa-partikels uit as wat 5 gram radium sal uitstraal. 'n Groot
   hoeveelheid energie word vrygestel deur die verval daarvan en 'n halwe
   gram kan vinnig 'n temperatuur van meer as 750 K (476 °C) bereik. 'n
   Paar curie van ^210Po straal 'n blou lig uit wat veroorsaak word deur
   die opwekking van die omliggende lugpartikels. 'n Enkele gram ^210Po
   wek energie op teen 'n tempo van 150 watt. Aangesien bykans alle
   alfastraling maklik afgeskerm kan word deur gewone houers en geredelik
   sy warmte vrystel, is ^210Po gebruik as 'n liggewig verhittingsbron om
   termo-elektriese selle in satelliete. 'n ^210Po verhittingsbron is ook
   gebruik in elkeen van die Loenochod verkenningsvoertuie wat op die
   oppervlak van die maan ontplooi is om hulle interne komponente warm te
   hou tydens die maannagte.

[wysig] Chemiese eienskappe

   Polonium los geredelik op in verdunde sure, maar is slegs effens
   oplosbaar in alkalies. Dit is chemies nou verwant aan bismut en
   tellurium. Polonium-210 (net soos ^238Pu) kan maklik in lug vervlugtig,
   soveel as 50% van 'n monster verdamp in lug binne 45 uur teen 328K
   selfs al is sy smeltpunt 527K en sy kookpunt 1235K. Daar bestaan
   verskeie teorieë oor hoe dit gebeur; waarvan een is dat klein trosse
   atome afgesplits word deur alfaverval.

   N. Momoshima, L.X. Song, S. Osaki and Y. Maeda, Environ Sci Technol.
   2001, 35, 2956-2960[1] berig dat mikrobes polonium kan metileer. Hulle
   beweer ook dat metielkobalamien polonium kan metileer.

[wysig] Voorsorgmaatreëls

   Polonium is 'n hoogs radio-aktiewe en giftige element en is baie
   moeilik om te hanteer. Selfs in milligram of mikrogram hoeveelhede is
   die hantering van polonium-210 uiters gevaarlik en word spesiale
   toerusting en streng hanteringsprosedures vereis. Alfapartikels wat
   deur polonium uitgestraal word, word deur die liggaam geabsorbeer en
   kan maklik organiese weefsel beskadig.

   Die maksimum toelaatbare inname vir polonium is slegs 1100 becquerel
   (0.03 mikrocurie), wat gelykstaande is aan 'n partikel wat slegs 6.8 ×
   10^-12 gram weeg. Op 'n gewig vir gewig basis is polonium ongeveer 2.4
   × 10^11 keer giftiger as waterstofsianied. Die maksimum toelaatbare
   konsentrasie van poloniumverbindings in die lug is ongeveer 7,500
   Bq/m^3 (2 × 10^-11 µCi/cm^3).

   Polonium is gevind in die rook van sekere tabakblare wat op sommige
   plekke gekweek word[2][3] en in uraanertse.

[wysig] Gebruik as 'n gifstof

   Slegs sowat 0.12 mikrogram van die materiaal word benodig om 'n
   noodlottige uitwerking te hê. Polonium word verdink as die gifstof wat
   tot die dood van Alexander Litvinenko, 'n afvallige voormalige Russiese
   FSB-lid, in November 2006 gelei het.^[1] Tekens van polonium is
   opgespoor in verskeie plekke wat hy besoek het kort voor hy siek geword
   het. ^[2] Litvinenko het die FSB op sy sterfbed daarvan beskudig dat
   hulle hom doelbewus vergiftig het en die Russiese President, Vladimir
   Poetin beskuldig van direkte betrokkenheid daarby. ^[3]

[wysig] Verwysings

    1. ^ "Russia responsible for poisoned spy: former KGB London head",
       thenews.com
    2. ^ "Radiation found after spy's death", BBC News online
    3. ^ "In full: a spy accuses and his father pays tribute", The Times,
       November 24, 2006.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Polonium
     * WebElements.com – Polonium
     * Geskiedenis van Polonium
     * Los Alamos National Laboratory – Polonium
     * Gevaarlike Stowwe Databank – Polonium, Radio-aktief

   Kategorie: Chemiese elemente

