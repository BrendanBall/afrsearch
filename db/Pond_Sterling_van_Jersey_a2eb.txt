Pond Sterling van Jersey


   Die Pond Sterling van Jersey is die amptelike geldeenheid van die
   Bailiwick of Jersey, die grootste van die Kanaaleilande. Die Pond van
   Jersey is saam met die Pond Sterling van Guernsey en banknote van die
   Bank van Engeland, asook van Skotland, wettige betaalmiddel op die
   eiland.

[wysig] Banknote van die State van Jersey

   Agterkant van die 20-Pond-banknoot
   Agterkant van die 20-Pond-banknoot

   Die Tesourier van die State van Jersey hou vir elke banknoot van 1 £
   (Jersey), wat uitgegee word, £1,10 in banknote van die Bank van
   Engeland. Die Pond van Jersey is gevolglik 'n baie stabiele
   geldeenheid.

   Die banknote, wat tans in omloop is, het 'n beeld van Koningin
   Elizabeth II op die voorkant en bekende bakens of historiese
   gebeurtenisse van Jersey op die agtersy. 'n Jersey-bees dien as
   watermerk.
     * 1 Pond-banknoot, groen, Parogiale kerk van Saint Helier
     * 5 Pond-banknoot, perskleur, La Corbière vuurtoring
     * 10 Pond-banknoot, rooi, Die dood van Majoor Pierson, Slag van
       Jersey (1781)
     * 20 Pond-banknoot, blou, Herehuis van Saint Ouen
     * 50 Pond-banknoot, bruin, Regeringsgebou

[wysig] Muntstukke van Jersey

   1-Pond-muntstuk van Jersey
   1-Pond-muntstuk van Jersey

   Die muntstukke van Jersey wys die Koningin se profiel op die voorkant,
   terwyl daar 'n verskeidenheid ontwerpe op die agtersy is:
     * 1p Toring van Le Hocq
     * 2p L'Hermitage (woonplek van die Heilige Helier)
     * 5p Seymour-toring
     * 10p La Pouquelaye de Faldouet (dolmen)
     * 20p Vuurtoring van La Corbière
     * 50p Kasteel van Grosnez

   Alhoewel ook pond-muntstukke uitgegee word, word hulle nie dikwels
   gebruik nie. Die ontwerpe van die agtersy sluit 'n reeks wapens van die
   twaalf parogieë van Jersey en historiese skepe, wat op die eiland gebou
   is, in.
   Kategorie: Kanaaleilande

