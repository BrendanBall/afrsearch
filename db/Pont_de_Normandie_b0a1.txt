Pont de Normandie


   Die Pont de Normandie
   Die Pont de Normandie

   Die Pont de Normandie (of Normandië-brug) is 'n kabelhangbrug, wat die
   Seinerivier in Normandië (Noord-Frankryk) oorspan en die hawestede Le
   Havre en Honfleur met mekaar verbind. Met 'n totale lengte van 2 143,21
   meter is dit een van die langste brûe van sy soort in Europa.

   Die Pont de Normandie is na 'n boutyd van sewe jaar op 20 Januarie 1995
   ingewy. Op hierdie tydstip is dit die langste kabelhangbrug ter wêreld,
   en ook die afstand van 856 meter tussen sy twee pilare is destyds
   ongeëwenaar. Eers in die jaar 1999 stel die Tatara-brug in Japan 'n
   nuwe rekord op, wat in 2004 deur die Rio-Antirioprojek gebreek is.

   Die Pont de Normandie maak deel uit van die Franse grootpad (autoroute)
   A29 en bied naas vier rylane ook twee sypaadjies vir voetgangers. Die
   twee betonpilare is albei gevorm soos 'n "Y" wat onderstebo staan, met
   'n totale gewig van 20 000 ton en 'n hoogte van 214,77 meter. Meer as
   19 000 ton staal en 184 kabels is vir die oprigting van die pilare
   benodig.
   Kategorieë: Brûe • Normandië • Frankryk

