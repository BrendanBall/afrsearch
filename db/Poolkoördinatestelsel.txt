Poolkoördinatestelsel


   'n Punt M met poolkoördinate r en θ
   'n Punt M met poolkoördinate r en θ
   'n Polêre rooster met die koördinaatlyne wat bestaan uit konsentriese
   sirkels in rooi waar r = konstant en strale in blou waar θ = konstant
   is. In hierdie geval is θ 'n veelvoud van 30°.
   'n Polêre rooster met die koördinaatlyne wat bestaan uit konsentriese
   sirkels in rooi waar r = konstant en strale in blou waar θ = konstant
   is. In hierdie geval is θ 'n veelvoud van 30°.

   In wiskunde is die poolkoördinatestelsel, of poolkoördinaatstelsel, 'n
   twee-dimensionele koördinatestelsel waarin punte aangegee word deur 'n
   hoek en 'n afstand. Die poolkoördinatestelsel word in baie velde
   gebruik insluitend wiskunde, fisika, ingenieurswese, navigasie en
   robotika. Dit is veral nuttig in omstandighede waar die verhouding
   tussen twee punte geredelik in terme van hoeke en afstande bepaal kan
   word; in die Cartesiese koördinatestelsel kan sulke verhoudings slegs
   deur trigonometriese formules gevind word. Vir baie soorte krommes is
   'n poolvergelyking die eenvoudigste wyse van voorstelling; en vir
   sommige die enigste.

   Aangesien die koördinatestelsel tweedimensioneel is word elke punt deur
   twee polêre koördinate bepaal: die radiale-koördinaat en die
   hoekkoördinaat. Die radiale-koördinaat (gewoonlik voorgestel deur r of
   ρ) dui die punt se afstand vanaf 'n sentrale punt wat as die pool
   (ekwivalent aan die oorsprong in die Cartesiese stelsel) bekendstaan.
   Die hoekkoördinaat (wat ook bekendstaan as die poolhoek of die
   asimuthoek, gewoonlik deur θ, φ of t voorgestel) dui die positiewe of
   antikloksgewyse hoek tussen die punt en die 0° straal of poolas (wat
   ekwivalent is aan die positiewe x-as in die Cartesiese koördinaatvlak
   is) aan.^[1] In die poolkoördinatestelsel is die koördinaatlyne dus
   konsentriese sirkels (r = konstant) en strale (θ = konstant) eerder as
   die reghoekige roosterpatroon wat by die Cartesiese koördinatestelsel
   ontstaan. Die poolkoördinatestelsel is dan ook ortogonaal aangesien die
   koördinaatlyne mekaar teen regtehoeke sny.^[2]^[3]

   Die poolkoördinatestelsel kan op twee maniere na 'n driedimensionele
   stelsel uitgebrei word. In die silindriese koördinatestelsel word 'n
   derde koördinaat bygevoeg wat die hoogte van enige punt bo die vlak
   aandui, soortgelyk aan die manier waarop die Cartesiese
   koördinatestelsel na drie dimensies uitgebrei word. In die sferiese
   koördinatestelsel word 'n punt afgestip deur die koördinate deur twee
   hoeke en die afstand van die oorsprong gespesifiseer.

   Inhoud

        * 1 Geskiedenis
        * 2 Uitstip van punte met poolkoördinate
             + 2.1 Gebruik van radiaalmeting
             + 2.2 Omskakeling tussen pool- en Cartesiese koördinate
        * 3 Poolvergelykings
             + 3.1 Sirkel
             + 3.2 Lyn
             + 3.3 Poolroos
             + 3.4 Archimedesspiraal
             + 3.5 Keëlsnitte
             + 3.6 Ander krommes
        * 4 Komplekse getalle
        * 5 Analise
             + 5.1 Differensiasie
             + 5.2 Intergraalanalise
                  o 5.2.1 Veralgemening
             + 5.3 Vektoranalise
        * 6 Drie dimensies
             + 6.1 Silindriese koördinate
             + 6.2 Sferiese koördinate
        * 7 Toepassings
             + 7.1 Posisie en navigasie
             + 7.2 Modellering
             + 7.3 Kepler se wette van planetêre beweging
        * 8 Verwysings

[wysig] Geskiedenis

   Bonaventura Cavalieri
   Bonaventura Cavalieri
   Sir Isaac Newton
   Sir Isaac Newton

   Dit is bekend dat die Grieke die konsepte van hoek en radius gebruik
   het. Die sterrekundige Hipparchus (190-120 v.C.) het 'n tabel van
   koordfunksies opgestel wat die lengte van elke koord vir elke hoek gee
   en daar is verwysings na sy gebruik van poolkoördinate in die bepaling
   van sterposisies.^[4] In Oor Spirale, beskryf Archimedes sy beroemde
   spiraal, 'n funksie waarvan die radius afhang van die hoek. Die Griekse
   werk het egter nie sover as 'n volle koördinatestelsel gestrek nie.

   Daar is verskeie bewerings oor wie poolkoördinate vir die eerste keer
   as deel van 'n formele koördinatestelsel gebruik het. Die verhaal van
   die onderwerp word volledig vertel in Harvard professor Julian Lowell
   Coolidge se Origin of Polar Coordinates.^[5]^[6] Gréggoire de
   Saint-Vincent en Bonaventura Cavalieri het die konsepte onafhanklik op
   omtrent dieselfde tyd ingevoer. Saint-Vincent het privaat daaroor
   geskryf in 1625 en dit in 1647 gepubliseer, terwyl Cavalieri dit in
   1635 gepubliseer het met 'n gekorrigeerde weergawe wat in 1653 uitgekom
   het. Poolkoördinate is aanvanklik vir spesiale doeleindes gebruik vir
   die studie van sekere krommes voor dit as 'n algemene meetkundige stuk
   gereedskap aangeneem is. Cavalieri het poolkoördinate vir die eerste
   keer gebruik om 'n probleem oor die oppervlak binne 'n
   Archimedesspiraal op te los. Blaise Pascal het poolkoördinate
   vervolgens gebruik om die lengte van paraboliese boë te bereken. Die
   probleem is wel te vore deur Roberval opgelos, maar sy oplossing is nie
   universeel as geldig aanvaar nie. James Gregory het 'n transformasie
   soortgelyk aan dié van Cavalieri tussen twee individuele krommes waar
   die oppervlaktes verwant was gebruik en Pierre Varignon het 'n effens
   aangepaste transformasie gebruik vir die studie van spirale.^[5]

   In Method of Fluxions (geskryf in 1671, gepubliseer in 1736) was Sir
   Isaac Newton die eerste wat poolkoördinate oorweeg het as 'n algemene
   metode om enige punt in 'n vlak te bepaal. Newton het in Method of
   Fluxions agt nuwe koördinaatstelesels voorgestel wat bestaan het uit
   verskillende kombinasies pare van afstande wat radiaal van 'n gegewe
   punt, of sywaarts teenoor gegewe reguitlyne of kromlynig langs boë of
   sirkels gemeet is. Een van die nuwe stelsels, waarna Newton verwys het
   as Seventh Manner; For Spirals, is in wese wat vandag as die
   hedendaagse poolkoördinatestelsel bekendstaan.^[7] In Acta eruditorum
   (1691) het Jacob Bernoulli 'n stelsel met 'n punt op 'n lyn,
   onderskeidelik genaamd die pool en poolas, gebruik. Koördinate is deur
   die afstand van die pool en die hoek van die poolas gegee. Bernoulli se
   werk het gestrek tot bepaling van die buigingsradius van krommes wat in
   die koördinate uitgedruk is. In 1729, twee jaa ná Newton se dood, het
   Jacob Hermann poolkoördinate vir die eerste keer as 'n behoorlike
   element van beskrywende meetkunde gebruik in sy studie oor lokusse.
   Hermann het sy vergelyking nie in die moderne vorm uitgedruk nie, maar
   drie veranderlikes z, m, en n gebruik, waar z die radius was en m en n
   sinus en kosinus van die poolhoek. Waar sy voorgangers poolkoördinate
   vir die studie van spirale gebruik het het hy dit uitsluitlik vir
   algebraïese krommes gebruik.^[7]

   Die term coordinate polari, Italiaans vir poolkoördinate, word aan
   Gregorio Fontana toegeskryf en is deur 18de eeuse Italiaanse skrywers
   gebruik. Die term is vir die eerste keer in Engels gebruik in George
   Peacock se 1816 vertaling van Lacroix se Differensiaal- en
   Integraalanalise.^[8]^[9]^[10]

   Alexis Clairaut was die eerste om die uitbreiding van poolkoördinate na
   drie dimensies oorweeg^[11], terwyl Leonhard Euler dit ontwikkel het.

[wysig] Uitstip van punte met poolkoördinate

   Die punte (3,60°) en (4,210°)
   Die punte (3,60°) en (4,210°)

   Soos in ander tweedimensionele koördinatestelsels is daar twee
   poolkoördinate: r (die radiale koördinaat) en θ (die hoekkoördinaat,
   poolhoek of asimuthoek, soms voorgestel deur φ of t). Die r-koördinaat
   verteenwoordig die radiale afstand van die pool af, en die θ-koördinaat
   die antiklokgewyse (linksom) hoek van die 0° straal (soms die poolas
   genoem), wat as die positiewe x-as op die Cartesiese koördinaatvlak
   bekend staan.^[1]

   Byvoorbeeld, die poolkoördinate (3,60°) sal afgestip word as 'n punt 3
   eenhede van die pool op die 60° straal. Die koördinate (−3,240°) sal
   ook as die punt afgestip word omdat die negatiewe radiale afstand as 'n
   positiewe afstand op die oorstaande straal gemeet word
   (240° ; 180° = 60°).

   Een belangrike aspek van die poolkoördinatestelsel wat nie in die
   Cartesiese koördinatestelsel is nie is die vermoeë om 'n enkele punt
   met oneindig verkillende koördinate uit te druk. In die algemeen kan
   die punt (r, θ) uitgedruk word as (r, θ ± n×360°) of
   (r,  θ (2n + 1)180°), waar n enige heelgetal is.^[12] 'n Ander
   interessante feit oor die afstip van punte in poolkoördinate is dat
   indien die r-koördinaat van 'n punt 0 is, sal die punt by die pool
   geleë wees, ongeag van die θ-koördinaat.

[wysig] Gebruik van radiaalmeting

   Hoeke in poolnotasie word gewoonlik in of grade of radiale uitgedruk
   waar 2 rad = 360°. Die keuse hang hoofsaaklik van die konteks af.
   Navigasietoepassings gebruik grade terwyl sommige fisikatoepassings
   (spesifiek rotasie-meganika) radiaalmetings gebruik, gegrond op die
   verhouding van die radius van 'n sirkel tot die omtrek daarvan.^[13]

[wysig] Omskakeling tussen pool- en Cartesiese koördinate

   Diagram wat die verhouding tussen Cartesiese en poolkoördinate aandui
   Diagram wat die verhouding tussen Cartesiese en poolkoördinate aandui

   Die twee poolkoördinate r en θ kan na Cartesiese koördinate x en y
   omgeskakel word deur die trigonometriese funksies:

          x = r \cos \theta \,
          y = r \sin \theta \,

   terwyl die twee Cartesiese koördinate x en y na die poolkoördinate r
   omgeskakel kan word deur

          r = \sqrt{x^2 + y^2} \, (deur eenvoudig Pythagoras se stelling
          toe te pas).

   om die hoek koördinaat θ te bepaal moet die volgende twee gedagtes
   oorweeg word:
     * Vir r = 0, kan θ gestel word na enige reële waarde.
     * Vir r ≠ 0, om 'n unieke voorstelling vir θ te verkry, moet dit
       beperk word tot 'n interval met grootte 2π. Konvensionele keuses
       vir so 'n interval is [0, 2π) en (−π, π].

   Om θ in die interval [0, 2π) te verkry word die volgende gebruik
   (arctan of boogtan dui die inverse van die tangens funksie aan):

          \theta = \begin{cases} \arctan(\frac{y}{x}) & \mbox{as } x > 0
          \mbox{ en } y \ge 0\\ \arctan(\frac{y}{x}) + 2\pi & \mbox{as } x
          > 0 \mbox{ en } y < 0\\ \arctan(\frac{y}{x}) + \pi & \mbox{as }
          x < 0\\ \frac{\pi}{2} & \mbox{as } x = 0 \mbox{ en } y > 0\\
          \frac{3\pi}{2} & \mbox{as } x = 0 \mbox{ en } y < 0 \end{cases}

   Om θ in die interval (−π, π] te verkry kan die volgende gebruik
   word:^[14]

          \theta = \begin{cases} \arctan(\frac{y}{x}) & \mbox{as } x > 0\\
          \arctan(\frac{y}{x}) + \pi & \mbox{as } x < 0 \mbox{ en } y \ge
          0\\ \arctan(\frac{y}{x}) - \pi & \mbox{as } x < 0 \mbox{ en } y
          < 0\\ \frac{\pi}{2} & \mbox{as } x = 0 \mbox{ en } y > 0\\
          -\frac{\pi}{2} & \mbox{as } x = 0 \mbox{ en } y < 0 \end{cases}

   'n Mens kan dit vermy om tred te hou met teller en noemer deur die
   atan2 funksie te gebruik wat aparte argumente vir die teller en noemer
   is.

[wysig] Poolvergelykings

   Die vergelyking van 'n algebraïese kromme uitgedruk in poolkoördinate
   staan bekend as 'n poolvergelyking, en word gewoonlik geskryf met r as
   'n funksie van θ.

   Poolvergelykings kan verskillende grade van simmetrie vertoon. As
   r(-θ) = r(θ) sal die kurwe simmetries om die horisontale (0°/180°)
   straal wees; as r(π−θ) = r(θ) sal dit simmetries om die vertikale
   (90°/270°) straal wees; as r(θ−α) = r(θ) sal dit rotasioneel simmetries
   α° antikloksgewys om die pool wees.

[wysig] Sirkel

   'n Sirkel met die vergelyking r(θ) = 1.
   'n Sirkel met die vergelyking r(θ) = 1.

   Die algemene vergelyking vir enige sirkel met 'n middelpunt by (r[0], )
   en radius a is

          r^2 - 2 r r_0 \cos(\theta - \varphi) + r_0^2 = a^2

   Dit kan op verskeie maniere vereenvoudig word om ooreen te kom met meer
   spesifieke gevalle, soos die vergelyking

          r(\theta)=a \,

   vir 'n sirkel met 'n middelpunt by die pool en 'n radius a.^[15]

[wysig] Lyn

   Radiale lyne (die wat deur die pool loop) word voorgestel deur die
   vergelyking

          \theta = \varphi \, ,

   waar φ die hoogtehoek (elevasiehoek) van die lyn is; dit wil sê \varphi
   = \arctan(m) met m die helling van die lyn in die Cartesiese
   koördinatestelsel.

   Enige lyn wat nie deur die pool gaan nie is reghoekig tot 'n radiale
   lyn.^[16] Die lyn wat die lyn θ = φ reghoekig kruis by die punt (r[0],φ
   ) het die vergelyking

          r(\theta) = {r_0}\sec(\theta-\varphi) \, .

[wysig] Poolroos

   'n Poolroos met vergelyking r(θ) = 2 sin 4θ .
   'n Poolroos met vergelyking r(θ) = 2 sin 4θ .

   'n Poolroos is 'n beroemde wiskundige kromme wat soos 'n blom met
   kroonblare lyk, en wat slegs as 'n poolvergelyking uitgedruk kan word.
   Dit word beskryf deur die vergelykings

          r(\theta) = a \cos(k\theta) \, of
          r(\theta) = a \sin(k\theta) \,

   As k 'n heelgetal is sal die vergelykings 'n k-blaar roos produseer as
   k onewe is, of 'n 2k-blaar roos as k ewe is. As k nie 'n heelgetal is
   nie word 'n skyf gevorm, aangesien die aantal blare ook nie 'n
   heelgetal is nie. Let daarop dat dit met die vergelykings onmoontlik is
   om 'n roos te maak met 2 meer as 'n veelvoud van 4 (2, 6, 10, ens.)
   blare. Die veranderlike a verteenwoordig die lengte van die blare van
   die roos.

[wysig] Archimedesspiraal

   Een arm van die Archimedesspiraal met die vergelyking r(θ) = θ vir
   0 < θ < 6.
   Een arm van die Archimedesspiraal met die vergelyking r(θ) = θ vir
   0 < θ < 6.

   Die Archimedesspiraal is 'n beroemde spriraal wat deur Archimedes
   ontdek is wat ook slegs deur 'n poolvergelyking uitgedruk kan word. Dit
   word uitgedruk deur die vergelyking:

          r(\theta) = a+b\theta \, .

   Verandering van die parameter a sal die spiraal draai, terwyl b die
   afstand tussen die arms beheer, wat altyd konstant is. Die
   Archimedesspiraal het twee arms, een vir θ > 0 en een vir θ < 0. Die
   twee arms is glad verbind by die pool. Die spieëlbeeld van een arm oor
   die 90°/270°-lyn sal die ander arm lewer.

[wysig] Keëlsnitte

   Ellips, wat die semi-latus rectum vertoon
   Ellips, wat die semi-latus rectum vertoon

   Keëlsnitte word uitgedruk deur die vergelyking

          r = {l\over (1 + e \cos \theta)}

   waar l die semi-latus rectum is en e die eksentrisiteit is.

   As e < 1 definieer die vergelyking 'n ellips, as e = 1 definieer dit 'n
   parabool en as e > 1 definieer 'n hiperbool.

[wysig] Ander krommes

   As gevolg van die sirkulêre basis van die koördinatestelsel is dit baie
   eenvoudiger om sekere krommes deur 'n vergelyking in poolkoördinate
   eerder as in Cartesiese vorm uit te druk. Onder die krommes tel
   lemniskaat, limaçons, en kardioïde.

[wysig] Komplekse getalle

   'n Illustrasie van 'n komplekse getal z afgeteken op die komplekse vlak
   'n Illustrasie van 'n komplekse getal z afgeteken op die komplekse vlak
   'n Illustrasie van 'n komplekse getal afgeteken op die komplekse vlak
   deur van Euler se formule gebruik te maak
   'n Illustrasie van 'n komplekse getal afgeteken op die komplekse vlak
   deur van Euler se formule gebruik te maak

   Komplekse getalle, geskryf in reghoekige vorm as a + bi, kan ook op
   twee verskillende maniere in poolvorm uitgedruk word:
    1. r(\cos\theta+i\sin\theta) \, , afgekort r \mbox{ cis } \theta \,
    2. r e^{i\theta} \,

   wat beide ekwivalent is volgens Euler se formule.^[17] Om tussen
   reghoekige en poolkomplekse getalle om te skakel word die volgende
   omskakelingsformules gebruik:

          a = r \cos \theta \,
          b = r \sin \theta \,
          en daarom r = \sqrt{a^2 + b^2} \,

   Vermenigvuldiging, deling, en magsverheffing, en die bepaling van
   wortels van komplekse getalle is dit baie makliker om poolkomplekse
   getalle te gebruik as reghoekige komplekse getalle. In afgekorte vorm:
     * Vermenigvuldiging:

                (r \mbox{ cis } \theta) * (R \mbox{ cis } \varphi) = rR
                \mbox{ cis } (\theta+\varphi) \,

     * Deling:

                \frac{r \mbox{ cis } \theta}{R \mbox{ cis } \varphi} =
                \frac{r}{R} \mbox{ cis } (\theta-\varphi) \,

     * Magsverheffing (De Moivre se formule):

                (r \mbox{ cis } \theta)^n = r^n \mbox{ cis } (n\theta) \,

[wysig] Analise

   Analise kan op vergelykings wat in poolkoördinate uitgedruk is toegepas
   word.^[18]^[19]

   Die hoekkoördinaat θ word in hierdie afdeling deurgans in radiale
   uitgedruk.

[wysig] Differensiasie

   Ons het die volgende formules:

          r \tfrac{\partial}{\partial r}= x \tfrac{\partial}{\partial x} +
          y \tfrac{\partial}{\partial y} \,
          \tfrac{\partial}{\partial \theta} = -y \tfrac{\partial}{\partial
          x} + x \tfrac{\partial}{\partial y} .

   Om die Cartesiese helling van die raaklyn aan die poolkromme r(θ) by
   enige gewe punt te verkry word die punt eers as 'n stel parametriese
   vergelykings geskryf.

          x=r(\theta)\cos\theta \,

          y=r(\theta)\sin\theta \,

   Differensiasie van beide vergelykings met betrekking tot θ lewer

          \frac{dx}{d\theta}=r'(\theta)\cos\theta-r(\theta)\sin\theta \,

          \frac{dy}{d\theta}=r'(\theta)\sin\theta+r(\theta)\cos\theta \,

   Deur die tweede vergelyking deur die eerste te deel word die Cartesiese
   helling van die raaklyn tot die kromme by punt (r, r(θ)) verkry:

          \frac{dy}{dx}=\frac{r'(\theta)\sin\theta+r(\theta)\cos\theta}{r'
          (\theta)\cos\theta-r(\theta)\sin\theta}

[wysig] Intergraalanalise

   Die integrasie oor gebied R word begrens deur die kromme r(θ) en die
   strale θ = a en θ = b.
   Die integrasie oor gebied R word begrens deur die kromme r(θ) en die
   strale θ = a en θ = b.

   Laat R die gebied aandui ingesluit deur r(θ) en die strale θ = a en θ =
   b, waar 0 < b − a < 2π. Dan is die oppervlak van R

          \frac12\int_a^b r(\theta)^2\, d\theta.

   Die gebied R word benader deur n sektore (hier, n = 5).
   Die gebied R word benader deur n sektore (hier, n = 5).

   Hierdie resultaat kan as volg gevind word. Eers word die interval
   [a, b] verdeel in n subintervalle, waar n 'n arbitrêre positiewe
   heelgetal is. Dus Δθ, die lengte van elke subinterval, is gelyk aan
   b − a (die totale lengte van die interval), gedeel deur n, die aantal
   subintervalle. Vir elke subinterval i = 1, 2, …, n, laat θ[i] die
   middelpunt van die subinterval wees, en konstrueer 'n sektor met die
   middelpunt by die pool, radius r(θ[i]), sentrale hoek Δθ en booglengte
   r(\theta_i)\Delta\theta\, . Die oppervlak van elke gekonstrueerde
   sektor is dus gelyk aan \tfrac12r(\theta_i)^2\Delta\theta . Gevolglik
   is die totale oppervlak van al die sektore

          \sum_{i=1}^n \tfrac12r(\theta_i)^2\,\Delta\theta.

   Soos die aantal subintervalle n vermeerder word, word die benadering
   van die oppervlak al hoe beter. In die limiet soos n → ∞, word die som
   die Riemann som vir die bostaande integraal.

[wysig] Veralgemening

   Deur Cartesiese koördinate te gebruik kan 'n infinitesimale oppervlak
   element bereken word as dA = dx dy. Die substitusie reël vir
   vermenigvuldiging stel dat, wanneer ander koördinate gebruik word, die
   Jacobiaanse determinant van die koördinateomskakelingformule oorweeg
   moet word:

          J = \det\frac{\partial(x,y)}{\partial(r,\theta)}
          =\begin{vmatrix} \frac{\partial x}{\partial r} & \frac{\partial
          x}{\partial \theta} \\ \frac{\partial y}{\partial r} &
          \frac{\partial y}{\partial \theta} \end{vmatrix}
          =\begin{vmatrix} \cos\theta & -r\sin\theta \\ \sin\theta &
          r\cos\theta \end{vmatrix} =r\cos^2\theta + r\sin^2\theta = r.

   Gevolglik kan 'n oppervlak element in poolkördinate geskryf word as

          dA = J\,dr\,d\theta = r\,dr\,d\theta.

   Nou, 'n funksie wat in poolkoördinate gegee word kan as volg
   geïntegreer word:

          \iint_R f(r,\theta) \, dA = \int_a^b \int_0^{r(\theta)}
          f(r,\theta)\,r\,dr\,d\theta.

   Hier is R dieselfde gebied as hier bo, naamlik, die gebied ingesluit
   deur 'n kromme r(θ) en die strale θ = a en θ = b.

   Die formule vir die oppervlak van R word verkry deur f identies gelyk
   aan 1 te neem. 'n Meer verrassende toepassing van hierdie resultaat gee
   die Gauss integraal

          \int_{-\infty}^\infty e^{-x^2} \, dx = \sqrt\pi.

[wysig] Vektoranalise

   Analise kan toegepas word op uitdrukkings in poolkoördinate. Laat
   \mathbf{r} die posisievektor (r\cos(\theta),r\sin(\theta))\, wees, met
   r en θ wat afhang van tyd t, laat \hat{\mathbf{r}} 'n eenheidsvektor in
   die regting \mathbf{r} wees en \hat{\boldsymbol\theta} 'n
   eenheidsvektor reghoekig tot \mathbf{r} . Die eerste een tweede
   afgeleides van posisie is

          \frac{d\mathbf{r}}{dt} = \dot r\hat{\mathbf{r}} +
          r\dot\theta\hat{\boldsymbol\theta}, .
          \frac{d^2\mathbf{r}}{dt^2} = (\ddot r -
          r\dot\theta^2)\hat{\mathbf{r}} + (r\ddot\theta + 2\dot r
          \dot\theta)\hat{\boldsymbol\theta}.

   Laat \mathbf{A} die oppervlakte wees gevee deur 'n lyn wat die fokus
   met 'n punt op die kromme verbind. In die limiet is d\mathbf{A} helfte
   van die oppervlak van die parallelogram gevorm deur \mathbf{r} en
   d\mathbf{r} ,

          dA = \begin{matrix}\frac{1}{2}\end{matrix} |\mathbf{r} \times
          d\mathbf{r}| ,

   en die totale oppervlak sal die integraal van d\mathbf{A} met
   betrekking tot tyd wees.

[wysig] Drie dimensies

   Die poolkoördinatestelsel word deur twee verskillende
   koördinatestelsels na drie dimensies uitgebrei, die silindriese en
   sferiese koördinatestelsels.

[wysig] Silindriese koördinate

   'n Punt afgestip met silindriese koördinate
   'n Punt afgestip met silindriese koördinate

   Die silindriese koördinatestelsel is 'n koördinatestelsel wat die
   tweedimensionele poolkoördinatestelsel uitbrei na drie dimensies deur
   'n derde koördinaat by te voeg wat die hoogte van enige punt bo die
   vlak aandui, soortgelyk aan die manier waarop die Cartesiese
   koördinatestelsel na drie dimensies uitgebrei word. Die derde dimensie
   word gewoonlik deur h voorgestel wat die drie koördinate (r, θ, h)
   lewer.

   Die drie silindriese koördinate kan na Cartesiese koördinate omgeskakel
   word deur

          {x}={r} \,\cos\theta
          {y}={r} \, \sin\theta
          {z}={h} \,

[wysig] Sferiese koördinate

   'n Punt afgestip deur middel van sferiese koördinate
   'n Punt afgestip deur middel van sferiese koördinate

   Poolkoördinate kan ook na drie dimensies uitgebrei word deur die
   sferiese koördinatestelsel. In die koördinatestelsel word 'n punt
   afgestip deur die koördinate (ρ, φ, θ) waar ρ afstand van die pool is,
   φ die hoek van die z-as (bekend as die die Engels: colatitude of zenith
   en gemeet van 0 tot 180°) en θ die hoek van die x-s (soos in die
   poolkoördinatestelsel). Die sferiese koördinatestelsel soortgelyk aan
   die breedtegraad en lengtegraad stelsel wat op die aarde gebruik word,
   met die breedtegraaddie komplement van φ, wat bepaal word deur δ = 90°
   − φ, en die lengtegraad gemeet word deur l = θ − 180°. ^[20]

   Die drie sferiese koördinate word omgekakels na Cartesiese koördinate
   deur

          x =\rho \, \sin\phi \, \cos\theta
          y =\rho \, \sin\phi \, \sin\theta
          z =\rho \, \cos\phi

[wysig] Toepassings

   Poolkoördinate is tweedimensioneel en kan dus slegs gebruik word waar
   punte op 'n enkele tweedimensionele vlak lê. Poolkoördinate is veral
   geskik in gevalle waar die verskynsel wat beskryf word inherent verband
   hou met die lengte en rigting van 'n sentrale punt. Elementêre
   poolkoördinaatvergelyking kan by voorbeeld krommes soos die
   Archimedesspiraal beskryf terwyl die ekwivalente vergelyking in
   Cartesiese koördinate heelwat meer ingewikkeld sou wees. Verder word
   baie fisiese verskynsels, soos die wat bemoei is met liggame wat om 'n
   sentrale punt beweeg of waar verskynsels hulle oorsprong by 'n sentrale
   punt het, kan baie eenvoudiger en op meer intuïtiewe wyse gemodelleer
   wanneer poolkoördinate gebruik word. Die aanvanklike rede vir die
   invoer van die poolkoördinatestelsel was om die studie van sirkulêre en
   orbitale beweging moontlik te maak

[wysig] Posisie en navigasie

   Poolkoördinate word baiekeer in navigasie gebruik aangesien die
   bestemming en bewegingsrigting as 'n hoek en die afstand van voorwerp
   wat beskou word gegee kan word. Vliegtuie gebruik byvoorbeeld 'n effens
   aangepaste weergawe van die poolkoördinatestelsel vir navigasie. In die
   stelsel, wat gewoonlik vir enige vorm van navigasie gebruik word, word
   die 0° straal gewoonlik 360 genoem, en word die hoek in kloksgewyse
   rigting gemeet eerder as in die teenkloksgewyse rigting wat in die
   wiskundige stelsel gebruik word. 360 kom ooreen met Noord, terwyl 90,
   180, en 270 onderskeidelik met Oos, Suid, en Wes, ooreenkom.^[21] Dus
   sal 'n vliegtuig wat teen 5 seemyl oosvlieg teen 5 eenhede in rigting
   90 (lees niner-zero lugverkeerbeheer) wees.^[22]

[wysig] Modellering

   Stelsel wat radiale simmetrie vertoon vorm 'n natuurlike
   toepassingsveld vir die poolkoördinatestelsel, met die middelpunt wat
   as die pool dien. 'n Goeie voorbeeld van die gebruik is die
   grondwatervloeivergelyking wanneer toegepas op radiaal simmetriese
   putte. Stelsels met 'n radiale krag is ook goeie kandidate vir die
   gebruik van die poolkoördinatestelsel. Dit sluit in gravitasievelde,
   wat die omgekeerde-vierkantwet gehoorsaam, sowel as stelsels met
   puntbronne soos radio antennes.

   Radiaal asimmetriese stelsels kan ook met poolkoördinate gemodelleer.
   'n Mikrofoon se opvangspatroon illustreer byvoorbeeld die eweredige
   reaksie tot 'n inkomende klank uit enige gegewe rigting, en die patrone
   kan voorgestel word as polêre krommes. Die kromme van 'n standaard
   kardioïedmikrofoon, die mees algemene eenrigtingmikrofoon, kan
   voorgestel word as r = .5 + .5 sin θ.^[23]

[wysig] Kepler se wette van planetêre beweging

   Kepler se tweede wet
   Kepler se tweede wet

   Poolkoördinate is 'n natuurlike omgewing vir die uitdruk van Kepler se
   wette van planetêre beweging. Kepler se eerste wet stel dat die
   wentelbaan van 'n planeet om 'n ster 'n ellips vorm met een fokus by
   die middelpunt van die massamiddelpunt van die stelsel. Bogenoemde
   vergelyking kan gebruik word om die ellips voor te stel. Kepler se
   tweede wet, die wet van gelyke oppervlaktes stel dat 'n lyn wat 'n
   planeet en sy ster verbind gelyke oppervlaktes vee tydens die gelyke
   tydintervalle, dit wil sê d\mathbf{A}\over dt is konstant. Die
   vergelykings kan afgelei word van Newton se wette van beweging.

[wysig] Verwysings

    1. ^ ^1,0 ^1,1 Brown, Richard G. (1997). Andrew M. Gleason: Advanced
       Mathematics: Precalculus with Discrete Mathematics and Data
       Analysis. Evanston, Illinois: McDougal Littell. ISBN
       0-395-77114-5.
    2. ^ Encyclopaedia of Mathematics, Polar coordinates, besoek op 24
       Februarie 2008
    3. ^ Encyclopaedia of Mathematics, Orthogonal system, besoek op 24
       Februarie 2008
    4. ^ Friendly, Michael. "Milestones in the History of Thematic
       Cartography, Statistical Graphics, and Data Visualization." URL
       besoek op 2006-09-10.
    5. ^ ^5,0 ^5,1 The MacTutor History of Mathematics archive: Coolidge's
       Origin of Polar Coordinates
    6. ^ Coolidge, Julian (1952). "The Origin of Polar Coordinates".
       American Mathematical Monthly 59: 78-85.
    7. ^ ^7,0 ^7,1 CB Boyer, Newton as an Originator of Polar Coördinates,
       The American Mathematical Monthly, Vol. 56, No. 2 (Feb., 1949), pp.
       73-78
    8. ^ Klaasen, Daniel. Historical Topics for the Mathematical
       Classroom.
    9. ^ Miller, Jeff. "Earliest Known Uses of Some of the Words of
       Mathematics." URL besoek op 2006-09-10.
   10. ^ Smith, David Eugene (1925). History of Mathematics, Vol II.
       Boston: Ginn and Co., 324.
   11. ^ Coolidge haal hom as volg aan: "A l'égard des courbes á double
       courbure, dont les coordonnes partent d'un point, ou dont les
       coordonnées représentent des lignes courbes, elles demandent une
       méthode particuliere, et peuvent fournier le sujet d'un autre
       Traité que je compte donner au public." (Wat betref 'n kromme met
       dubbele kromming, waarvan die koördinate die kromminglyne
       verteenwoordig, dit vereis 'n spesifieke metode, en kan die
       onderwerp van 'n ander verhandeling wees wat ek beplan om openbaar
       te maak). Die aanhaling is uit Clairaut, Recherches sur les courbes
       B double courbure, Parys, 1731, laaste bladsy van die Inleiding. Hy
       het egter sover bekend nooit voortgegaan met die openbaar maak van
       die gedagte nie.
   12. ^ "Polar Coordinates and Graphing." (PDF) 2006-04-13. URL besoek op
       2006-09-22.
   13. ^ (2005) Principles of Physics. Brooks/ColeThomson Learning. ISBN
       0-534-49143-X.
   14. ^ Torrence, Bruce Follett; Eve Torrence (1999). The Student's
       Introduction to Mathematica®. Cambridge University Press. ISBN
       0521594618.
   15. ^ "Polar coordinates." URL besoek op 2006-05-25.
   16. ^ Ward, Robert L.. "Analytic Geometry: Polar Coordinates." URL
       besoek op 2006-05-25.
   17. ^ Smith, Julius O. (2003). “Euler's Identity”, Mathematics of the
       Discrete Fourier Transform (DFT). W3K Publishing. ISBN
       0-9745607-0-7. Besoek op 2006-09-22.
   18. ^ Husch, Lawrence S.. "Areas Bounded by Polar Curves." URL besoek
       op 2006-11-25.
   19. ^ Lawrence S. Husch. "Tangent Lines to Polar Graphs." URL besoek op
       2006-11-25.
   20. ^ Wattenberg, Frank (1997). "Spherical Coordinates." URL besoek op
       2006-09-16.
   21. ^ Santhi, Sumrit. "Aircraft Navigation System." URL besoek op
       2006-11-26.
   22. ^ "Emergency Procedures." URL besoek op 2007-01-15.
   23. ^ Eargle, John (2005). Handbook of Recording Engineering, Fourth
       Edition, Springer. ISBN 0387284702.


   Hierdie artikel is gekies as 'n voorbladartikel. Klik gerus hier vir
   meer inligting.

   Kategorie: Koördinatestelsels

