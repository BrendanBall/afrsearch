Pools


   Pools is 'n lid van die Wes-Slawiese taalgroep. Dit word deur ongeveer
   50 miljoen mense, vernaamlik in Pole, maar ook in die naburige gebiede
   in die aangrensende lande, gepraat.

   Pools is 'n deur immigrante ingevoerde taal in lande soos die Verenigde
   Koninkryk, die Verenigde State, Australië en nog talle van andere lande
   wat ook Suid-Afrika insluit. Spore van Pools kan so ver terug as die
   12de eeu gevind word, maar die moderne letterkundetaal dateer uit die
   16de eeu, gebaseer op die dialek wat in die omgewing rond de stad
   Poznań.

   Pools is nou verwant aan Tsjeggies, Slowaaks en Sorbies. Dit word in
   die Latynse alfabet geskryf met behulp van die volgende diakritiese
   tekens:

          ą  ć  ę  ł  ń  ś  ó  ź  ż

   Daarby word met ą en ę nasale klinkers voorgestel, die ć, ń, ś, ź stel
   gepalataliseerde medeklinkers voor. Die ł word as die Engelse w
   uitgespreek, terwyl die Poolse w ongeveer die waarde van die Afrikaanse
   of Nederlandse v of f het.

   Pools het weinig dialekte. Na die gedwonge verskuiwing van Pole na 1945
   uit oostelike dele wat nou in Litaue, Wit-Rusland en die Oekraïne lê,
   het baie streeksvariante verdwyn. Afwykende streekstale is byvoorbeeld
   Kasjoebies (ten weste van Gdańsk) en die taal van die góraly in die
   Podhale.

[wysig] Kenmerke

   Pools het sewe naamvalle. Naas die nominatief (1ste naamval), genitief
   (2de naamval), datief (3de naamval) en akkusatief (4de naamval) bestaan
   ook nog die instrumentalis en de lokatief. Die vokatief, 'n
   aanspreekvorm, is die sewende naamval, maar word nie veel gebruik nie.
   Pools het, anders as die Germaanse en Romaanse tale geen lidwoorde nie.
   Omdat selfstandige en byvoeglike naamwoorde sterk vervoeg word is dit
   ook nie nodig nie.

   Werkwoorde is besonder lastig. Vir elke werkwoord is 'n perfekte vorm
   en 'n imperfekte vorm. Czytać = om te lees, imperfek. Czytam list
   (imperfek) = Ek is besig om 'n brief te lees) Przeczytam list (perfek)
   = Ek lees 'n brief .

   Die Poolse taal behoort tot die Indo-Europese taal groep. 'n
   Verwantskap met Germaanse tale soos Afrikaans kan gesien word in woorde
   soos jeden, dwa, trzy (een, twee, drie). Daar is ook ander wat bekend
   lyk soos: On stoi = Hy staan. Ty jesteś = jy is. Maar die meeste woorde
   is vir ons onherkenbaar.

   In die handel en die amptenary is baie woorde uit Duits ooorgeneem:
   handlowy = byvoeglike naamwoord uit die handel; ratusz = raadhuis;
   burmistrz = burgemeester; dach = dak; szuflada = (skuif)lade; buchalter
   = boekhouer. Teenwoordig kom ook andere woorde in Pools tereg. Ouere
   woorde sluit in 'uniwersytet' of 'profesor'. Moderne woorde is e-mail,
   komputer. Maar ' n selfoon heet meestal komórka ('letterlike vertaling
   van selfoon), 'n kar 'n samochód (letterlike vertaling van automobiel),
   en die aapstert of @-teken małpa (letterlik apie).

[wysig] Eksterne skakels

     * Poolsetaal.pagina.nl - Pools bij Startpagina.nl (Nederlands)

   Wikipedia
   Sien gerus Wikipedia se uitgawe in Pools

    Indo-Europese tale: Satem-tale: Slawiese tale
                 Wes-Slawiese tale:
    Kasjoebies | Polabies | Pools | Slowaaks | Sorbies | Rusyn (Rusnak) |
                                 Tsjeggies
                 Oos-Slawiese tale:
            Oekraïens | Russies | Rusyn (Roeteens) | Wit-Russies
                 Suid-Slawiese tale:
      Bulgaars | Macedonies | Kerkslawies | Sloweens | Serwo-Kroaties
                        (Bosnies, Kroaties, Serwies)

   Kategorieë: Natuurlike taal • Pole • Wes-Slawiese taal

