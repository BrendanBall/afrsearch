Pornografie


   'n Pornografie-akteur kry aanwysings by die regisseur van 'n
   porno-fliek wat in 2004 in München, Duitsland, verfilm is.
   'n Pornografie-akteur kry aanwysings by die regisseur van 'n
   porno-fliek wat in 2004 in München, Duitsland, verfilm is.

   Pornografie, wat soms verkort word tot porn of porno, is in sy breedste
   omskrywing die eksplisiete voorstelling van die menslike liggaam of
   seksuele aktiwiteit met die doel om die kyker seksueel te stimuleer of
   prikkel.

   Dit is soortgelyk aan erotika, wat kuns van 'n erotiese aard is, maar
   waarvan die hoofdoel nie is om te stimuleer nie, maar eerder die kuns
   op sigself. Die laaste paar dekades vandaf veral die dekade nó 1970,
   het 'n reusebedryf rondom pronografie ontstaan weens die verskyning van
   eers video- en toe DVD-tegnologie en die internet wat pronografie binne
   maklike bereik van enigeen met die nodige toerusting geplaas het. 'n
   Ander faktor wat tot die oplewing in die vervaardiging en verspreiding
   van pornografie gelei het, is 'n meer verdraagsame houding van die
   samelewing en die gepaardgaande verslapping in wetgewing wat die
   verspreiding en besit daarvan reël.

   Soos erotika, kan pornografie in verskeie vorme voorkom. Dit sluit
   onder meer tydskrifte, foto's, beeldhouwerk, animasie, skilderye,
   klankopnames, rolprente, video's en DVD's in. Wanneer seksdade egter
   voor 'n gehoor opgevoer word, is dit nie pornografie nie, want die term
   verwys juis na die uitbeelding van die daad, en nie die daad self nie.

[wysig] Besware

   Ondanks die omvang van die pornografiebedryf wêreldwyd, is die besware
   daarteen legio. Feministe kla dat dit lei tot die objektivering van die
   vrou, waar vroue gesien word as objekte vir die uitbuiting deur mans,
   pleks van mense met gevoelens en ander behoeftes, buiten net om mans se
   geslagsdrif te bevredig. Godsdienstige groepe maak beswaar teen die
   uitbeelding van geslagsomgang buite die verband van die huwelik. Uit 'n
   sielkundige oogpunt word daarop gewys dat dit die gebruikers van
   pornografie leer dat seks iets is wat jy na willekeur kan aan- en
   afskakel, sonder om emosioneel betrokke te raak en sonder om iets van
   jouself te gee. Pornografie kan ook, so word daar beweer, tot
   onrealistiese verwagtinge lei en mense miderwaardig laat voel wanneer
   hulle nie aan die standaarde van die pornografie-akteurs voldoen nie.
   Dit kan ook na bewering lei tot 'n afname in die gehalte van 'n mens se
   sekslewe, wanneer gebruikers eerder pornografie ter stimulering gebruik
   as die ware Jakob.

[wysig] Voordele

   Die besware teen pornogarfie weeg op die oog af baie swaarder as die
   voordele. Van die voordele, in 'n era van seksueel oordraagbare siektes
   soos MIV/vigs, is dat dit "veiliger" is as ware seksuele kontak. Maar
   wanneer beskerming gebruik word tydens die geslagsdaad, hou selfs dié
   agrument nie steek nie.
   Kategorieë: Seks • Pornografie

