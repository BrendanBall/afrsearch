Potchefstroom


                                                            Potchefstroom
                                                   Vlag van Potchefstroom
                                             Land:             Suid-Afrika
                                        Provinsie:                Noordwes
                                       Koördinate:      26°42' S, 27°05' O
                                        Gestig in:                    1838
                                      Oppervlakte:               2 573 km²
                                        Bevolking:           129,324(2007)
                               Bevolkingsdigtheid:                 - / km²
                                           Hoogte:                      --
                                     Burgemeester:                   (ANC)
                                       Skakelkode:                     018

   Potchefstroom is 'n stad in die Noordwes-provinsie van Suid-Afrika. Dit
   was die oudste dorp in die ou Transvaal-provinsie. Dit is in November
   1838 deur Voortrekkerleier Hendrik Potgieter aan die oewers van die
   Mooirivier gestig. Die stad staan ook as die "Stad van Deskundigheid"
   bekend. Dit beslaan 2 573 km² en het 128 000 inwoners (munisipaliteit
   2001). Dit is 'n handel- en nywerheidsentrum vir die omliggende land-
   en mynboustreek. Potchefstroom is 120 km Wes-Suidwes van Johannesburg.
   Daar is tans 'n poging om deur die munisipale regering om die dorp se
   naam na Tlokwe te verander, maar baie inwoners het in opstand gekom
   teen die besluit - hierdie opstand word deur die organisasie Aksie
   Potchefstroom gelei. Die stadsraad staan wel as Tlokwe plaaslike
   munisipaliteit bekend.

   Inhoud

        * 1 Universiteit
        * 2 JOOL
        * 3 Aardklop
        * 4 Eksterne Skakels

[wysig] Universiteit

   Beeld:Hoofgebou van Potchefstroomkampus,Noordwes-Universiteit.jpg
   Hoofgebou van Potchefstroomkampus

   Potchefstroom is 'n groot akademiese dorp. Die Teologiese Skool van die
   Gereformeerde Kerke in Suid-Afrika, wat in 1869 op Burgersdorp gestig
   is, is in 1905 na Potchefstroom verskuif. In 1919 het "Het
   Potchefstroom Universiteitskollege voor Christelike Hooger Onderwijs"
   ontstaan uit die Literariese Departement van die Teologiese Skool. In
   1951 is die PUK erken as ‘n selfstandige universiteit wat bekend sou
   staan as die Potchefstroomse Universiteit vir Christelike Hoër Onderwys
   (PU vir CHO).

   Die PU vir CHO het in 2004 met die University of the Northwest in
   Mafikeng saamgesmelt om die Noordwes-Universiteit te word en sou
   voortaan bekend staan as die Potchefstroomkampus van die
   Noordwes-Universiteit. Hierdie multikampus en multidiverse universiteit
   het tot stand gekom nadat die regering verreikende veranderings in
   tersiëre onderwys aangebring het en wetgewing deurgevoer het wat die
   aantal tersiêre inrigtings in die land verminder het. Dit het die einde
   van die Christelike inslag van die universiteit beteken.

   Die Potchefstroomkampus het 33 000 studente.

   Die universititeit met sy groot aantal studente speel 'n belangrike rol
   in die dorp en gee aan Potchefstroom sy universiteitsdorp-karakter.

[wysig] JOOL

   Dit is 'n optog ten bate van liefdadigheid waar al die eerstejaars van
   die Potchefstroomkampus van die Noordwes-Universiteit, in hul koshuis
   verband, deur die strate van die dorp loop met vlotte wat hul gebou en
   versier het.

[wysig] Aardklop

   Die Aardklop Nasionale Kunstefees word jaarliks in September in
   Potchefstroom aangebied.

[wysig] Eksterne Skakels

     * Potchefstroom
     * Aardklop Nasionale Kunstefees
     * Die Gereformeerde Kerke in Suid-Afrika
     * Noordwes-Universiteit
     * Potchefstroomkampus van die Noordwes-Universiteit

   Kategorieë: Noordwes • Dorpe in Suid-Afrika

