Pous


   Vlag van die Vatikaan
   Vlag van die Vatikaan

   Die benaming pous kom van die Latynse: papa, wat op sy beurt ontleen is
   aan die Klassieke-Grieks: πάππας pappas en beteken letterlik "vader".
   Dit is die offisiële titel van die hoof van die Rooms-Katolieke Kerk.

   Inhoud

        * 1 Inleiding
        * 2 Titulatuur
        * 3 Simbole
        * 4 Die funksies van die Pous
        * 5 Die verkiesing van ‘n pous: die Konklaaf
        * 6 Interessante brokkies
        * 7 Sien ook
        * 8 Nota
        * 9 Eksterne skakels

[wysig] Inleiding

   Die pous is volgens die Katolieke Kerk die regmatige opvolger van
   Petrus, en daarmee die leier van die hele Christelike Kerk wêreldwyd.
   Dit word egter ontken deur die kerke wat ontstaan het uit die
   reformasie (soos lutheranisme, calvinisme, presbiterianisme ens.),
   asook deur die Koptiese Kerke in Egipte en Ethiopië, die Ortodokse
   Kerke in Oos-Europa en Griekeland, en Nestoriaanse en Armeense Kerke in
   die Midde Ooste. Die pous word deur die Katolieke gesien as dissipel
   van Christus en eerste leier van die Kerk, as die plaasbekleder (nie
   plaasvervanger nie) van Christus op aarde. Die woord plaasvervanger
   suggereer ‘n gelykskakeling met Christus, wat nie die bedoeling is nie.
   Die pous "beklee" slegs die plek van Christus.

   Hy verenig in sy persoon die hoogste geestelike mag, d.w.s. die hoogste
   leergesag, asook die opperste wetgewende en regterlike mag. Tog is sy
   mag nie uniek in die Kerk nie, want die biskoppe het belangrike
   beslissingsmag, in groot mate onafhanklik van die pouslike gesag. Die
   huidige pous is sedert 19 April 2005 die Duitser Joseph Ratzinger
   oftewel Pous Benedictus XVI.

   Ook die Koptiese kerk in Egipte het ‘n pous. In die Koptiese kerk is
   die pous die opvolger van die evangelis Markus. Die huidige Koptiese
   pous is Shenouda III.

   Sowel die Koptiese as die Rooms-Katolieke pous het hulle oorsprong in
   die vroeëre christelike funksie van patriarg (aartsvader).

[wysig] Titulatuur

   Die pous is die Heilige Stoel, biskop van Rome, aartsbiskop van die
   Romeinse kerkprovinsie, primaat van Italië, Pontifex Maximus en
   soewerein vors oor die staat Vatikaanstad. Pous Benedictus XVI het
   besluit om die titel Patriarg van die Weste nie meer te gebruik nie,
   hoewel sy voorgangers dit wel gebruik het.

[wysig] Simbole

   Die uiterlike tekens van sy amp, wat volgens die tradisie teruggaan na
   die oudste Romeinse gebruike, is die wit toga, soms gekombineer met ‘n
   rooi mantel, die kruisstaf en die pontifikale vissersring. Vroeër is
   ook die tiara of driekroon, die draagstoel, die troon en die baldakyn
   gebruik. Die laaste drie is deur Pous Paulus VI in die sestiger jare
   van die 20e eeu afgeskaf. Die tiara stam eintlik uit ‘n
   voor-christelike Persiese tradisie. In die 9e eeu het pouse vir die
   eerste keer ‘n tiara gedra en wel met één kroon. Onder Bonifatius VIII
   is ‘n tweede en onder Benedictus XII ‘n derde kroon bygevoeg. Paulus VI
   het - as simbool - sy tiara ten gunste van die armes van Rome afgelê.
   Daarna het geen pous die tiara laat opsit by sy kroning nie. Teoreties
   kan ‘n pous sy amp na eie keuse neerlê, maar sedert 1294 het geen enkel
   pous afgetree nie. Hulle beklee volgens tradisie die amp tot hulle
   dood.

   Die staat Vatikaanstad herberg nog steeds die beroemde Switserse wag,
   ‘n milisie wat tans naas ‘n seremoniële funksie ook dien as lyfwag en
   paleiswag. Vir die verdediging van die voormalige Kerkelike Staat was
   daar vroeër nog ‘n normale leër, sowel as enkele kleiner korpse vir
   spesifieke take.

[wysig] Die funksies van die Pous

   Die pous is eerstens die 'opperherder' van die Katolieke Kerk en het as
   sodanig ‘n saambindende, bysturende en leidende funksie oor sy 'kudde'.
   By dispute oor geloofskwessies het hy die laaste en beslissende woord.
   Teenswoordig probeer die pous antwoorde vind op die baie vrae wat
   voorkom onder lidmate as reaksie op die grotendeels ontkerklikte
   moderne wêreld. In vroeër eeue het die pous baie invloed op die rigting
   van die Westerse beskawing gehad, maar dit het sterk verminder na die
   reformasie toe die grootste deel van Noord en Wes Europa hulle nie meer
   aan die uitsprake van die pous gebind geag het nie.

   Verder het die pous ‘n aantal funksies wat in aard en omvang nogal van
   mekaar verskil. Tot die volledige titulatuur van die pous behoort tot
   op hede: plaasbekleder van Jesus Christus, opvolger van Petrus,
   opperherder van die universele kerk, patriarg van die Weste, primaat
   van Italië, aartsbiskop en metropoliet van die Romeinse kerkprovinsie,
   biskop van Rome, soewerein van die staat Vatikaanstad. Wêreldlike en
   kerklike, lokale of regionale en universele bevoegdhede loop
   deurmekaar.

[wysig] Die verkiesing van ‘n pous: die Konklaaf

   Na die dood van die pous is die Heilige Stoel vakant; die periode
   waarin daar nie ‘n pous is nie, word sedes vacatio genoem. Dit begin
   met die novemdiales. Binne 15 tot 20 dae vergader die kardinale in Rome
   vir die hou van ‘n konklaaf (= agter slot). ‘n Minimum van 120
   kardinale jonger as 80 jaar word vereis vir ’n wettige konklaaf. ‘n
   Konklaaf word in die geheim gehou en daarom word die kardinale, totdat
   ‘n nuwe pous gekies is, van die buitewêreld afgesluit. In alle
   waarskynlikheid word één van die kardinale wat aanwesig is in die
   Sixtynse Kapel as pous gekies (maar teoreties kan elke gedoopte
   katolieke man gekies word, op voorwaarde dat hy dadelik na die
   aanvaarding van die verkiesing tot biskop gewy word).

   Die kandidaat moet in beginsel met ‘n tweederde meerderheid verkies
   word. Die kollege van kardinale kan egter, na 30 stemrondes sonder
   resultaat, besluit om die pous met ‘n gewone meerderheid te verkies.
   Die kardinaal-deken (voorsitter) of (as hy verkies is die oudste
   kardinaal) vra dan aan die verkose kardinaal:

          "Aanvaar U?"

   Vanaf die oomblik dat die kardinaal wat verkies is, ‘n bevestigende
   antwoord gee, besit hy die mag van Biskop van Rome. Daarna vra die
   Kardinaal aan die nuwe Pous:

          “Hoe wil U genoem word?“

   Die pous kies dan sy nuwe naam. Die orige kardinale wens die nuwe pous
   geluk en hy word na die Saal van Trane geneem, waar hy sy nuwe wit toga
   kry. Vervolgens word hy op die balkon van die Sint Pieterskerk aan die
   wagtende menigte voorgestel.

   Die kardinaal-protodiaken verkondig op die balkon van die Sint
   Pieterskerk:

          Annuncio vobis gaudium magnum; Habemus Papam!
          Eminentissimum ac reverendissimum Dominum,
          Dominum [voornaam],
          Sanctæ Romanæ Ecclesiæ Cardinalem [familienaam],
          Qui sibi nomen imposuit [pousnaam].

   (Vertaling: "Ek verkondig u met groot vreugde; ons het ‘n Pous: die
   mees eminente en mees hoogwaarde heer, die heer [naam], kardinaal van
   die Heilige Roomse Kerk, [familienaam], wat die naam [pousnaam]
   aangeneem het." )

   Die nuwe pous spreek daarna ‘n paar woorde en gee dan vir die eerste
   keer die apostoliese seën Urbi et Orbi. Die hele prosedure vir die
   verkiesing van ‘n pous is noukeurig vasgelê in die Apostoliese
   Konstitusie Universi Dominici Gregis.

[wysig] Interessante brokkies

     * Volgens die Annuario Pontificio, die offisiële jaarboek van die
       Vatikaan, is Pous Benedictus XVI wat op 19 April 2005 verkies is,
       die 264ste opvolger van die apostel Petrus.
     * Die laaste nie-Europese pous was Pous Gregorius III (731-741). Hy
       was ‘n Siriër.
     * Die naam wat die meeste deur pouse gekies is, is Johannes (23
       keer), gevolg deur Gregorius (16 keer) en Benedictus (16 keer)
     * Van die pouse waarvan die leeftyd bekend is, was Pous Celestinus
       III (1191-1198) die oudste toe hy verkies is. Hy was toe 86 jaar.
       Pous Agatho sou in 681 op 104-jarige leeftyd pous geword het en tot
       107 pous gebly het, maar daar is onvoldoende bewys daarvoor.
     * Pous Leo X was die jongste toe hy op 37-jarige leeftyd verkies is.
       (weereens van die pouse van wie die geboortedatum bekend is).
     * Die pontifikaat van Pous Pius IX het 31 jaar, 7 maande en 16 dae
       (1846-1878) geduur. Hy is daarmee die langs regerende pous van
       almal (Petrus uitgesonder).
     * Die kortste pontifikaat staan op naam van Pous Urbanus VII (1590),
       met slegs twaalf dae.
     * Adriaan Boeyens (2 Maart 1459 – 14 September 1523) uit Utrecht was
       die enigste Nederlandse Pous, Adrianus VI. Omdat Utrecht en die
       Nederlande destyds deel was van die Heilige Romeinse Ryk reken die
       Duitsers hom ook as Duitse pous. Hy is ook die enigste Pous wat sy
       eie naam gehou het as pousnaam.

[wysig] Sien ook

     * Lys van pouse
     * Teenpous
     * Tiara - myter - flabellum - Sedia Gestatoria - Pousmobiel

[wysig] Nota

     * Hierdie artikel is 'n vertaling van die Nederlandse Wikipedia
       artikel, "Paus".

[wysig] Eksterne skakels

     * Die amptelike webwerf van die Vatikaan
     * Inligting oor die Rooms-Katolieke kerk en die Katolieke geloof (In
       Nederlands).

   Pouse van die Rooms-Katolieke Kerk

   Petrus - Linus - Anacletus I - Clemens I - Evaristus - Alexander I -
   Sixtus I - Telesforus - Higinus - Pius I - Anicetus - Soter - Eleuterus
   - Victor I - Zefirinus - Callixtus I - Urbanus I - Pontianus - Anterus
   - Fabianus - Cornelius - Lucius I - Stefanus I - Sixtus II - Dionisius
   - Felix I - Eutichianus - Gajus - Marcellinus - Marcellus I - Eusebius
   - Miltiades - Silvester I - Markus - Julius I - Liberius - Damasus I -
   Siricius - Anastasius I - Innocentius I - Zosimus - Bonifatius I -
   Celestinus I - Sixtus III - Leo I - Hilarius - Simplicius - Felix III -
   Gelasius I - Anastasius II - Simmachus - Hormisdas - Johannes I - Felix
   IV - Bonifatius II - Johannes II - Agapetus I - Silverius - Vigilius -
   Pelagius I - Johannes III - Benedictus I - Pelagius II - Gregorius I -
   Sabinianus - Bonifatius III - Bonifatius IV - Deusdedit - Bonifatius V
   - Honorius I - Severinus - Johannes IV - Theodorus I - Martinus I -
   Eugenius I - Vitalianus - Adeodatus - Donus - Agato - Leo II -
   Benedictus II - Johannes V - Konon - Sergius I - Johannes VI - Johannes
   VII - Sisinnius - Konstantyn - Gregorius II - Gregorius III - Sagarias
   - Stefanus II (III) - Paulus I - Stefanus III (IV) - Adrianus I - Leo
   III - Stefanus IV (V) - Paschalis I - Eugenius II - Valentinus -
   Gregorius IV - Sergius II - Leo IV - Benedictus III - Nicolaas I -
   Adrianus II - Johannes VIII - Marinus I - Adrianus III - Stefanus V
   (VI) - Formosus - Bonifatius VI - Stefanus VI (VII) - Romanus -
   Theodorus II - Johannes IX - Benedictus IV - Leo V - Sergius III -
   Anastasius III - Lando - Johannes X - Leo VI - Stefanus VII (VIII) -
   Johannes XI - Leo VII - Stefanus VIII (IX) - Marinus II - Agapetus II -
   Johannes XII - Leo VIII - Benedictus V - Johannes XIII - Benedictus VI
   - Benedictus VII - Johannes XIV - Johannes XV - Gregorius V - Silvester
   II - Johannes XVII - Johannes XVIII - Sergius IV - Benedictus VIII -
   Johannes XIX - Benedictus IX - Silvester III - Benedictus IX -
   Gregorius VI - Clemens II - Benedictus IX - Damasus II - Leo IX -
   Victor II - Stefanus IX - Nicolaas II - Alexander II - Gregorius VII -
   Victor III - Urbanus II - Paschalis II - Gelasius II - Callixtus II -
   Honorius II - Innocentius II - Celestinus II - Lucius II - Eugenius III
   - Anastasius IV - Adrianus IV - Alexander III - Lucius III - Urbanus
   III - Gregorius VIII - Clemens III - Celestinus III - Innocentius III -
   Honorius III - Gregorius IX - Celestinus IV - Innocentius IV -
   Alexander IV - Urbanus IV - Clemens IV - Gregorius X - Innocentius V -
   Adrianus V - Johannes XXI - Nicolaas III - Martinus IV - Honorius IV -
   Nicolaas IV - Celestinus V - Bonifatius VIII - Benedictus XI - Clemens
   V - Johannes XXII - Benedictus XII - Clemens VI - Innocentius VI -
   Urbanus V - Gregorius XI - Urbanus VI - Bonifatius IX - Innocentius VII
   - Gregorius XII - Martinus V - Eugenius IV - Nicolaas V - Callixtus III
   - Pius II - Paulus II - Sixtus IV - Innocentius VIII - Alexander VI -
   Pius III - Julius II - Leo X - Adrianus VI - Clemens VII - Paulus III -
   Julius III - Marcellus II - Paulus IV - Pius IV - Pius V - Gregorius
   XIII - Sixtus V - Urbanus VII - Gregorius XIV - Innocentius IX -
   Clemens VIII - Leo XI - Paulus V - Gregorius XV - Urbanus VIII -
   Innocentius X - Alexander VII - Clemens IX - Clemens X - Innocentius XI
   - Alexander VIII - Innocentius XII - Clemens XI - Innocentius XIII -
   Benedictus XIII - Clemens XII - Benedictus XIV - Clemens XIII - Clemens
   XIV - Pius VI - Pius VII - Leo XII - Pius VIII - Gregorius XVI - Pius
   IX - Leo XIII - Pius X - Benedictus XV - Pius XI - Pius XII - Johannes
   XXIII - Paulus VI - Johannes Paulus I - Johannes Paulus II - Benedictus
   XVI

   Teenpouse

   Hippolitus – Novatianus – Felix II – Ursinus – Eulalius – Laurentius –
   Dioscurus – Eugenius I - Theodorus II – Paschalis I – Theofilactus -
   Konstantyn II – Philippus – Johannes – Anastasius – Christoforus –
   Bonifatius VII – Donus II - Johannes XVI – Gregorius – Silvester III –
   Benedictus X – Honorius II – Clemens III – Theodoricus – Albertus –
   Silvester IV – Gregorius VIII – Celestinus II – Anacletus II – Victor
   IV – Paschalis III – Callixtus III – Innocentius III – Nicolaas V –
   Clemens VII – Benedictus XIII – Alexander V – Johannes XXIII – Clemens
   VIII – Benedictus XIV – Felix V

   Kategorieë: Pouse • Staatshoofde • Titels

