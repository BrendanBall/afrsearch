Pous Leo I


   Pous Leo I
   Pous Leo I

   Leo I was die 45ste pous van die Rooms-Katolieke Kerk.

   Inhoud

        * 1 Biografie
        * 2 Pontifikaat
        * 3 Verering
        * 4 Verwysings
        * 5 Eksterne Skakels
        * 6 Nota
        * 7 Opvolging

[wysig] Biografie

   Pous Leo I die Grote is gebore in Toskanië seun van Quintianus. As
   pouslike diplomaat was hy betrokke by die stryd oor die patriargaat van
   Jerusalem. Hy het ook bemiddel in die stryd tussen Aetius en Albinus,
   twee magtige kerkleiers in Gallië. Op 29 September 440 word hy unaniem
   verkies tot opvolger van Pous Sixtus III en regeer tot sy dood op 10
   November 461. Hy word opgevolg deur Pous Hilarius. Die naam ‘Leo’
   beteken 'Leeu'.

[wysig] Pontifikaat

   Tydens Leo I se pontifikaat word die Manigiste deur die Vandale na Rome
   verdryf. Die pous tree streng teen hulle op en op 19 Junie 445 word die
   Manigiste deur die keiser verbied. Leo I tree ook op teen die Pelagiane
   van die bisdom Aquileia sowel as die Priscillianisme in Spanje. Aan
   biskop Turrubius van Astorga stuur hy 'n brief met duidelike opdragte
   hoe om met die Priscillianisme te handel.

   Die pous bemoei hom ook met die rivaliteit tussen die Oos-Romeinse Ryk
   en die Wes-Romeinse Ryk. In 445 volg Dioscurus vir Cyrillus op as
   patriarg van Alexandrië. Leo I oortuig die nuwe patriarg om Rome te
   volg omdat die evangelis Markus wat die Alexandrynse kerk gestig het,
   'n volgeling van die apostel Petrus was.

   Die magstryd in Gallië gee aan Leo I nog 'n manier om sy mag te
   versterk. Pous Zosimus het Patroclus die mag oor die hele provinsie
   gegee. Die posisie is versterk deur Patroclus se opvolger Hilarius.
   Celidonius van Besançon dien hieroor 'n klag in. Die pous vra keiser
   Valentianus III om hulp en op 6 Junie 445 skryf die keiser 'n dekreet
   waarin die pous die hoogste mag in die kerk gegee word en elke
   obstruksie daarvan as verraad beskou word. Die pous verdeel die mag van
   Hilarius na sy dood tussen Ravennus van Vienne en Celidonius van Arles.

   Die Tome is 'n belangrike brief oor die chistologie wat Leo I aan die
   patriarg Flavianus van Konstantinopel gerig het op 13 Junie 449. Dit is
   aan Flavianus gegee tydens die Roverssinode in Efese. Die sinode het
   dit geïgnoreer en Flavianus en Eutiches, ouderling van Konstantinopel
   weggestuur. Leo organiseer 'n sinode in Rome waar hy al die besluite
   van die Roverssinode nietig verklaar en Eutiches as ketter en Manigis
   veroordeel. Met die dood van keiser Theodosius II, die daaropvolgende
   magsverskuiwing in die Oos-Romeinse Ryk en die aanstelling van
   Anatolius as patriarg van Konstantinopel word die Tome skielik baie
   gelees.

   Met die inval van Attila die Hun in 452 besoek Leo hom in sy kamp by
   die Gardameer en daar word deur sommiges (soos die "Liber
   Pontificalis") beweer dat hy Attila oorhaal om Rome nie te plunder nie.
   Die bewering word deur ander betwyfel. Attila het in noordwestelike
   rigting via die Karawanke na Pannonië vertrek. Leo kon egter nie die
   Vandale onder leiding van Geiserik se verowering van Rome in 455 keer
   nie.

[wysig] Verering

   "Ontmoeting tussen Leo die Grote en Attila"
   "Ontmoeting tussen Leo die Grote en Attila"

   Pous Leo I word in die Rooms-Katolieke Kerk, die Ortodokse Kerk, die
   Evangeliese Kerk en die Anglikaanse Kerk as heilige vereer. Sy feesdag
   is op 10 November, behalwe in die Ortodokse Kerk waar dit op 18
   Februarie gevier word. Pous Leo I word dikwels afgebeeld met 'n draak
   en is die beskermheilige van sangers, musikante en orreliste.

[wysig] Verwysings

     * Davis, R. (2001) Book of the Pontiffs (English Translation of the
       Liber Pontificalis) Liverpool University Press. ISBN 0-85323-545-7

[wysig] Eksterne Skakels

     * BBKL Inskrywing (met Literatuurverwysings) in die
       Biographisch-Bibliographisches Kirchenlexikon (Duits)
     * Ekumeniese Heiligesleksikon
     * CE Inskrywing in die Catholic Encyclopedia (Engels)

[wysig] Nota

   Saamgestel uit die Nederlandse, Engelse, Duitse en Franse wikipedia.

[wysig] Opvolging

   Vooraf gegaan deur:
   Sixtus III         Pous (Pontifex Maximus)
                      440 – 461              Opgevolg deur:
                                             Hilarius

   Pouse van die Rooms-Katolieke Kerk

   Petrus - Linus - Anacletus I - Clemens I - Evaristus - Alexander I -
   Sixtus I - Telesforus - Higinus - Pius I - Anicetus - Soter - Eleuterus
   - Victor I - Zefirinus - Callixtus I - Urbanus I - Pontianus - Anterus
   - Fabianus - Cornelius - Lucius I - Stefanus I - Sixtus II - Dionisius
   - Felix I - Eutichianus - Gajus - Marcellinus - Marcellus I - Eusebius
   - Miltiades - Silvester I - Markus - Julius I - Liberius - Damasus I -
   Siricius - Anastasius I - Innocentius I - Zosimus - Bonifatius I -
   Celestinus I - Sixtus III - Leo I - Hilarius - Simplicius - Felix III -
   Gelasius I - Anastasius II - Simmachus - Hormisdas - Johannes I - Felix
   IV - Bonifatius II - Johannes II - Agapetus I - Silverius - Vigilius -
   Pelagius I - Johannes III - Benedictus I - Pelagius II - Gregorius I -
   Sabinianus - Bonifatius III - Bonifatius IV - Deusdedit - Bonifatius V
   - Honorius I - Severinus - Johannes IV - Theodorus I - Martinus I -
   Eugenius I - Vitalianus - Adeodatus - Donus - Agato - Leo II -
   Benedictus II - Johannes V - Konon - Sergius I - Johannes VI - Johannes
   VII - Sisinnius - Konstantyn - Gregorius II - Gregorius III - Sagarias
   - Stefanus II (III) - Paulus I - Stefanus III (IV) - Adrianus I - Leo
   III - Stefanus IV (V) - Paschalis I - Eugenius II - Valentinus -
   Gregorius IV - Sergius II - Leo IV - Benedictus III - Nicolaas I -
   Adrianus II - Johannes VIII - Marinus I - Adrianus III - Stefanus V
   (VI) - Formosus - Bonifatius VI - Stefanus VI (VII) - Romanus -
   Theodorus II - Johannes IX - Benedictus IV - Leo V - Sergius III -
   Anastasius III - Lando - Johannes X - Leo VI - Stefanus VII (VIII) -
   Johannes XI - Leo VII - Stefanus VIII (IX) - Marinus II - Agapetus II -
   Johannes XII - Leo VIII - Benedictus V - Johannes XIII - Benedictus VI
   - Benedictus VII - Johannes XIV - Johannes XV - Gregorius V - Silvester
   II - Johannes XVII - Johannes XVIII - Sergius IV - Benedictus VIII -
   Johannes XIX - Benedictus IX - Silvester III - Benedictus IX -
   Gregorius VI - Clemens II - Benedictus IX - Damasus II - Leo IX -
   Victor II - Stefanus IX - Nicolaas II - Alexander II - Gregorius VII -
   Victor III - Urbanus II - Paschalis II - Gelasius II - Callixtus II -
   Honorius II - Innocentius II - Celestinus II - Lucius II - Eugenius III
   - Anastasius IV - Adrianus IV - Alexander III - Lucius III - Urbanus
   III - Gregorius VIII - Clemens III - Celestinus III - Innocentius III -
   Honorius III - Gregorius IX - Celestinus IV - Innocentius IV -
   Alexander IV - Urbanus IV - Clemens IV - Gregorius X - Innocentius V -
   Adrianus V - Johannes XXI - Nicolaas III - Martinus IV - Honorius IV -
   Nicolaas IV - Celestinus V - Bonifatius VIII - Benedictus XI - Clemens
   V - Johannes XXII - Benedictus XII - Clemens VI - Innocentius VI -
   Urbanus V - Gregorius XI - Urbanus VI - Bonifatius IX - Innocentius VII
   - Gregorius XII - Martinus V - Eugenius IV - Nicolaas V - Callixtus III
   - Pius II - Paulus II - Sixtus IV - Innocentius VIII - Alexander VI -
   Pius III - Julius II - Leo X - Adrianus VI - Clemens VII - Paulus III -
   Julius III - Marcellus II - Paulus IV - Pius IV - Pius V - Gregorius
   XIII - Sixtus V - Urbanus VII - Gregorius XIV - Innocentius IX -
   Clemens VIII - Leo XI - Paulus V - Gregorius XV - Urbanus VIII -
   Innocentius X - Alexander VII - Clemens IX - Clemens X - Innocentius XI
   - Alexander VIII - Innocentius XII - Clemens XI - Innocentius XIII -
   Benedictus XIII - Clemens XII - Benedictus XIV - Clemens XIII - Clemens
   XIV - Pius VI - Pius VII - Leo XII - Pius VIII - Gregorius XVI - Pius
   IX - Leo XIII - Pius X - Benedictus XV - Pius XI - Pius XII - Johannes
   XXIII - Paulus VI - Johannes Paulus I - Johannes Paulus II - Benedictus
   XVI

   Teenpouse

   Hippolitus – Novatianus – Felix II – Ursinus – Eulalius – Laurentius –
   Dioscurus – Eugenius I - Theodorus II – Paschalis I – Theofilactus -
   Konstantyn II – Philippus – Johannes – Anastasius – Christoforus –
   Bonifatius VII – Donus II - Johannes XVI – Gregorius – Silvester III –
   Benedictus X – Honorius II – Clemens III – Theodoricus – Albertus –
   Silvester IV – Gregorius VIII – Celestinus II – Anacletus II – Victor
   IV – Paschalis III – Callixtus III – Innocentius III – Nicolaas V –
   Clemens VII – Benedictus XIII – Alexander V – Johannes XXIII – Clemens
   VIII – Benedictus XIV – Felix V

   Kategorieë: Pouse • Heiliges in die christendom

