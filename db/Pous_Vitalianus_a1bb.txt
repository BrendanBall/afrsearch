Pous Vitalianus


            Pous Vitalianus
   Image:Pope Vitalian.jpg
   Pontifikaat begin  30 Julie 657
   Pontifikaat eindig 27 Januarie 672
       Voorganger     Eugenius I
        Opvolger      Adeodatus
         Gebore       ±600
                      Segni, Lazio
         Sterf        27 Januarie 672
                      Rome, Italië

   Vitalianus was die 76ste pous van die Rooms-Katolieke Kerk.

   Inhoud

        * 1 Biografie
        * 2 Pontifikaat
             + 2.1 Die probleem met Monotelitisme
             + 2.2 Betrekkinge met Engeland
             + 2.3 Ravenna
             + 2.4 Outoriteit oor die Oosterse Kerk
             + 2.5 Orrelmusiek
        * 3 Verering
        * 4 Bibliografie
        * 5 Eksterne Skakels
        * 6 Verwysings
        * 7 Nota
        * 8 Opvolging

[wysig] Biografie

   Pous Vitalianus is gebore in Segni, Lazio die seun van Anastasius. Op
   30 Julie 657 volg hy Pous Eugenius I op en regeer tot sy dood op 27
   Januarie 672. Hy word opgevolg deur Pous Adeodatus. Die naam
   ‘Vitalianus’ beteken 'lewenslustige' in Latyn.

[wysig] Pontifikaat

   Na die dood van Pous Eugenius I, op die 2de of 3de Junie 657, word
   Vitalianus gekies as sy opvolger en gekroon op 30 Julie.^[1]

[wysig] Die probleem met Monotelitisme

   Nes sy voorganger Eugenius, het Vitalianus probeer om betrekkinge met
   Konstantinopel te herstel deur toenadering te soek na die Bisantynse
   keiser Konstans II (641-668) en voorbereidings te tref om die probleem
   van Monotelitisme te besleg. Hy stuur briewe oor sy verkiesing aan die
   keiser en die patriarg Petrus van Konstantinopel wat Monotelitisme
   gesteun het. Die keiser het die voorrang van die Kerk van Rome bevestig
   en 'n kodeks van die evangelies, ryklik versier met 'n goue omslag met
   edelstene, as 'n blyk van waardering na Rome gestuur.^[2]

   Patriarg Petrus het ook 'n antwoord gestuur, maar hy bly niksseggend
   oor Monotelitisme (wat hy gesteun het). In sy brief laat hy die indruk
   dat hy met die pous saamstem oor die ortodokse Katolieke geloof.
   Sodoende is betrekkinge tussen Rome en Konstantinopel herstel, maar
   onderlinge verskille oor Monotelitisme het bly betstaan. Vitalianus se
   naam is in die diptiek van die Bisantynse Kerk opgeneem; die enigste
   naam van 'n pous tussen die van Pous Honorius I en die sesde Ekumeniese
   konsilie (680 – 681).^[3]

   Die insluiting van Vitalianus se naam is deur sommiges gesien as te
   tegemoedkomend aan kettery.^[4]

   Vitalianus bewys gasvryheid teenoor Konstans, toe die keiser in 633 na
   Rome kom, waar hy twaalf dae bly tydens sy opmars teen die Lombarde. Op
   5 Julie 633 ontmoet die pous en die geestelikes die keiser by die sesde
   mylpaal en vergesel hom na die Sint Pieterskerk. Die keiser gee hulle
   geskenke. Die volgende dag het Konstans in vol ornaat na die Sint
   Peterskerk gegaan en 'n goue pallium geskenk. Hy woon ook die mis by
   wat deur die pous opgedra word. Die keiser het saam met die pous gaan
   eet op die volgende Saterdag en van die pous afskeid geneem na die mis
   op Sondag. Tydens sy vertrek uit Rome het Konstans 'n groot aantal
   brons kunswerke gesteel waaronder brons dakteëls van die Partenon wat
   in 'n Christelike kerk omskep was.^[5]

   Konstans het vervolgens Sisilië aangeval, die bevolking verdruk en is
   deur 'n sluipmoordenaar om die lewe gebring in Sirakuse in 668.
   Vitalianus steun Konstans se seun Konstantyn IV teen 'n troonrower en
   help hom om gekroon te word. Omdat Konstantyn nie gewillig was om die
   Monotelitistiese dekreet van sy vader (die Typus) te steun nie, het
   Vitalianus probeer om Konstantyn oor te haal na die ortodokse siening.
   Dit het egter nie gewerk nie en die Monotelitistiese patriarg Theodorus
   het Vitalianus se naam van die diptiek laat verwyder. Eers met die
   sesde Ekumeniese konsilie toe Monotelitisme finaal onderdruk is, is
   Vitalianus se naam teruggeplaas in die diptiek van die Bisantynse
   Kerk.^[6]

[wysig] Betrekkinge met Engeland

   Pous Vitalianus het betrekkinge met Engeland suksesvol verbeter. Die
   adel en die geestelikheid was daar verdeel oor verskeie kerklike sake.
   Tydens die sinode van Streaneshalch, het koning King Oswy van
   Northumberland Rome se praktyke oor Paasfees en die vorm van die
   geestelikes se tonsuur aanvaar. Saam met koning Egbert van Kent, stuur
   hy die priester Wighard na Rome, om gewy te word na die dood van
   aartsbiskop Deusdedit van Kantelberg in 664, maar Wighard stef in Rome
   aan die pes.^[7]

   Vitalianus skryf aan koning Oswy en beloof om so gou as moontlik 'n
   geskikte biskop na Engeland te stuur. Hadrianus, ab van 'n abdy in
   Napels, is gekies, maar hy vind homself onwaardig om biskop te word. Hy
   stel die hooggeleerde monnik Theodorus van Tarsus voor. Theodorus kon
   beide Grieks en Latyn verstaan en word as aartsbiskop van Kantelberg
   gewy op 26 Maart 668. Saam met ab Hadrianus het Theodorus na Engeland
   gegaan en is aanvaar as die hoof van die kerk in Engeland.^[8]

[wysig] Ravenna

   Die aartsbisdom van Ravenna was ondergeskik aan die pous. Aartsbiskop
   Maurus van Ravenna (648 – 671) wou graag onafhanklik wees. Toe pous
   Vitalianus hom gevra het om sy teologie te verdedig, het hy geweier en
   sy onafhanklikheid verklaar. Die pous het hom ge-ekskommunikeer, maar
   Maurus het hom nie daaraan gesteur nie en het self die pous
   ge-ekskommunikeer.^[9]

   Keiser Konstans II het die kant van die aartsbiskop gekies en 'n edik
   uitgevaardig waarin Ravenna uit die jurisdiksie van Rome gehaal is, en
   die aartsbiskop direk deur die keiser aangestel sou word. Maurus se
   opvolger, Reparatus, is op die manier aangestel. Die bedeling het
   gegeld tot die pontifikaat van Pous Leo II (682 – 683) toe keiser
   Konstantyn IV die edik herroep het en die bisdom van Ravenna weer
   ondergeskik aan die bisdom van Rome geword het.^[10]

[wysig] Outoriteit oor die Oosterse Kerk

   Vitalianus het sy outoriteit as die "pontifex maksimus" (hoofbiskop)
   oor die Oosterse Kerk afgedwing. Biskop Johannes van Lappa is afgesit
   deur 'n sinode onder die voorsitterskap van Metropoliet Paulus.
   Johannes het na die pous appelleer, maar word daardeur deur Paulus in
   die tronk gestop. Hy het egter ontsnap en na Rome gegaan. Pous
   Vitalianus het 'n sinode belê om die saak te ondersoek en hulle het
   Johannes onskuldig bevind. Pous Vitalianus het toe aan Paulus 'n brief
   geskrywe waarin hy aandring dat Johannes sy bisdom moet terugkry en ook
   die kloosters wat onwettig van hom afgeneem is. Te selfder tyd moet die
   Metropoliet ook twee diakens wat getrou het nadat hulle gewy is,
   afdank.^[11]

[wysig] Orrelmusiek

   Tradisioneel word geglo dat orrelmusiek tydens Vitalianus se
   pontifikaat ingevoer is.

[wysig] Verering

   Vitalianus word as heilige vereer in die Rooms-Katolieke en die
   Ortodokse Kerk en sy feesdag is 27 Januarie.

[wysig] Bibliografie

     * Davis, R. (2001) Book of the Pontiffs (English Translation of the
       Liber Pontificalis) Liverpool University Press. ISBN 0-85323-545-7
     * Duff, Eamon. Saints and Sinners: A History of the Popes, Yale
       University Press, 2001. pp 62–63. ISBN 0300091656
     * Maxwell-Stuart, P. G. Chronicle of the Popes: The Reign-by-Reign
       Record of the Papacy from St. Peter to the Present, Thames &
       Hudson, 2002, p. 47. ISBN 0500017980.

[wysig] Eksterne Skakels

     * CE Inskrywing in die Catholic Encyclopedia (Engels)

     * BBKL Inskrywing (met Literatuurverwysings) in die
       Biographisch-Bibliographisches Kirchenlexikon (Duits)

[wysig] Verwysings

    1. ^ Catholic Encyclopedia
    2. ^ Catholic Encyclopedia
    3. ^ Vitalian
    4. ^ the Popes
    5. ^ Catholic Encyclopedia
    6. ^ Catholic Encyclopedia
    7. ^ Vitalian
    8. ^ Vitalian
    9. ^ Catholic Encyclopedia
   10. ^ Catholic Encyclopedia
   11. ^ Vitalian

[wysig] Nota

   Saamgestel en vertaal uit die Nederlandse, Engelse, Duitse en Franse
   wikipedia. Hierdie artikel maak gebruik van feite en teks uit die 1911
   Encyclopædia Britannica. Die bron is in die publieke domein.

[wysig] Opvolging

   Vooraf gegaan deur:
   Eugenius I         Pous (Pontifex Maximus)
                      657 – 672              Opgevolg deur:
                                             Adeodatus

   Pouse van die Rooms-Katolieke Kerk

   Petrus - Linus - Anacletus I - Clemens I - Evaristus - Alexander I -
   Sixtus I - Telesforus - Higinus - Pius I - Anicetus - Soter - Eleuterus
   - Victor I - Zefirinus - Callixtus I - Urbanus I - Pontianus - Anterus
   - Fabianus - Cornelius - Lucius I - Stefanus I - Sixtus II - Dionisius
   - Felix I - Eutichianus - Gajus - Marcellinus - Marcellus I - Eusebius
   - Miltiades - Silvester I - Markus - Julius I - Liberius - Damasus I -
   Siricius - Anastasius I - Innocentius I - Zosimus - Bonifatius I -
   Celestinus I - Sixtus III - Leo I - Hilarius - Simplicius - Felix III -
   Gelasius I - Anastasius II - Simmachus - Hormisdas - Johannes I - Felix
   IV - Bonifatius II - Johannes II - Agapetus I - Silverius - Vigilius -
   Pelagius I - Johannes III - Benedictus I - Pelagius II - Gregorius I -
   Sabinianus - Bonifatius III - Bonifatius IV - Deusdedit - Bonifatius V
   - Honorius I - Severinus - Johannes IV - Theodorus I - Martinus I -
   Eugenius I - Vitalianus - Adeodatus - Donus - Agato - Leo II -
   Benedictus II - Johannes V - Konon - Sergius I - Johannes VI - Johannes
   VII - Sisinnius - Konstantyn - Gregorius II - Gregorius III - Sagarias
   - Stefanus II (III) - Paulus I - Stefanus III (IV) - Adrianus I - Leo
   III - Stefanus IV (V) - Paschalis I - Eugenius II - Valentinus -
   Gregorius IV - Sergius II - Leo IV - Benedictus III - Nicolaas I -
   Adrianus II - Johannes VIII - Marinus I - Adrianus III - Stefanus V
   (VI) - Formosus - Bonifatius VI - Stefanus VI (VII) - Romanus -
   Theodorus II - Johannes IX - Benedictus IV - Leo V - Sergius III -
   Anastasius III - Lando - Johannes X - Leo VI - Stefanus VII (VIII) -
   Johannes XI - Leo VII - Stefanus VIII (IX) - Marinus II - Agapetus II -
   Johannes XII - Leo VIII - Benedictus V - Johannes XIII - Benedictus VI
   - Benedictus VII - Johannes XIV - Johannes XV - Gregorius V - Silvester
   II - Johannes XVII - Johannes XVIII - Sergius IV - Benedictus VIII -
   Johannes XIX - Benedictus IX - Silvester III - Benedictus IX -
   Gregorius VI - Clemens II - Benedictus IX - Damasus II - Leo IX -
   Victor II - Stefanus IX - Nicolaas II - Alexander II - Gregorius VII -
   Victor III - Urbanus II - Paschalis II - Gelasius II - Callixtus II -
   Honorius II - Innocentius II - Celestinus II - Lucius II - Eugenius III
   - Anastasius IV - Adrianus IV - Alexander III - Lucius III - Urbanus
   III - Gregorius VIII - Clemens III - Celestinus III - Innocentius III -
   Honorius III - Gregorius IX - Celestinus IV - Innocentius IV -
   Alexander IV - Urbanus IV - Clemens IV - Gregorius X - Innocentius V -
   Adrianus V - Johannes XXI - Nicolaas III - Martinus IV - Honorius IV -
   Nicolaas IV - Celestinus V - Bonifatius VIII - Benedictus XI - Clemens
   V - Johannes XXII - Benedictus XII - Clemens VI - Innocentius VI -
   Urbanus V - Gregorius XI - Urbanus VI - Bonifatius IX - Innocentius VII
   - Gregorius XII - Martinus V - Eugenius IV - Nicolaas V - Callixtus III
   - Pius II - Paulus II - Sixtus IV - Innocentius VIII - Alexander VI -
   Pius III - Julius II - Leo X - Adrianus VI - Clemens VII - Paulus III -
   Julius III - Marcellus II - Paulus IV - Pius IV - Pius V - Gregorius
   XIII - Sixtus V - Urbanus VII - Gregorius XIV - Innocentius IX -
   Clemens VIII - Leo XI - Paulus V - Gregorius XV - Urbanus VIII -
   Innocentius X - Alexander VII - Clemens IX - Clemens X - Innocentius XI
   - Alexander VIII - Innocentius XII - Clemens XI - Innocentius XIII -
   Benedictus XIII - Clemens XII - Benedictus XIV - Clemens XIII - Clemens
   XIV - Pius VI - Pius VII - Leo XII - Pius VIII - Gregorius XVI - Pius
   IX - Leo XIII - Pius X - Benedictus XV - Pius XI - Pius XII - Johannes
   XXIII - Paulus VI - Johannes Paulus I - Johannes Paulus II - Benedictus
   XVI

   Teenpouse

   Hippolitus – Novatianus – Felix II – Ursinus – Eulalius – Laurentius –
   Dioscurus – Eugenius I - Theodorus II – Paschalis I – Theofilactus -
   Konstantyn II – Philippus – Johannes – Anastasius – Christoforus –
   Bonifatius VII – Donus II - Johannes XVI – Gregorius – Silvester III –
   Benedictus X – Honorius II – Clemens III – Theodoricus – Albertus –
   Silvester IV – Gregorius VIII – Celestinus II – Anacletus II – Victor
   IV – Paschalis III – Callixtus III – Innocentius III – Nicolaas V –
   Clemens VII – Benedictus XIII – Alexander V – Johannes XXIII – Clemens
   VIII – Benedictus XIV – Felix V

   Kategorieë: Pouse • Heiliges in die christendom

