Pow-wow


   Die groot intog van die 1983 Omaha Pow-wow
   Die groot intog van die 1983 Omaha Pow-wow

   'n Pow-wow (soms ook powwow, pow wow of pau wau genoem) is 'n
   vergadering van Noord-Amerika se Eerste Nasies (Indiane). Die term kom
   uit die Narragansett-taal en beteken in sy oorspronklike vorm powwaw
   letterlik "spirituele leier". Dit word deesdae gebruik om na enige
   vergadering van enige stam van die Eerste Nasies te verwys en kom soms
   ook in ouer Western-rolprente voor. In die algemene, veral Engelse,
   taalgebruik verwys die term na enige vergadering, spesifiek na 'n
   kongres of byeenkoms van invloedryke persone soos militêre offisiere.

   Die huidige pow-wow-vergaderings van Eerste Nasies-volke het 'n
   besondere karakter. Dit is 'n tipiese fees waar mense byeenkom om te
   dans, sing, te gesels en 'n groot partytjie te vier. Pow-wows word soms
   net op een dag met een sessie gevier en duur sowat vyf tot ses ure,
   maar daar is ook feeste wat oor drie dae met tussen een en drie sessies
   elk gehou word. Groot pow-wows of pow-wows wat vir 'n spesiale
   geleentheid gevier word duur soms 'n week lank.
   Wikimedia Commons Meer media omtrent hierdie onderwerp kan gevind word
                     onder die kategorie Pow Wows by die Wikimedia Commons.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Verenigde State van Amerika • Kanada • Saadjies

