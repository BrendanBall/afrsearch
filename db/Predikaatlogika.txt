Predikaatlogika


   Dikwels is dit nodig om die atomiese sinne verder te ontleed in die
   ekwivalent van naamwoorde en werkwoorde. So kan ons die individu
   Andries aandui met a, die eienskap of aksie "om te gaan" met G( ), en
   die sin "Andries gaan" met G(a). Ons noem a 'n objeksimbool of
   konstante en G( ) 'n eenledige predikaat- of relasiesimbool. Enige
   letters kan gebruik word. In die predikaatlogika sal ons ons eerste
   argument hierbo só skryf:
     * (1) G(a) Ú G(b)
     * (2) ¬G(a)
     * (3) G(b)

   Twee- en drieledige predikaatsimbole word gebruik om relasies tussen
   twee of drie objekte of individue uit te druk: P(a,b) kan beteken "a is
   groter as b"; en Q(a,b,c) kan beteken "a en b is onderskeidelik die pa
   en die ma van c".

   Verder het ons nog name, genoem veranderlikes, nodig. Hiervoor gebruik
   ons gewoonlik x,y,z,... en hulle verwys nie na 'n spesifieke objek nie,
   maar na enigeen van al die objekte of individue onder bespreking. Die
   simbole ("x) lees ons as "vir alle x (uit die besprekingsdomein) geld
   dat ..." en ($x) lees ons as "daar bestaan (in die besprekingsdomein
   ten minste een) x sodanig dat ...". Ons kan dus "Iemand is ryk" weergee
   as ($x)R(x), "Almal is siek" as ("x)S(x), en "Elkeen het 'n pa en 'n
   ma" as ("z)($x)($y)Q(x,y,z).

   Die predikaatlogika 'n baie beperkte uitdrukkingsvermoë in vergelyking
   met 'n natuurlike taal (soos Afrikaans of Zoeloe of Engels) Dit kan
   byvoorbeeld nie vrae of bevele of uitroepe weergee nie; kan alle
   wiskundige argumente (aksiomas, bewyse en stellings) daarin uitgedruk
   word. Dit speel ook 'n groot rol wanneer mens 'n rekenaar programmeer
   om te redeneer en 'n programmeertaal soos Prolog is daarop geskoei.
   Kategorie: Logika

