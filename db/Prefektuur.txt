Prefektuur


   Die Romeinse Ryk, met pretoriaanse prefekture aangedui, op die tydstip
   van Theodosius' I se dood 395.
   Die Romeinse Ryk, met pretoriaanse prefekture aangedui, op die tydstip
   van Theodosius' I se dood 395.

   'n Prefektuur is een van 'n aantal verskillende 'n administratiewe
   onderafdelings van 'n land wat histories in die Romeinse Ryk gebruik is
   en vandag in Frankryk, voormalige Franse kolonies, Italië, Brasilië en
   Griekeland gebruik word. In Frankryk verwys die term vandag gewoonlik
   na die administratiewe hoofstad van 'n département of 'n région
   (gewes). Dit is ook die Afrikaanse naam vir onderafdelings van Japan en
   Antieke en moderne Sjina.

   Inhoud

        * 1 Gebruik in die Romeinse Ryk
        * 2 Moderne Gebruik
             + 2.1 Frankryk
             + 2.2 Voormalige Franse kolonies in Afrika
             + 2.3 Italië
             + 2.4 Albanië
             + 2.5 Griekeland
             + 2.6 Brasilië
             + 2.7 Japan
             + 2.8 Sjina
        * 3 Verwysings

[wysig] Gebruik in die Romeinse Ryk

   Die Praetoriaanse Prefekture (Latyn: praefectura praetorio, Grieks:
   ἔπαρχότητα των πραιτωρίων of ὑπαρχία των πραιτωρίων) is in die
   laat-Romeinse Ryk ingevoer as die grootste administratiewe
   onderafdelings van die ryk. Dit het in die tydperk van die Tetrargie
   ontstaan. Elkeen van die vier heersers is verantwoordelikheid vir die
   administrasie van afsonderlike gebiede toegeken. 'n Praetoriaanse
   prefek is in elke gebied aangestel wat as stafhoof gedien het beide
   militêre en administratiewe magte.

   Onder Konstantyn die Grote is die amp verander tot 'n suiwer
   administratiewe amp onder die keiser.^[1] Na Konstantyn se dood in 337
   het sy drie seuns die Ryk tussen hulle verdeel en elkeen 'n
   praetoriaanse prefek aangestel in 'n verdeling wat geleidelik die
   permanente praetoriaanse prefekture sou word: die westelike prefektuur
   van Gallië (wat bestaan het uit die diosese Gallië, Hispanië en
   Brittanje), die sentrale prefektuur van Italië (wat bestaan het uit die
   diosese Italië, Afrika, en Pannonië, Dacië en Macedonië) en die
   prefektuur van die ooste (wat bestaan het uit die diosese Thracië,
   Asië, Pontus, Oriens, en Egipte). Die prefektuur van Illyricum (diosese
   van Pannonië, Dacia en Macedonië) in 356-357 het die Notitia dignitatum
   ("lys van ampte") prentjie voltooi.

   In die 4de eeu is die Wes-Romeinse Ryk deur die Germane oorval. Die
   Prefektuur van Italië is egter deur die Oosgotiese Koninkryk, wat
   steeds de jure deel van die Ryk was, in stand gehou. Die Oosgotiese
   Koning Theodorik die Grote het selfs die prefektuur van Gallië in die
   klein deel van Gallië wat hy in die 510's verower het hervestig. Na die
   herowering van Noord-Afrika deur die Oos-Romeinse Ryk tydens die
   Vandaalse Oorlog van 533-534, is die nuwe provinsies deur Justinianus
   in 'n nuwe prefektuur van Afrika georganiseer. Prefekture sou tot die
   middel van die 7de eeu in die Oostelike Ryk in stand gehou word toe die
   meeste van die oostelike provinsies aan die Moslem Oorwinnings verloor
   is en die Balkans aan Slawiese stamme.

[wysig] Moderne Gebruik

[wysig] Frankryk

   In Frankryk verwys 'n prefektuur (Frans: préfecture) na:
     * die Chef-lieu de département, die dorp of stad waarin die
       adminstarise van 'n département geleë is;
     * die Chef-lieu de région, die dorp of stad waarin die adminstrasie
       van 'n région geleë is;
     * die jurisduksie van 'n préfecture;
     * die amptelike woning van die Prefek.

   Die prefek is die enigste Franse hoë amptenaar waarvan die bestaan en
   rol in die grondwet vervat word. Artikel 72 van die Franse grondwet van
   4 Oktober 1958 stel dat die afgevaardigde van die regering belas is met
   die nasionale belang, adminstratiewe beheer en wetstoepassing.

   Die streeksadminsitrasie van die Franse staat word deur vier soorte
   entiteite behartig: die région, département, arrondissement, en zone de
   défense (verdedigingsone). 'n Prefek of sub-prefek staan in elke
   adminstartiewe entiteit aan die hoof van circonscription
   administrative. Daar is dus 96 metrolitaanse departementele prefekte en
   vier oorsese departementele prefekte, 22 metroplitaanse en vier oorsese
   préfectures de région (gewesprefekture), 326 metroploitaanse en 13
   oorsese sous-préfets d'arrondissements (arrondissement-sub-prefekte) en
   sewe préfets de zone, een vir elke verdedigingsone. In Parys is die
   préfet de la zone de défense die prefek van die polisie. ^[2]

[wysig] Voormalige Franse kolonies in Afrika

   'n Aantal Franssperekende lande in Afrika gebruik prefekture op
   verskillende maniere, of het dit op 'n stadium gebruik.
     * Reeds voor Algerië in Frankryk geassimileer is op 24 Oktober 1870
       en dit deel geword van Frankryk, het die Franse Republiek in 1848
       'n departement met 'n prefek in elke provinsie van Algerië geskep.
       Van 1870 is Algerië as deel van Frankryk gesien met drie nuwe
       Franse departemente in Afrika: Oran, Algiers en Constantine en soos
       in Frankryk het dit ook Prefekture in elkeen van die departemente
       gehad. Vandag word Algerië in 48 wilaya verdeel wat as prefektuere
       gesien word.
     * In Marokko vorm prefekture en provinsies die tweedevlak
       administratiewe onderafdelings wat onderafdelings van Régions is.
       Elke prefektuur word verdeel in distrikte (cercles, enkelvoud
       cercle), munisipaliteite (communes, enkelvoud commune) of stedelike
       munisipaliteite (communes urbaines, enkelvoud commune urbaine), en
       arrondissements in sommige metropolitaanse gebiede.
     * Madagaskar - in 1960 is Madagaskar verdeel in ses provinsies wat
       weer in prefekture verdeel is wat weer in sub-prefekture
       (sous-préfectures), dan kantons, dorpe en hameaux verdeel is. In
       die tweede malgasiese Republiek (1973-1992) is die land egter
       herorganiseer in ses faritanin' wat weer verdeel is in fivondronana
       of fivondronampokontany, daarna in firaisana of firaisampokontany,
       en dan fokontany (doprpe), en dan fokonolona (outonome landelike
       kollektiewe). Die verdelings is op verskeie manier in westerse tale
       vertaal , fivondronana word byvoorbeeld na distrikte, prefekture,
       subprefekture subggeweste of ensembles (versamelings) vertaal. Dit
       is weer in die 1992 grondwet verander wat gelei het tot nuwe
       definisies.
     * Guinee word in 34 prefekture verdeel.^[3]
     * Ivoorkus - Vanaf 1987 is die Ivoorkus verdeel in nege-en-veertig
       prefekture. Die prefekturale administrasie, aangevoer deur 'n
       prefek (préfet), verteenwoordig die uitvoerende gesag binne 'n
       prefektuur. ^[4]
     * Togo word verdeel in vyf régions (geweste) wat verder onderverdeel
       word in 30 prefekture en een commune.^[5]
     * Die Sentraal-Afrikaanse Republiek word verdeel in veertien
       prefekture en twee ekonomiese prefekture. Die prefekture word
       verder verdeel in een-en-sewentig sub-prefekture.

[wysig] Italië

   In Italië is die prefektuur (Italiaans: Prefettura) die kantoor van die
   prefek (prefetto), die staat se verteenwoordiger in 'n provinsie.^[6]

[wysig] Albanië

   In Albanië is prefekture (Albanies prefekturë), amptelik graafskappe
   (Albanies: qarku, enkelvoud: qark), die twaalf onderafdelings van die
   land wat weer in distrikte verdeel word wat soms as subprefekture
   beskryf word.

[wysig] Griekeland

   Griekeland word verdeel in 13 administratiewe streke wat as periferieë
   bekend staan wat weer in 3 super-prefekture en 54 prefekture of nomes
   verdeel word. Volgens Griekeland se grondwet is die prefekture
   hoofsaaklik 'n tweede graadse organisering van plaaslike selfregering.
   Hulle is egter nie verhewe bo Gemeenskappe en Munisipaliteite nie. Na
   die regshervorming van 1994 is meeste van die magte van die prefekture
   aan die periferieë oorgedra. Hulle behou egter steeds seker
   administratiewe pligte wat deur die sentrale regering aan hulle
   toegeken word. Van 1994 is die amp van prefek 'n verkose posisie.

[wysig] Brasilië

   Die Prefektuur van die stad Salvador in die Bahia deelstaat van
   Brasilië
   Die Prefektuur van die stad Salvador in die Bahia deelstaat van
   Brasilië

   In Brasilië verwys prefektuur (Portugees: prefeitura) na die Stadsaal,
   wat die uitvoerende regering van 'n stad huisves, en na die
   burgemeester se kantoor.

[wysig] Japan

   Die prefekture van Japan is Japan se 47 sub-nasionale jurisdiksies: een
   metropool (都 to), Tokyo; een rondgang (道 dō), Hokkaido; twee stedelike
   prefekture (府 fu), Osaka en Kyoto; en 43 ander prefekture (県 ken). In
   Japannees word hulle algemeen na verwys as todōfuken (都道府県). Prefekture
   in Japan is regeringsliggame wat groter as stede en dorpe is. Elke
   prefektuur word gelei deur 'n direk verkose goewerneur en 'n
   enkel-kamer parlement.

[wysig] Sjina

   In die konteks van Sjina verwys prefektuur na 'n verskeie onverwante
   politieke ondferafdelings van beide Antieke Sjina en [[Sjina|Moderne
   Sjina. In die moderne konteks word prefek-vlak (地区级, afgekort 地级,
   "streek") gebruik om na 'n verdeling tussen provinsie en land vlak te
   verwys. Die prefek-vlak is die tweede vlak in die adminstratiewe
   hierargievan die Volksrepubliek van Sjina. Daar is vier soorte
   prefektuur-vlak afdelings: prefekture, prefektuur-vlak stede, outonome
   prefektuere, en bonde.

   Die moderne Sjinese prefektuur is 'n betreklik onlangse skepping.
   Wanneerd ie woord "prefektuur" gebruik word in literatuur oor Antieke
   Sjina, verwys dit óf na xian of zhou, wat twee ander soorte
   administrative afdelings was.

[wysig] Verwysings

    1. ^ Le Mond Byzantin, pp.177-179
    2. ^ Ministèr de l'intérieur, Les préfectures > Organisation, Besoek
       op 19 Januarie 2008
    3. ^ Administrative Divisions of Countries ("Statoids"), Prefectures
       of Guinea, Besoek op 19 Januarie 2008
    4. ^ The Library of Congress - Federal Research Division, A Country
       Study: Ivory Coast, Hoofstuk 4 Regering en Pilitek - sien afdeling
       Local Government, Besoek op 19 Januarie 2008
    5. ^ TOGO Confidentiel, DIVISION ADMINISTRATIVE, Besoek op 19 Januarie
       2008
    6. ^ AngloInfo, Italian National Administration – Tuscany, Besoek 18
       Januarie 2008

   Kategorie: Romeinse Ryk

