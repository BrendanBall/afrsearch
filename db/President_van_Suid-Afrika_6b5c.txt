President van Suid-Afrika


   Die President van Suid-Afrika is die staatshoof en regeringshoof onder
   Suid-Afrika se Grondwet. Vanaf 1961 tot 1994 was die staatshoof bekend
   as die Staatspresident.

   Die President word verkies deur lede van die Parlement, en is gewoonlik
   die leier van die grootste party. Vanaf die eerste veelrassige
   verkiesings op 27 April 1994 was hierdie die ANC gewees. Die eerste
   President wat verkies was onder die nuwe Grondwet was Nelson Mandela,
   wie deur Thabo Mbeki in 1999 opgevolg is.

   Onder die tussentydse Grondwet (geldig vanaf 1994 tot 1996) was daar 'n
   Regering van Nasionale Eenheid waarin 'n LP van die grootste
   opposisieparty geregtig was tot die posisie van Adjunkpresident. Tesame
   met Mbeki, het die laaste Staatspresident, F.W. de Klerk, ook gedien as
   Adjunkpresident in sy amp as leier van die Nasionale Party wat die
   tweede-grootste party in die nuwe Parlement was. De Klerk het egter
   uitgetree en in opposisie van sy party gegaan. 'n Vrywillige
   koalisieregering bestaan steeds onder die nuwe Grondwet (wat in 1996
   aangeneem is), alhoewel daar nog geen aanstellings van
   opposisiepolitici tot die pos van Adjunkpresident gemaak is nie.

   Die amptelike setel van die President is die Uniegebou in Pretoria.

[wysig] Lys van Presidente van Suid-Afrika, 1994-huidig

     * Nelson Mandela, 1994-1999
     * Thabo Mbeki, 1999-

[wysig] Sien ook

     * Staatspresident van Suid-Afrika
     * Eerste Minister van Suid-Afrika
     * Goewerneur-Generaal van die Unie van Suid-Afrika
     * Lys van Suid-Afrikaanse eerste ministers
     * Lys van Suid-Afrikaanse staatshoofde

   Kategorie: Politiek van Suid-Afrika

