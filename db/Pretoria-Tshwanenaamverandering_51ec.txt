Pretoria-Tshwanenaamverandering


   Die potensiële nuwe naam van Pretoria is nog steeds omstrede.
   Die potensiële nuwe naam van Pretoria is nog steeds omstrede.
   Inwoners gee hul misnoë oor die naamverandering te kenne deur naamborde
   oor te verf.
   Inwoners gee hul misnoë oor die naamverandering te kenne deur naamborde
   oor te verf.

   Die Pretoria-Tshwanenaamverandering is formeel begin toe die die Raad
   van die Stad van Tshwane Metropolitaanse Munisipaliteit gedurende sy
   vergadering op 7 Maart 2005 besluit het om die Stad van Tshwane formeel
   as ‘n geografiese pleknaam te registreer op die databasis van die
   Suid-Afrikaanse Geografiese Name Raad (SAGNR) in terme van die SAGNR
   Wet 118 van 1998. Die Stad van Tshwane Metropolitaanse Munisipaliteit,
   waarin Pretoria, en 'n aantal omliggende dorpe geleë is, bestaan sedert
   6 Desember 2000. [1].

   Op 6 April 2005 is ‘n kennisgewing in die koerante Beeld, Pretoria News
   en die Sowetan gepubliseer waarin die Raad kennis gegee het van sy
   besluit, en die publiek uitgenooi is om binne twee weke menings,
   sienings, opmerkings en/of voorstelle ten opsigte van die besluit
   skriftelik aan die Raad oor te dra. Op 26 Mei 2005 het die
   Suid-Afrikaanse Geografiese Name Raad, wat gekoppel is aan die
   Direktoraat vir Erfenis in die Department van Kuns en Kultuur,
   toestemming verleen dat die naam van Pretoria na Tshwane verander mag
   word.^[1] Hoewel die naamverandering deur die raad goedgekeur is, is
   dit teen die einde van 2006 nog nie deur die Minister van Kuns en
   Kultuur, Pallo Jordan goedgekeur nie. Die aangeleentheid word tans
   oorweeg nadat die minister gevra het dat verdere navorsing daaroor
   gedoen moet word. Sou die minister die naamverandering goedkeur sal die
   naam in die Staatskoerant gepubliseer word waarna die publiek
   geleentheid sal hê om kommentaar te lewer. Die Minister kan dan die
   openbare reaksie na die Raad vir Geografiese Name terug verwys voor hy
   sy aanbevelings aan die parlement voorlê wat dan oor die saak sal stem.

   Verskeie openbarebelangegroepe waarsku dat hulle die naamverandering in
   die hof sal betwis sou die minister die naamverandering goedkeur. Die
   naamverandering word as omstrede beskou aangesien dit nie die gevoelens
   van die groot Blanke Afrikaanssprekende bevolking en die geskiedenis
   van die stad m,et sy historiese Voortrekker agtergrond in ag neem nie.
   'n groot deel van die bevolking van die stad beskou dit as 'n politieke
   en kulturele provokasie.^[verwysing benodig]

   Inhoud

        * 1 Tshwane Advertensie veldtog
        * 2 Verandering van Naamborde
        * 3 Voorstanders van die naamverandering
        * 4 Verwysings

[wysig] Tshwane Advertensie veldtog

   Die Tshwane Metroraad het na die SAGNR se goedkeuring Tshwane as
   "Afrika se voorste hoofstad" (Engels: "Africa's leading capital city")
   begin adverteer. Dit het tot vereder omstredenheid gelei aangesien de
   naam van die stad nog nie formeel verander is nie. Na 'n klag deur by
   die Advertensiestandaardeowerheid (ASA) aanhangig gemaak is is daar
   beslis dat die advertensie misleidend was en dat dit uit alle media
   ontrek moet word. ^[2] Die Tshwane Metroraad het egter nie advertensies
   van die "City of Tshwane" gestaak nie. ASA het daarna versoek dat die
   Tshwane Metro betaal vir advertensies waarin dit erken dat dat die
   liggaam die publiek mislei het. Die Metroraad se weiering om aan die
   versoek te voldoen het daar toe gelei dat ASA veran is van die plaas
   van enige advertensies in die Suid-Afrikaanse media waarin na Tshwane
   as die hoofstad verwys word. ASA mag nog verdere sanksies teen die
   Metroraad instel wat dit kan verhoed daarvan om enige advertensies in
   die Suid-Afrikaanse media te plaas , insluitend kennisgewings van die
   raad en die adverteer van vakatures ^[3]^[4].

   Na die beslissing het die Metroraad voortgegaan met die plaas van
   Tshwane-advertensies in adverstensie borde wat deur die raad besit isen
   bushaltes oral in die stad. In August 2007 is 'n interne memorandum aan
   die pers gelek waarin die Tshwane burgemeester raad van die premier van
   Gauteng versoek oor die benaming van die munisipaliteit as "City of
   Tshwane" inplaas van slegs "Tshwane".^[5]

[wysig] Verandering van Naamborde

   In Augustus 2007 het die Stad Tshwane Metroraad besluit om die
   naamsverandering-versoek terug te trek, en het besluit om in elkgeval
   alle "Pretoria"-borde met "Tshwane"-borde te vervang. Aksiegroepe het
   sterk hierteen gereageer, omdat die stad Pretoria steeds bestaan, en
   die naam nie verander is nie. Verder word gemeen dat dit groot
   verwarring sal skep aangesien padtekens in byvoorbeeld Centurion wat 'n
   roete na Pretoria aandui nou die roete na Tshwane aandui, alhoewel
   Centurion reeds in Tshwane is. Talle ander tegniese probleme word
   voorsien soos die afstande op borde wat verskillend moet wees vir
   Tshwane en Pretoria, omdat Pretoria en Tshwane se grense nie op
   dieselfde plekke val nie. Verdere probleme wat voorkom is
   Pretoria-Noord wat moontlik Tshwane-Noord gaan word. Pretoria-Noord is
   die Sinnoville-area, waar Tshwane-noord buite die Noordelike grense van
   Gauteng val.

   Op 28 Augustus 2007 het die hooggeregshof in Pretoria beslis dat
   "Pretoria nie voor die voet op naamborde met Tshwane vervang kan word
   nie" en dat geen roete- of rigtingwysers vir Pretoria met Tshwaneborde
   vervang mag word nie totdat die hoofaansoek om die naamsverandering van
   die stad aangehoor is nie. Die hofgeding het gevolg op 'n brief van die
   Vryheidsfront plus vroeër in Augustus waarin die uitvoerende
   burgemeester dr. Gwen Ramokgopa versoek is om 'n onderneming geen
   naamborde te vervang voor die saak in die hof aagehoor is nie. Die hof
   het die burgemeester se versuim om op die brief te antwoord as met
   deurdagte bedoeling beskou. ^[6]

[wysig] Voorstanders van die naamverandering

   'n Groep binne die Gay en Lesbian -beweging van Suid-Afrika het hom ten
   gunste van die naamsverandering uitgespreek en ook daarop gedring dat
   die naam van Arcadia, 'n voorstad en woonbuurt van talle vroeëre
   homofobiese NP-politici en -beamptes in Pretoria, gewysig word na
   "Gaycardia". Die groep wys op die apartheid-bewind se heksejag op gay
   mans wat volgens die groep naas swartmense belangrike slagoffers van
   die Nasionale Party-bewind tussen 1948 en 1994 was ^[7]

[wysig] Verwysings

    1. ^ Pretoria name change is approved, BBC
    2. ^ SABC pulls 'Tshwane city' ads, News24
    3. ^ SA capital advert row sparks ad-alert threat, IOL
    4. ^ Media can't place Tshwane ads, FIN24
    5. ^
       http://www.news24.com/News24/South_Africa/Politics/0,,2-7-12_215816
       7,00.html
    6. ^ Beeld, Tshwane mag nie Pta vervang, sê hof, 29 Augustus 2007
    7. ^ SAPA, Could Arcadia become Gaycardia?, besoek op 29 Augustus 2007

   Kategorieë: Artikels met stellings wat verwysings ontbreek • Pretoria

