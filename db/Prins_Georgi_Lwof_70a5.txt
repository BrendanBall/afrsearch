Prins Georgi Lwof


                                                      CAPTION: Georgi Lwof
                                               (Георгий Львов)

          Prins Georgi Lwof, eerste voorsitter van die Russiese Voorlopige
                                                                 Regering.
          Volle naam                     (Prins) Georgi Jewgenjewitsj Lwof
                 Amp       Voorsitter van die Russiese Voorlopige Regering
              Termyn                               23 Maart – 7 Julie 1917
          Voorganger                                  Nikolaas II as tsaar
            Opvolger                                   Aleksander Kerenski
              Gebore                                       2 November 1861
             Oorlede                                          7 Maart 1925
                                                           {{{Voetnotas}}}

   Prins Georgi Lwof (Russies: князь Георгий Львов) (2 November 1861 – 7
   Maart 1925) was ’n Russiese staatsman en ná die era van die tsaars die
   land se eerste eerste minister, van 23 Maart tot 7 Julie 1917.

   Inhoud

        * 1 Voor die rewolusie
        * 2 Ná die rewolusie
        * 3 Verwysings
        * 4 Eksterne skakels

[wysig] Voor die rewolusie

   Prins Lwof is in Dresden, Duitsland, gebore as afstammeling van die
   grootprinse van Jaroslawl. Sy gesin het kort ná sy geboorte van
   Duitsland na Popofka in the Aleksin-streek getrek. Hy het sy regsgraad
   aan die Moskouse Staatsuniversiteit behaal en tot in 1893 in die
   staatsdiens gewerk. Tydens die Russiese-Japannese Oorlog het hy by die
   liberale Konstitusionale Demokratiese Party aangesluit en is kort
   daarna tot die Doema verkies. In 1915 het hy voorsitter van die
   Al-Russiese Unie van Zemstwo's geword.

[wysig] Ná die rewolusie

   Ná die Februarie-rewolusie en die abdikasie van tsaar Nikolaas II het
   hy voorsitter van die Russiese Voorlopige Regering geword. Weens
   onvoldoende steun het hy in Julie 1917 bedank ten gunste van sy
   minister van justisie, Aleksander Kerenski. Lwof is gearresteer toe die
   Bolsjewiste later dié jaar die mag oorgeneem het. Hy het ontsnap en na
   Parys, Frankryk, gevlug waar hy tot met sy dood gewoon het.

[wysig] Verwysings

          Hierdie artikel is merendeels vertaal vanaf die Engelse
          Wikipedia-artikel [1]

[wysig] Eksterne skakels

     * Meer oor Lwof (Russies)
     * Aleksin-museum van Kuns en Streekstudies (Russies)
     * Uitgewer van Lwof se biografieë (Russies)

   Kategorie: Russiese politici

