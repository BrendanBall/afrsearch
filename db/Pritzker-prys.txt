Pritzker-prys


   Die Pritzker-prys vir argitektuur (Engels: Pritzker Architecture Prize)
   is die mees prestigieuse toekenning op die gebied van argitektuur en
   word deur die Amerikaanse Hyatt-stigting jaarliks aan 'n lewende
   argitek toegeken wat met sy werk 'n beduidende bydrae tot die
   argitektoniese kuns en die menslike kultuur gelewer het.

   Die prys is in 1979 deur Jay A. Pritzker (1922-1999), die stigter van
   die Hyatt-hotelgroep, in die lewe geroep en is ná sy afsterwe deur die
   Hyatt-stigting toegeken. Die toekenning geniet in die argitektuur
   dieselfde internasionale erkenning soos die Nobelprys op die gebied van
   die letterkunde, ekonomie en natuurwetenskappe en vestig die publiek se
   aandag op argitektuur as 'n belangrike kunsvorm wat 'n groot invloed op
   die maatskappy uitoefen.

   Naas 'n argitek se bydrae tot die internasionale boukuns word ook die
   vernuwende gehalte en finesse van sy argitektoniese gedagte by die
   uitvoering van sy werk as 'n kriterium vir die prystoekenning in ag
   geneem. Daarnaas speel ook die manier waarop moderne boutegnologie by
   die werk ingespan is 'n belangrike rol.

   Die wenner ontvang 'n prysgeld van VSA-$ 100 000, maar trek veral
   voordeel uit die internasionale erkenning as 'n meester-argitek en die
   belangstelling van bouontwikkelaars in sy vaardighede wat uit die
   prystoekenning voortspruit.

[wysig] Wenners van die Pritzker-prys vir argitektuur 1979-2007

   JAAR WENNER LAND PLEK VAN PRYSTOEKENNING
   1979 Philip Johnson Verenigde State Dumbarton Oaks, Washington DC
   1980 Luis Barragán Mexiko Dumbarton Oaks, Washington DC
   1981 James Stirling Verenigde Koninkryk National Building Museum,
   Washington DC
   1982 Kevin Roche Verenigde State The Art Institute, Chicago (Illinois)
   1983 Ieoh Ming Pei Verenigde State Metropolitan Museum of Art, New York
   Stad
   1984 Richard Meier Verenigde State National Gallery of Art, Washington
   DC
   1985 Hans Hollein Oostenryk Huntington Library, Art Collections and
   Botanical Gardens, San Marino (Kalifornië)
   1986 Gottfried Böhm Duitsland Goldsmiths' Hall, Londen (Engeland)
   1987 Kenzo Tange Japan Kimball Art Museum, Fort Worth (Texas)
   1988 Gordon Nunshaft
   Oscar Niemeyer Verenigde State
   Brasilië The Art Institute, Chicago (Illinois)
   1989 Frank Gehry Verenigde State Todaiji-tempel, Nara (Japan)
   1990 Aldo Rossi Italië Palazzo Grassi, Venesië (Italië)
   1991 Robert Venturi Verenigde State Palacio de Iturbidi, Mexikostad
   1992 Álvaro Siza Portugal Harold Washington Library Center, Chicago
   (Illinois)
   1993 Fumihiko Maki Japan Kasteel van Praag, Tsjeggiese Republiek
   1994 Christian de Portzamparc Frankryk The Commons, Columbus (Indiana)
   1995 Tadao Ando Japan Grand Trianon en Kasteel van Versailles
   (Frankryk)
   1996 Rafael Moneo Spanje Bouterrein van The Getty Center, Los Angeles
   (Kalifornië)
   1997 Sverre Fehn Noorweë Bouterrein van die Guggenheim-museum, Bilbao
   (Spanje)
   1998 Renzo Piano Italië Withuis, Washington DC
   1999 Sir Norman Foster Verenigde Koninkryk Altes Museum, Berlyn
   (Duitsland)
   2000 Rem Koolhaas Nederland Argeologiese Park van Jerusalem (Israel)
   2001 Jacques Herzog
   Pierre de Meuron Switserland Thomas Jefferson se Monticello, Virginië
   2002 Glenn Murcutt Australië Michelangelo se Campidoglio, Rome (Italië)
   2003 Jørn Utzon Denemarke Koninklike Akademie van die Skone Kunste,
   Madrid (Spanje)
   2004 Zaha Hadid Verenigde Koninkryk Sint Petersburg (Russiese
   Federasie)
   2005 Thom Mayne Verenigde State Pritzker-pawiljoen, Millennium Park
   (Chicago)
   2006 Paulo Mendes da Rocha Brasilië Dolmabahçe-paleis, Istanboel
   (Turkye)
   2007 Richard Rogers Verenigde Koninkryk The Banqueting House, Londen
   2008 Jean Nouvel Frankryk Kongresbiblioteek, Washington DC

[wysig] Bronne

     * Abbate, Jay en Thomsett, Michael C.: Celebrating the Art of
       Architecture. 25 Years of Pritzker Prize Winning Architects.
       Columbia, MD: Marketplace Books 2004

[wysig] Eksterne skakels

     * Die amptelike webwerf van die Pritzker-prys

   Kategorie: Argitektuur

