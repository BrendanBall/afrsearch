Privaatmaatskappy


   'n Privaatmaatskappy is 'n vorm van 'n maatskappy. Ten einde 'n klein
   groepie persone, wat hul eie kapitaal voorsien, in staat te stel om die
   voordeel van beperkte aanspreeklikheid te geniet, maak die
   Maatskappyewet Wet 61 van 1973, soos gewysig, voorsiening vir
   privaatmaatskappye.

   Só 'n maatskappy kan uit een of meer en hoogstens vyftig lede bestaan
   en mag nie die publiek uitnooi om aandele te koop nie. Omdat dit tot ‘n
   groepie private persone beperk is, word dit vrygestel van die bepalings
   van die Maatskappyewet wat daarop gemik is om die beleggerspubliek te
   beskerm. Kragtens die Maatskappyewet (1973) moet 'n privaatmaatskappy
   met 'n aandelekapitaal in sy statute:
     * die reg om sy aandele oor te dra, beperk.
     * sy ledetal (met die uitsondering van werknemers en gewese
       werknemers wat lede is) tot vyftig beperk.
     * enige uitnodiging aan die publiek om inskrywing op enige aandele of
       skuldbriewe van die maatskappy verbied.

   Indien 'n privaatmaatskappy versuim om aan enige van hierdie drie
   vereistes te voldoen, word dit outomaties as 'n publieke maatskappy
   beskou.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Ekonomie

