Proteïen


   'n Voorstelling van die driedimensionele struktuur van mioglobien wat
   die gekleurde alpha helikse vertoon. Dit is die eerste proteïen waarvan
   die struktuur deur X-straal-kristallografie bepaal is deur Max Perutz
   en Sir John Cowdery Kendrew in 1958, wat daartoe gelei het dat die
   Nobelprys vir Chemie aan hulle toegken is.
   'n Voorstelling van die driedimensionele struktuur van mioglobien wat
   die gekleurde alpha helikse vertoon. Dit is die eerste proteïen waarvan
   die struktuur deur X-straal-kristallografie bepaal is deur Max Perutz
   en Sir John Cowdery Kendrew in 1958, wat daartoe gelei het dat die
   Nobelprys vir Chemie aan hulle toegken is.

   'n Proteïen (in Grieks πρωτεϊνη = eerste draad) is 'n komplekse,
   hoë-molekulêre-massa organiese verbinding wat bestaan uit aminosure
   verbind deur peptiedbindings. Proteïene is noodsaaklik vir die
   struktuur en funksie van alle lewende selle en virusse. Baie proteïene
   is ensieme of subeenhede van ensieme. Ander proteïene vervul
   strukturele of meganiese rolle, soos die wat (dwars)verbindings van die
   cytoskeletvorm en as biologiese ondersteuning dien vir die meganiese
   integriteit en weefselseinfunksies. Ander funksies wat deur proteïene
   vervul word sluit in immuunreaksie en die stoor en vervoer van verskeie
   ligande. In voeding, dien proteïene as die bron van aminosure vir
   organismes wat nie self die aminosure kan vervaardig nie.

   Proteïene is een van die klasse van bio-makromolekule, saam met
   polisakariede, vette, en nukleïensure, wat die hoofbestanddele van
   lewende dinge is. Hulle is van die mees aktief bestudeerde molekules in
   biochemie, en is in 1838 deur Jöns Jakob Berzelius ontdek.

   Byna alle natuurlike proteïene word deur DNA gekodeer. DNA word
   getranskribeer om RNA te lewer, wat dien as die sjabloon vir translasie
   deur ribosome.

   Inhoud

        * 1 Struktuur
        * 2 Funksies
             + 2.1 Meganismes van proteïen regulering
        * 3 Diversiteit
        * 4 Met proteïene werk
        * 5 Proteïene en voeding
        * 6 Geskiedenis
        * 7 Verwysings
        * 8 Kyk ook
        * 9 Eksterne skakels

[wysig] Struktuur

   Proteïenstruktuur
   Proteïenstruktuur

   Proteïene is aminosuurkettings wat in unieke 3-dimensionele strukture
   gevou is. Die vorm waarin 'n proteïen natuurlik vou staan bekend as die
   natuurlike toestand van die proteïen, wat bepaal word deur die volgorde
   van aminosure in die proteïen. Biochemici verwys na vier afsonderlike
   aspekte van 'n proteïen se struktuur:
     * Primêre struktuur: die aminosuurvolgorde
     * Sekondêrestruktuur: sub-strukture met bepaalde patrone — alpha
       heliks and beta plaat — of segmente van die ketting wat geen
       stabiele vorm aan neem nie. Sekondêre strukture word lokaal bepaal,
       wat beteken dat daar baie verskillende sekondêre eienskappe in 'n
       enkele proteïenmolekule teenwoordig kan wees.
     * Tersiêre struktuur: die algehele vorm van 'n enkele
       proteïenmolekule; die ruimtelike verwantskap van die sekondêre
       strukturele eienskappe tot mekaar.
     * Kwaternêre struktuur: die vorm of struktuur wat ontstaan uit die
       vereniging van meer as een proteïen molekule, gewoonlik genaamd
       subeenheid proteïene subeenhede in hierdie konteks, wat funksioneer
       as deel van die groter samestelling of proteïenkompleks.

   Benewens hierdie struktuurvlakke, kan proteïene tussen verslkeie
   soortgelyke strukture wissel om hulle biologie funksie te vervul. In
   die konteks van hierdie funksionele herrangskikkings, word daar
   gewoonlik na hierdie tersiêre of kwaternêre strukture verwys
   as"konformasies," en oorgange tussen hulle word konformasie
   veranderings genoem.

   Die primêre struktuur word deur kovalente peptiedbindings, wat tydens
   die translasieproses gemaak word, aanmekaar gehou. Die sekondêre
   strukture word aanmekaar gehou deur waterstofbindings. Die tersiêre
   struktuur word hoofsaaklik aanmekaar gehou deur hidrofobiese
   interaksies maar waterstofbindings, ioniese interaksies, en disulfide
   bonds is gewoonlik ook betrokke.

   Die proses waarvolgens die hoër strukture vorm word proteïenvou genoem
   en is 'n gevolg van die primêre struktuur. Die meganisme van
   proteïenvou word tans nog nie nie volledig verstaan nie. Alhoewel enige
   unhieke polipeptiede meer as een stabiele voukonformasie kan hê, elke
   konformasie het sy eie biologiese aktiwiteit en slegs een konformasie
   word as die aktiewe of natuurlike konformasie beskou.

   Die twee eindpunte van 'n amunosuurketting word die carboksie terminus
   (C-terminus) en die amino terminus (N-terminus) genoem opgrond van die
   aard van die vry groep op elke punt.

[wysig] Funksies

   Proteïene is betrokke by so te sê elke fundksie wat in die sel verrig
   word, insluitend regulasie van ander selfunksies soos seintransduksie
   en metabolisme. Byvoorbeeld, proteïen katabolisme vereis ensieme
   genaamd proteaseë en ander ensieme soos glycosidase.

[wysig] Meganismes van proteïen regulering

   Verskeie molekules en ione kan aan spesifieke plekke op proteïene bind.
   Hierdie plekke word bindplekke genoem. Hulle vertoon chemiese
   spesifisiteit. Die deeltjie wat bind word die ligand genoem. Die
   sterkste van die ligand-proteïen binding is 'n eienskap van die
   bindplek wat bekend staan as affiniteit.

   Aangesien proteïne betrokke is by byna alle funksies wat deur 'n sel
   verrig word, steun meganismes vir beheer van hierdie funksies dus op
   die beheer van proteïen aktiwiteit. Regulering kan 'n proteïen se vorm
   of konsentrasie behels. Sommige vorms van regulering sluit in:
     * Allosteriese modulasie: As die binding van 'n ligand op een plek op
       'n proteïen die binding van 'n ligand op 'n ander plek affekteer.
     * Kovalente modulasie: As die kovalente verandering van 'n proteïen
       die binding van 'n ligand of een of ander ander aspek van 'n
       proteïen se funksie affekteer

[wysig] Diversiteit

   Proteïene is normaalweg groot molekules met molekulêremassas van tot
   3 000 000 (die spierproteïen titien het 'n enkele aminosuurketting
   27 000 subeenhede lank). Sulke lang aminosuurkettings word byna altyd
   as proteïne beskou, maar korter stringe van aminosure word
   "polipeptiedes," "peptiedes" of selde, "oligopeptiedes" genoem. Die
   onderskeid is ongedefinieer, alhoewel "polipeptiede" gewoonlik na 'n
   aminosuurketting verwys wat 'n tersiêre struktuur ontbreek en meer
   waarskynlik as 'n hormoon (soos insulien), optree eerder as 'n ensiem
   (wat steun op sy tersiêre struktuur vir funksionaliteit).

   Proteïene word gewoonlik geklassifiseer as oplosbaar, filamentous of
   membraan-geassoseer (kyk integrale membraanproteïen). Byna al die
   biologiese kataliste bekend as ensieme is oplosbare proteïene (met die
   onlangse noemenswaardige uitsondering van die ontdekking van ribozymes,
   RNA molekules met die katalitiese eienskappe van ensieme.) teenliggame,
   die basis vir die adaptive immuunstelsel, is 'n ander voorbeeld van
   oplosbare proteïne. Membraan-geassoseerde proteïene sluit in uitruilers
   en ioonkanale, wat hulle substrate van een plek na 'n ander beweeg maar
   dit nie verander nie; ontvangers, wat nie hulle substrate verander nie
   maar eenvoudig vorm verwissel wanneer gebind word. Filamentous
   proteïene vorm die cytoskelet van selle en groot dele van die struktuur
   van diere, voorbeelde sluit in: tubulien, aktien, kollageen en
   keratien, wat almal belangrike onderdele van vel, hare, en kraakbeen
   is. 'n Ander spesiale klas van proteïene bestaan uit motorproteïene
   soos myosin, kinesin, en dynein. Hierdie proteïene is "molekulêre
   motors," wat fisiese krag opwek wat organelle, selle, en hele spiere
   kan beweeg.
   Molekulêre oppervlak van verskeie proteïene wat hulle vergelykende
   grootte aandui. Van links na regs: Teenliggaam (IgG), Hemoglobien,
   Insulien ('n hormoon), Adenylate Kinase ('n ensiem), en Glutamien
   Synthetase ('n ensiem).
   Molekulêre oppervlak van verskeie proteïene wat hulle vergelykende
   grootte aandui. Van links na regs: Teenliggaam (IgG), Hemoglobien,
   Insulien ('n hormoon), Adenylate Kinase ('n ensiem), en Glutamien
   Synthetase ('n ensiem).

[wysig] Met proteïene werk

   Kristal van Malic Ensiem wat in die ruimte vervaardig is na vele
   onsuksesvolle pogings op aarde. Dit is 'n belangrike teikenproteïen vir
   medisyneontwerp
   Kristal van Malic Ensiem wat in die ruimte vervaardig is na vele
   onsuksesvolle pogings op aarde. Dit is 'n belangrike teikenproteïen vir
   medisyneontwerp

   Proteïene is sensitief ten opsigte van hulle omgewing. Hulle kan
   moontlik slegs in hulle natuurlike toestand aktief wees, oor 'n klein
   pH gebied, en onder oplossing omstandighede met 'n minimum hoeveelheid
   elektroliete. 'n Proteïen in sy natuurlike toestand word baie keer
   beskryf as gevou. 'n Proteïen wat nie in sy natuurlike toestand is nie
   word beskryf as gedenatureer. Gedenatureer proteïne het oor die
   algemeen geen goed-gedefinieerde sekondêre struktuur nie. Baie
   proteïene denatureer en sal nie in oplossing bly in gedistilleerde
   water nie.

   Een van die merkwaardigste ontdekkings van die 20ste eeu was dat die
   natuurlike en gedenatureerde toestande in baie proteïene wisselbaar
   (omruilbaar) is, dat deur versigtige beheer van oplossing omstandighede
   (byvoorbeeld, dialiseer 'n denaturerende chemiese stof), 'n
   gedenatureerde proteïen na sy natuurlike vorm omskep kan word. Die
   vraag oor hoe proteïene by hulle natuurlike staat uitkom is 'n
   belangrike studieveld in biochemie, genaamd die studie van proteïenvou.

   Deur genetiese ingryping, kan navorsers die volgorde en dus die
   struktuur, "targeting", gevoeligheid teenoor regulasie en ander
   eienskappe van 'n proteïen verander. Die genetiese rangskikking van van
   verskillende proteïne kan saam gelas word om "chimeriese" proteïne wat
   eienskappe van beide het te maak. Hierdie vorm van ingryping of
   manupulasie verteenwoordig een van die hoof gereedskapstukke van sel-
   en molekulêrebioloë om die werking van 'n sel te verander en die
   werking daarvan te verken. 'n Ander proteïnnavorsingsveld poog om deur
   genetiese ingryping proteïne daar te stel met geheel en al nuwe
   funksies, 'n veld bekend as proteïenmanipulasie.

   Proteïen-proteïen interaksies kan gesif word vir gebruik van
   twee-hibried sifting.

[wysig] Proteïene en voeding

   Proteïene is 'n belangrike makrovoedingstof in die menslike dieet, dit
   verskaf die liggaam se behoeftes aan stikstof en aminosure. Die
   presiese hoeveelheid voedselproteïene wat benodig word om die behoeftes
   te bevredig kan baie varieer afhangende van ouderdom, geslag, vlak van
   fisiese aktiwiteit en mediese toestand. 0,75g per kilogram van
   liggaamsgewig vir 'n sedentêre manlike persoon word egter gereeld as
   daaglikse vereiste gemeld. Proteïne word in meeste kos aangetref maar
   kom veral voor in peulgewasse, neute, vleis, en suiwelprodukte. Tydens
   gebruik, word baie proteïene deur proteïen katabolisme tot ammonia
   omskep wat as gevolg van die toksisiteit daarvan in of urea of uriese
   suur (in sommige diere) omskep word wat dan in urine afgeskei word.
   Proteïne is die hoof komponent van spiere, senings, ensieme, vel, hare,
   oë, en 'n reuse verskeidenheid van ander organe en prosesse.

   Die gehalte van proteïen inname is belangrik omdat verskillende
   proteïene essensiële aminosure in verskillende verhoudings verskaf.
   Gegee genoegsame inname van stikstof, kan die menslike liggaam 10 van
   die 18 aminosure uit glukose vervaardig. Die oorblywende 8 aminosure
   (threonine, valine, tryptophan, isoleucine, leucine, lysine,
   phenylalanine, en methionine) kan nie deur die liggaam vervaardig word
   nie en moet uit dieet bronne verkry word. Hulle word dus essensiële
   aminosure genoem. Proteïne wat gelyke hoeveelhede van al die essensiële
   aminosure bevat in betreklik ruim hoeveelhede word baie keer as
   "volledig" beskryf. Ondanks die uitlokkende etiket hoef 'n goeie
   voedsame dieet nie op sogenaamde "volledige" proteïene te berus nie
   aangesien nie-volledige proteïene in komplementêre kombinasies
   geredelik die hele spektrum van essensiële aminosure kan voorsien. Die
   hedendaagse metode vir die gradering van die volledigheid van 'n
   proteïen staan bekend as die PDCAAS (Protein Digestibility Corrected
   Amino Acid Score).

   Proteïen tekort kan lei tot simptome soos moegheid, insulienweerstand,
   haarverlies, verlies van haarpigment (haar wat swart behoort te wees
   word rooierig), spiermasssaverlies (proteïene herstel spierweefsel),
   lae liggaamstemperatuur, en hormoononreëlmatighede. Verskeie proteïen
   tekorte, slegs aangetref in tye van hongersnood, is fataal.

   Oortollige proteïen inname kan ook probleme veroorsaak, soos oorreaksie
   van die immuunstelsel, lewer disfunksie as gevolg van verhoogde giftige
   oorbyfsels, beenverlies as gevolg van verhoogde suurvlakke in die bloed
   en laminitis (voet probleme) in perde. Die aanname dat hoë
   proteïendiete sleg is vir bene spruit daaruit dat kalsium uitskeiding
   verhoog wanneer proteïen inname styg. Daar is egter onlangs gewys dat
   opname van kalsium deur die spyskanaal ook verhoog en so lank kalsium
   inname instand gehou word, hoë proteïen inname voordele vir been in
   ouer vrou kan hê. Sjabloon:Verw.

   Proteïne kan baie keer 'n rol speel by allergieë en allergiese reaksies
   tot sekere voedselsoorte. Dit gebeur omdat die struktuur van elke
   proteïen vorm effens verskil, en sommige kan 'n reaksie van die
   immuunstelsel ontlok terwyl ander heeltemal veilig is. Baie mense is
   allergies vir casein, die proteïen in melk; gluten, die proteïen in
   koring en ander graankosse; die spesifieke proteïene wat in
   grondboontjies; of in shellfish of ander seekosaangetref word. Dit is
   uiters ongewoon vir dieselfde persoon om negatief te reageer op meer as
   twee verskillende tipes proteïene.

[wysig] Geskiedenis

   Die eerste verwysing na die woord proteïen, wat betken van eerste rang,
   is van 'n brief gestuur deurJöns Jakob Berzelius aan Gerhardus Johannes
   Mulder op 10 Julie 1838, waar hy geskryf het:

          «Le nom protéine que je vous propose pour l’oxyde organique de
          la fibrine et de l’albumine, je voulais le dériver de πρωτειοξ,
          parce qu’il paraît être la substance primitive ou principale de
          la nutrition animale.»

   Vertaal as:

          "Die naam proteïen wat ek voorstel vir die organiese oksied van
          fibrin en albumin, wou ek van [die Griekse woord] πρωτειοξ
          aflei, omdat dit blyk dat dit die primitiewe of hoof onderdeel
          van diervoeding is."

   Ondersoek aangaande proteïne en hulle eienskappe vind reeds sedert die
   1800 plaas toe wetenskaplikes die eerste tekens van die, op daardie
   tydstip, onbekende klas van organiese verbindings begin waarneem het.

[wysig] Verwysings

    1. ^  Vermeerderde spysknaal absorbering van kalsium is berrig in
       "Dietary protein, calcium metabolism, and skeletal homeostasis
       revisited" deur J. E. Kerstetter, K. O. O'Brien and K. L. Insogna
       (2003) volume 78 pages 584S-592S. 'n Gebrek aan die impak van hoë
       proteïen inname op been is berrig in "The impact of dietary protein
       on calcium absorption and kinetic measures of bone turnover in
       women" by J. E. Kerstetter, K. O. O'Brien, D. M. Caseria, D. E.
       Wall and K. L. Insogna in J Clin Endocrinol Metab (2005) volume 90
       pages 26-31, Sjabloon:Entrez Pubmed. Onlangse kliniese studie
       resultate wat dui op voordele vir been van 'n hoë proteïen dieet as
       kalsium inname gehandhaaf word: "Protein consumption is an
       important predictor of lower limb bone mass in elderly women" by A.
       Devine, I. M. Dick, A. F. Islam, S. S. Dhaliwal and R. L. Prince
       RL. in Am J Clin Nutr (2005) volume 81 pages 423-428,
       Sjabloon:Entrez Pubmed.

[wysig] Kyk ook

     * Biochemie
     * Kristallografie
     * Gedenatureerde proteïen
     * Intein
     * Peptide
     * Prion
     * Proteinoid
     * Proteïenstruktuurvoorspelling
     * Proteïen targeting
     * Proteome
     * Ribosome
     * Standaard kurwe
     * Strukturele genomika

   Sjabloon:Proteïen onderwerpe

[wysig] Eksterne skakels

     * UniProt the Universal Protein Resource
     * Human Protein Atlas
     * Proteins: Biogenesis to Degradation - The Virtual Library of
       Biochemistry and Cell Biology
     * MIT's Laboratory for Protein Molecular Self-Assembly
     * Numerous publications on synthetic biomimetic protein-based
       biomaterials
     * Protein Research: Western Blot Protocols, Troubleshooting and
       Theory
     * The Protein Databank: The single worldwide repository for the
       processing and distribution of 3-D biological macromolecular
       structure data.
     * Amino acid metabolism
     * Protein Images

   Kategorieë: Proteïene • Biochemie • Voeding

