Psigiatrie


   Psigiatrie is dié vertakking van geneeskunde wat bemoeid is met die
   wetenskap en praktyk van die behandeling van kognitiewe, emosionele, of
   gedragsversteurings. (Sien geestesversteuring.) 'n Psigiater is dus 'n
   mediese dokter wat gespesialiseer het in Psigiatrie. Só 'n persoon mag
   dus medisyne voorskryf. (Aan die ander kant is 'n sielkundige iemand
   wat in die vakgebied sielkunde bekwaam is. 'n Kliniese sielkundige is
   gespesialiseerd in psigoterapie, en kan nie medisyne voorskryf nie.)

   Inhoud

        * 1 Verstand versus brein
        * 2 Anti-psigiatrie
        * 3 Bekende persone in die psigiatrie
        * 4 Kyk ook na

[wysig] Verstand versus brein

   Tot op 'n sekere tydstip is psigiatriese siektes gedefinieer as
   versteurings van die verstand, eerder as die brein, ten spyte daarvan
   dat die verskil tussen die twee nie altyd duidelik was nie. Binne die
   huidige databank van kennis, word hierdie onderskeiding al hoe vaer,
   aangesien daar bevind word dat al hoe meer psigiatriese toestande 'n
   fisiese oorsaak het.

   Aanvanklik was neurologie en psigiatrie 'n enkele dissipline, maar soos
   wat die wetenskap gevorder het, is die twee vakgebiede van mekaar
   afgeskei. Vandag is die immergroeiende begrip van die basiese
   funksionering van die neurone en die brein die rede hoekom hierdie twee
   areas weer begin te versmelt.

   Aanvanklik was psigiatrie 'n pragmatiese dissipline, deel van algemene
   geneeskunde, wat medisyne en praktiese sielkunde gekombineer het. Die
   navorsing van Emil Kraepelin het die fondament van wetenskaplike
   psigiatrie daargestel, maar dié vordering is ontspoor deur die
   psigo-analitiese teorieë van Sigmund Freud. Freudiaanse teorie het die
   psigiatriese denke vir baie jare oorheers.

   Die ontdekking van litiumkarbonaat as 'n behandeling vir bipolêre
   versteuring, gevolg deur die ontwikkeling van navorsingsvelde soos
   molekulêre biologie en gereedskap soos breinbeelding, het psigiatrie in
   staat gestel om sy oosprong in fisiese - en waarnemingsgeneeskunde te
   herontdek, sonder om sy menslikheidsaspek uit die oog te verloor.

[wysig] Anti-psigiatrie

   In kontras met ander vertakkings van die geneeskunde, bestaan daar in
   psigiatrie 'n verpolitiseerde beweging wat die praktyk en soms die
   bestaansreg van psigiatrie teenstaan. Sulke teenstanders beweer groot,
   multinasie farmaseutiese maatskappye psigiatrie finansieel selektief
   ondersteun. Sodoende word die navorsingswerk van hooggeagte psigiaters,
   asook navorsings- en opvoedkundige materiaal besoedel. Hierdie
   beweringe word sterk beveg deur psigiaters.

[wysig] Bekende persone in die psigiatrie

   Psigiaters:
     * Eugene Bleuler
     * John Cade
     * Milton Erickson
     * Sigmund Freud
     * David Healy
     * Karl Jaspers
     * Carl Gustav Jung
     * Radovan Karadžić
     * Antonie Kepinski
     * Emil Kraepelin
     * Richard von Krafft-Ebbing
     * R. D. Laing
     * W. H. R. Rivers
     * Kurt Schneider
     * Tomas Szasz

[wysig] Kyk ook na

     * anti-psigiatrie
     * kognitiewe neuropsigiatrie
     * lys van psigiatriese geneesmiddel-ingrepe
     * neuropsigiatrie
     * psigiatriese oorlewendes-groep
     * psigofarmakologie
     * psigopatologie

     * Belangrike publikasies in Psigiatrie
     * Belangrike publikasies in Geneeskunde
     * Belangrike publikasies in Sielkunde

   Hierdie artikel is in sy geheel of gedeeltelik vanuit die Engelse
   Wikipedia vertaal.

   Klik vir info oor hierdie sjabloon.
   Kategorie: Sielkunde

