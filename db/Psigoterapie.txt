Psigoterapie


   Psigoterapie is 'n stel tegnieke wat ten doele het om die
   geestesgesondheid, asook gemoeds- en gedragsprobleme van die individu,
   of 'n groep (waaronder ook 'n gesin) te verbeter. Daar is 'n wye
   verskeidenheid vorms van psigoterapie. Die psigoterapeut het 'n etiese
   verantwoordelikheid om die vertroulikheid en privaatheid van die
   pasiënt(e) te beskerm.

   Inhoud

        * 1 Algemene beskrywing
        * 2 Geskiedenis
             + 2.1 Psigo-analise
             + 2.2 Kognitiewe psigoterapie
             + 2.3 Ondersteunende psigoterapie
             + 2.4 Gedragsterapie
        * 3 Die terapeutiese verhouding
        * 4 Kritiek
        * 5 Eksterne skakels

[wysig] Algemene beskrywing

   Psigoterapeute hoef nie noodwendig mediese opleiding te hê nie, maar 'n
   basiese kennis van psigiatrie en sielkunde is gewoonlik deel van so 'n
   persoon se opleiding. Psigoterapeute kan psigiaters, sielkundiges,
   maatskaplike werkers, opgeleide verpleegkundiges, opgeleide beraders of
   ander professionele lui wees.

   Die digotomie van 'n geneeskundige en 'n humanistiese model skei baie
   skole van psigoterapie van mekaar. In die mediese model is die pasiënt
   siek en die bekwame terapeut help om die pasiënt weer gesond te kry. In
   die humanistiese model word die kliënt aangemoedig om verder van
   hulself te leer om sodoende 'n beter begrip van hulself te verkry.

   Daar is ten minste ses hoofskole van psigoterapie:
     * Psigodinamiese psigoterapie,
     * Kognitiewe terapie ,
     * Ondersteunende terapie,
     * Gedragsterapie,
     * Korttermynterapie,
     * Sisteemterapie (insluitende gesinsterapie en huweliksberading).

[wysig] Geskiedenis

   Die meeste vorme van psigoterapie spruit uit psigo-analise.

[wysig] Psigo-analise

   Beeld:SigmundFreud2.jpg
   Siegmund Freud

   (Sien ook die biografie van Siegmund Freud).

   Psigo-analise het begin in die mid-1880s. Veral vrou met histerie is
   eers behandel, deur middel van tegnieke soos droomontleding, vrye
   assosiasie, oordrag en ontleding van die id, ego en superego. Studente
   en kollegas, soos Alfred Adler, Otto Rank en Carl Jung, het mettertyd
   ook hulle eie vorm van psigoterapie ontwikkel, in 'n skool bekend as
   psigodinamiese terapie; en tot vandag toe ontwikkel hierdie veld steeds
   verder.

[wysig] Kognitiewe psigoterapie

   Aaron T. Beck ontwikkel sy eie soort kognitiewe terapie, asook Albert
   Ellis, in die 1940s.

[wysig] Ondersteunende psigoterapie

   Carl Rogers ontwikkel die beginsels van dié humanisties-gebaseerde
   psigoterapie in die 1950s. Die boustene van sy werk berus op
   onvoorwaardelike positiewe aanvaarding, egtheid en empatie.

[wysig] Gedragsterapie

   Alhoewel vroeë vorme van gedragsberading reeds in die 1920s bestaan
   het, het dit meer volledig begin ontwikkel in die 1950s en 1960s, met
   die wêreldleiers Joseph Wolpe in Suid-Afrika, Hans Eysenck in
   Brittanje, en B.F. Skinner in die Verenigde State. Dit is ook 'n skool
   wat steeds aanhou ontwikkel.

[wysig] Die terapeutiese verhouding

   Navorsing bewys dat die kwaliteit van die verhouding tussen die
   terapeut en die pasiënt meer invloedryk op die eindresultaat is, as die
   soort psigoterapie wat gebruik word. (Rosenzweig, S. (1936). "Some
   implicit common factors in diverse methods in psychotherapy". Journal
   of Orthopsychiatry 6: 412-415).

[wysig] Kritiek

   Kritici van psigoterapie wys daarop dat doodeenvoudig die verloop van
   tyd psigososiale genesing bring.

[wysig] Eksterne skakels

     * Vrae oor psigoterapie (en)
     * Soorte berading en psigoterapie (en)

   Hierdie artikel is in sy geheel of gedeeltelik vanuit die Engelse
   Wikipedia vertaal.

   Klik vir info oor hierdie sjabloon.
   Kategorie: Psigiatrie

