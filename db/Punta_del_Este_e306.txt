Punta del Este


   Die ligging van Punta del Este
   Die ligging van Punta del Este
   Straat in Punta del Este
   Straat in Punta del Este

   Punta del Este is die gewildste vakansieoord van Uruguay
   (Suid-Amerika), sowat 145 km oos van die hoofstad Montevideo, met
   10 000 inwoners.

   Teen die begin van die 19de eeu is die gebied van Punta del Este nog 'n
   half verlate streek wat net deur vissers en seemanne aangedoen word.
   Die stadshorison, gesien vanuit Punta Ballena
   Die stadshorison, gesien vanuit Punta Ballena

   Danksy die ligging op 'n skiereiland wat die waters van die Río de la
   Plata en die Atlantiese Oseaan van mekaar skei, met 40 km se wit
   strande, natuurparke en bosgebiede in die omgewing, ontwikkel Punta del
   Este tot een van die grootste en bekendste strandoorde in Suid-Amerika
   wat jaarliks honderdduisende binne- en buitelandse toeriste lok.

   Punta del Este, met 'n stadshorison wat deur talle wolkekrabbers
   oorheers word, beskik oor 'n eersterangse infrastruktuur met twee
   lughawens, 'n plesierboothawe wat sowat 500 jagte kan akkommodeer, meer
   as 100 hotelle en 80 restourante, kasino's, diskoteke en ander geriewe.
   Die belastingwetgewing van Uruguay het van die stad ook 'n
   internasionale finansiële sentrum gemaak, wat beleggers van dwarsoor
   die wêreld lok.

   Punta Ballena, naby die stad, is 'n uitstekende uitkykplek om walvisse
   te sien. Die eilande Isla Gorriti en Isla de los Lobos is die tuiste
   van 'n groot kolonie seeleeus.
   Kategorie: Uruguay

