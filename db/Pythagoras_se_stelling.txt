Pythagoras se stelling


   Pythagoras se Stelling: Die som van die oppervlak van die twee
   vierkante op die sye a en b is gelyk aan die vierkant op die skuinssy
   c.
   Pythagoras se Stelling: Die som van die oppervlak van die twee
   vierkante op die sye a en b is gelyk aan die vierkant op die skuinssy
   c.

   Pythagoras se Stelling is 'n wiskundige stelling wat vernoem is na die
   Griekse wiskundige, Pythagoras. Volgens tradisie het Pythagoras die
   stelling ontdek en bewys,^[1] maar die stelling se resultaat was voor
   Pythagoras se ontdekking aan verskeie antieke bevolkings bekend,
   waaronder die Egiptenare en die Indiërs.

   Die stelling is as volg:

     In enige reghoekige driehoek is die kwadraat van die lengte van die
     skuinssy gelyk aan die som van die kwadrate van die lengtes van die
     reghoekige sye.

   Dit wil sê, gestel daar is 'n reghoekige driehoek met 'n skuinssy met
   'n lengte van c en twee reghoekige sye met die lengtes a en b, dan kan
   die stelling in as die volgende vergelyking uitgedruk word:

          a^2 + b^2 = c^2\,

   Of, om c op te los:

          c = \sqrt{a^2 + b^2}. \,

   Hierdie vergelyking bied 'n maklike manier om die onbekende lengte van
   'n sy van 'n reghoekige driehoek uit te werk, mits die ander twee reeds
   bekend is.

[wysig] Verwysings

    1. ^ Heath, Sir Thomas. A History of Greek Mathematics (2 Vols.),
       Clarendon Press, Oxford (1921), Dover Publications, Inc. (1981),
       ISBN 0-486-24073-8. Vol 1, bl, 144.

    Hierdie artikel omtrent 'n Wiskunde-verwante onderwerp is tans slegs
   'n saadjie. Jy is welkom om by te dra tot die Afrikaanse Wikipedia deur
   dit uit te brei.
   Kategorieë: Wiskunde saadjies • Meetkunde

