Queensland


   Queensland is 'n deelstaat van Australië wat in die noordooste van die
   Australiese kontinent geleë is. Dit word begrens deur die Northern
   Territory aan die weste, South Australia aan die suidweste en New South
   Wales in die suide. In die ooste lê die kusgebied by die koraalsee en
   die Stille Oseaan. Die deelstaat is die tweede grootste ten opsigte van
   oppevlakte gevolg deur Western Australia en die land se dig bevolkste
   deelstate New South Wales en Victoria.

   Die gebied is vir die eerste keer deur Australiese inboorlinge en
   Straat van Torres eilandbewoners bewoon wat ongeveer tussen 40 000 en
   65 000 jaar gelede daar aangekom het volgens verskeie
   dateringstegnieke.^[1] Later het Queensland 'n Britse kroonkolonie
   geword wat afgestig is van die deelstaat New South Wales op 6 Junie
   1859, 'n datum wat steeds jaarliks herdenk word as Queensland dag. Die
   gebied tans as Brisbane bekend staan was voorheen die Moreton Bay
   strafkolonie gewees wat bedoel was as 'n plek om misdadigers wat
   herhaaldelik oortree het na toe te stuur. Die staat het later vrye
   vestigings aangemoedig en vandag word Queensland se ekonomie gedomineer
   deur die landbou-, toeriste- en natuurlike hulpbronsektore.

   Die bevolking is gekonsentreer in die suidooste van Queensland wat die
   hoofstad Brisbane, Logan City, Ipswich, Toowoomba en die Gold Coast en
   die Sunshine Coast insluit. Ander groot plaaslike sentra sluit Cairns,
   Townsville, Mackay, Rockhampton, Bundaberg, Hervey Bay en Mount Isa in.
   Daar word dikwels na die staat as die sonskyn staat verwys aangesien
   die weer warm is en 'n groot deel van die staat in die trope geleë is.

[wysig] Verwysings

    1. ^ http://www.dreamtime.net.au/indigenous/timeline.cfm Dreaming
       Online: Indigenous Australian Timeline

   Kategorie: Australië

