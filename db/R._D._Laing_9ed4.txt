R. D. Laing


   R.D.Laing Foto deur Robert E. Haraldsen
   R.D.Laing Foto deur Robert E. Haraldsen

   Ronald David Laing (7 Oktober 1927 - 23 Augustus 1989) was 'n omstrede
   Skotse psigiater wat baanbrekerswerk verrig het om die geestessiekte
   skisofrenie te ontleed. Sy betoog "The Divided Self" wat in 1960
   verskyn het, het vir baie gewildheid gesorg onder skisofrene maar vir
   afkeer onder psigiaters. Deur gebruik te maak van die
   eksistensieel-fenomenologiese benadering het hy gehelp om die wÃªreld
   van die skisofreen aan ander bekend te maak. Laing het die manier
   waarop psigiatrie destyds bedryf is veroordeel en geargumenteer dat dit
   gehelp het om die siekte in stand te hou, en het sodoende 'n belangrike
   bydrae gelewer aan die antipsigiatriese beweging van die vyftigerjare
   wat onder andere geloods is deur persone soos Thomas Szasz en Michel
   Foucault.

   Laing se sublieme insig in die skisofrenie het hy na eie mening te
   danke aan sy eie liefdelose en eensame kinderjare wat hom sy hele lewe
   gekwel het. In 1989 is Laing dood aan 'n hartaanval wat veroorsaak is
   deur sy jarelange depressie, dwelmmisbruik en alkoholisme.
   Kategorie: Skotse sielkundiges

