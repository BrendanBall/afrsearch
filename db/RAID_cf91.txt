RAID


   RAID is 'n afkorting van Redundant Arrays of Independent Disks, ook
   bekend as Redundant Array of Inexpensive Disks en is die benaming vir
   'n stel metodes vir die fisiese stoor van data op hardeskywe waardeur
   die gegewens oor meer as een skyf verdeel word of op meer as een skyf
   gestoor word of beide ten behoewe van 'n verhoogde spoed en/of om die
   data op die skywe te beveilig.

   RAID het ontstaan vanweë die behoefte aan meer stoorspasie teen 'n laer
   koste en aangesien die meeste kleiner hardeskywe goedkoper was (rondom
   1987) as 1 grote, is daar gesoek na 'n manier om 'n aantal fisiese
   skywe te kombineer om een denkbeeldige skyf daarvan te maak. Omdat die
   kosteverskille tussen groot- en klein hardeskywe nie meer so groot is
   nie, word RAID deesdae meestal gebruik vir die beveiliging van data en
   om die skryfspoed te verhoog. Dis dan ook die rede waarom die
   oorspronklike betekenis van die I vir inexpensive in die afkorting
   verander is na independent. RAID het sy oorsprong aan die Universiteit
   van Kalifornië te Berkeley gehad.

   Inhoud

        * 1 Sonder RAID
        * 2 RAID
        * 3 RAID-beheerders
        * 4 RAID-opstellings
             + 4.1 JBOD
             + 4.2 RAID-0
             + 4.3 RAID-1
             + 4.4 RAID-2
             + 4.5 RAID-3
             + 4.6 RAID-4
             + 4.7 RAID-5
                  o 4.7.1 Voorbeeld van pariteitsberekening RAID 5
             + 4.8 RAID-6
             + 4.9 RAID-10
        * 5 Reference

[wysig] Sonder RAID

   Normaalweg word elke hardeskyf deur die bedryfstelsel van 'n rekenaar
   as 'n afsonderlike eenheid benader. In Windows kan dit herken word aan
   die skyfaanduiding C, D, E ens; In Unix en Unix-verwante bedryfstelsels
   soos Linux en BSD waar die lêerstelsel as 'n logiese geheel aan die
   gebruiker getoon word, is die skyfeenhede herkenbaar aan die sogenaamde
   'mount points'.

   Sonder RAID word die data deur die data wat die gebruiker verskaf na
   die skyf aangestuur en word die data agtereenvolgend op die skyf
   geskryf. Alle hierdie data word dus op een en dieselfde fisiese skyf
   gestoor.

[wysig] RAID

   In 'n RAID-stelsel word veelvuldige hardeskywe gekombineer tot 'n groep
   van skywe (Engels: Disk Arrays). Die programmatuur wat in die stelsel
   ingebou is sorg dat daarvoor dat die rekenaar net een logiese skyf
   sien. In die agtergrond word die data deur die beheerder oor die
   betrokke skywe verdeel. So 'n matriks van skywe kan uit 'n willekeurige
   aantal skywe bestaan. Deur die kombinasie van skywe kan 'n stelsel data
   vinniger en/of veiliger verwerk as in die geval van 'n enkele skyf.

[wysig] RAID-beheerders

   Dit is moontlik om RAID uitsluitlik deur programmatuur te implementeer.
   Sagteware RAID is moontlik met Linux en die eenvoudiger
   RAID-opstellings is ook moontlik met tafelrekenaar-uitgawes van Windows
   NT, 2000 en XP. Die bedenierweergawes van Windows kan ook die meer
   komplekse kombinasies hanteer. Die sagteware oplossing neem egter ook
   heelwat meer SVE-tyd in beslag.

   'n Doeltreffende oplossing is die sagteware RAID met hardeware bystand,
   waarby 'n spesiale verwerker die pariteitsberekeninge doen (sien RAID-5
   hieronder), maar waar die uitvoer van die RAID self nog steeds deur
   sagteware gedoen word.

   Daar bestaan ook intelligente RAID-beheerders wat alle funksies met hul
   eie ingeboude verwerkers versorg en waar die stelsel se SVE geen ekstra
   werk hoef te verrig nie.

   Daar bestaan verskillende RAID-opstellings, elk met sy eie
   toepassingsgebied.

[wysig] RAID-opstellings

   RAID-opstelling Aantal skywe Pluspunte Minuspunte
   JBOD minimum 2 Eenvoudige opstelling, eenvoudig om uit te voer Geen
   foutregstelling, foutiewe skyf = data op foutiewe skyf gaan verlore
   0 minimum 2 Vinnigste skryfspoed vir data, eenvoudige opstelling,
   eenvoudig om uit te voer Geen foutregstelling, foutiewe skyf = data op
   alle skywe is verlore
   1 minimum 2 100% foutregstelling, eenvoudige opstelling relatief duur
   2 minimum 3 Foutregstelling, ook vir skywe sonder ingeboude
   foutregstelling Geen praktiese toepassing
   3 minimum 3 Vinnige deurvoer van opeenvolgende data, doeltreffende
   foutregstelling Kan nie gelyktydig lees en skryf nie
   4 minimum 3 Vinnige lees van alle data, doeltreffende foutregstelling
   Stadige skryfspoed
   5 minimum 3 Vinnige lees van alle data, doeltreffende foutregstelling,
   beste vir netwerktoepassings Stadiger as RAID-0 en RAID-1,
   rekenintensief dus 'n relatief duur beheerder
   6 minimum 4 Robuuste foutregstelling, kan twee falende skywe hanteer
   Nog meer rekenintensief as RAID-5 dus relatief duur beheerder

   Kombinasies van RAID kom ook voor, so kan RAID-1 en RAID-0 gekombineer
   word om RAID-10 te gee (waarvoor 'n minimum van 4 skywe benodig word)
   of RAID-0+1, RAID-3 en RAID-0 om RAID-53 te gee, RAID-5 en RAID-0 om
   RAID-50 te gee en RAID-5 en RAID-1 om RAID-51 te gee.

[wysig] JBOD

   JBOD (van 'Just a Bunch Of Disks') is bloot eenvoudig die
   agtermekaarvoeging van 'n aantal skywe waar die totale grootte van die
   denkbeeldige skyf die som is van die spasie op al die skywe. Dit is op
   sigself nie 'n RAID implentering nie maar word wel deur baie
   RAID-beheerders ondersteun.

[wysig] RAID-0

   RAID-0 (ook bekend as striping); 'n Aantal skywe word in 'n string
   geplaas en word as 'n groter skyf benader. Die gegewens word in klein
   blokke (ook 'stripes' genoem) verdeel en om die beurt op verskillende
   skywe gestoor. Dit bring 'n verhoogde skryfspoed mee omdat baie skywe
   tergerlykertyd gegewens kan lees of skryf. Teoreties sou die verhoging
   in spoed eweredig wees met die aantal skywe maar in die praktyk is dit
   egter dikwels nie die geval nie.

   RAID-0 bied geen foutregstelling nie. Die term 'reduntant' (oortollige)
   is eintlik ook nie hier van toepassing nie. As een skyf sou faal dan
   sou alle gegewens op die hele string verlore wees!

   Die kleinste skyf in die string bepaal ook die omvang van die
   RAID-stelsel. As daar byvoorbeeld 50 GB-, 100 GB- en 250 GB-skywe in 'n
   RAID-0 opstelling geplaas word, sal die beheerder 'n skyf aan die
   stelsel aanbied wat 150 GB (50 GB × 3) groot is. Hiermee gaan effektief
   250 GB verlore. Sommige beheerders kan egter die oorblywende spasie vir
   'n ander RAID-stel gebruik.

   Sagteware RAID-0 word soms ook na verwys as Volume Sets.

[wysig] RAID-1

   RAID-1 (ook bekend as mirroring) skryf die data twee (of meer) keer op
   verskillende skywe.

   As 'n skyf sou faal sal die rekenaarstelsel nie beïnvloed word nie en
   doodgewoon aanhou werk. Die beheerder sal dan alle toever/afvoer laat
   loop op die ander skyf (of skywe). Die beheerder sal die gebruiker
   natuurlik wel waarsku dat daar 'n fout is. Die logiese skyf in die
   opstelling sal dan so groot wees as wat die kleinste skyf in die stel
   is.

   Alhoewel RAID-1 die minste doeltreffende manier is om data te beveilig
   en vir die konvensionele SCSI RAID-stelsels 'n taamlik duur oplossing
   is, bied dit vir IDE-stelsels 'n eenvoudig dog baie betroubare
   oplossing as dit bloot gaan om die beveiliging van data.

   As daar 1-tot-1 mirroring toegepas word met twee 160 GB-skywe, sal die
   stelsel slegs een 160 GB skyf sien.

   Ook hier is die kleinste skyf bepalend vir die uiteindelike
   stoorkapasiteit van die RAID-stelsel in sy geheel.

[wysig] RAID-2

   RAID-2 gebruik parallelle datatransport (sien ook striping by RAID-0)
   wat aangevul word met 'n sogenaamde Hamming foutregstellende kode
   (Engels: Hamming Error Correction Code of ECC), en is bedoel vir skywe
   wat nie hulle eie foutregstelling kan doen nie.

   Alle moderne hardeskywe het egter wel foutregstelling ingebou. Omdat
   die gebruik van 'n Hammingkode ekstra bisse bygevoeg word, het 'n mens
   meer as 1 skyf nodig vir die stoor van die kode. Hierdie RAID-variant
   het geen voordele bo RAID-3 nie.

[wysig] RAID-3

   RAID-3 werk byna dieselfde as RAID-2 met dié verskil dat 'n mens slegs
   een skyf gebruik vir die stoor van die berekende pariteit van die
   Hamming Kode. Ook hier ward parallelle verwerkings gedoen soos in die
   geval van striping in die RAID-0 geval. Die pariteit word vir 'n stel
   grepe (A0, A1, en A2) bereken en gestoor.

   As een skyf uitval, kan 'n mens terugbereken en vasstel wat die verlore
   grepe moet wees. Vanweë hierdie pariteitsdata kan 'n RAID-3 stelsel
   egter nie gelyktydig lees en skryf nie.

[wysig] RAID-4

   RAID-4 is identies aan RAID-3 maar die pariteit word hier nie per greep
   maar per datablok (stripe) bereken. 'n Datablok kan byvoorbeeld 32 of
   64 kGrepe groot wees. Sodoende kan daar gelyktydig gelees en geskryf
   word mits daar geen oorvleueling plaasvind nie. Dit is egter so dat die
   skyf wat gebruik word om pariteit te stoor deur iedereen van die
   bewerkinge aangespreek moet word en is daarom 'n spoedbeperkende
   faktor.

[wysig] RAID-5

   RAID-5 werk identies aan RAID-4 met die verskil dat die pariteitsblokke
   nie op 'n enkele skyf gestoor word nie maar verdeel word oor die skywe
   in die string. Hiermee word die beperking van die pariteitskyf wat die
   spoed beperk nie meer nie. In die praktyk word RAID-5 dan ook meer
   dikwels gebruik as die ander RAID-variante met pariteit.

   Voorbeelde van RAID-5 stoor op 4-skywe:

             skyf1      skyf2      skyf3      skyf4
   stripe 1: Data01     Data02     Data03     Par010203
   stripe 2: Data04     Data05     Par040506  Data06
   stripe 3: Data07     Par070809  Data08     Data09
   stripe 4: Par101112  Data10     Data11     Data12
   stripe 5: Data13     Data14     Data15     Par131415
   stripe n: ...        ...        ...        ...

[wysig] Voorbeeld van pariteitsberekening RAID 5

   Die pariteitsberekening werk heel eenvoudig, al die bisse van 'n stel
   wat nagegaan moet word, word deur 'n XOR-funksie met mekaar
   gekombineer. Die XOR-funksie kyk in wese slegs na die aantal bisse met
   'n waarde van 1 en stel die pariteitsbis dan dat die totale aantal ene
   'n ewe getal is. Vir die bostaande voorbeeld kan die berekening
   byvoorbeeld as volg verloop:
   blok      greep
   Data01    00101001
   Data02    10010101
   Data03    00101011
   Par010203 10010111

   As enige skyf sou wegval kan die verlore inligting bloot herbou word
   deur die XOR-funksie op die oorblywende data uit te voer. Solank as wat
   die skyf stukkend is sal die berekening uitgevoer word wanneer data
   aangevra word en sal die spoed negatief beïnvloed word. As die skyf
   vervang word sal die nuwe skyf eenmalig blok vir blok herbou word en
   daarna sal die string weer normaal funksioneer.

[wysig] RAID-6

   RAID-6 is vergelykbaar met RAID-5 maar gebruik twee pariteitsblokke wat
   oor alle skywe verdeel word. Die effektief bruikbare spasie neem dan
   ook met twee skywe af. Die pariteitsberekening is ook heelwat meer
   ingewikkeld as vir RAID-5 en is slegs op 'n beperkte aantal
   RAID-beheerders beskikbaar. Met hierdie opstelling kan twee skywe faal
   sonder dat die data verlore gaan.

[wysig] RAID-10

   RAID-10 verskaf 'n hoë beskikbarheid deur 'n kombinasie van eienskappe
   van RAID-0 en RAID-1.

   Sien (eksterne engelse skakels):
     * RAID 10 provides high availability by combining features of RAID 0
       and RAID 1
     * RAID 10 ensures that if a disk in any constituent. mirrored set
       fails, its contents can be .... it is always preferable to use a
       traditional RAID 10!
     * They might call the RAID 0 and then RAID 1 technique "RAID 1/0" or
       "RAID 10" (perhaps out of fear that people would think "RAID 01"
       and "RAID 1" were the same
     * RAID-5 versus RAID-10

[wysig] Reference

     * http://www.raid-controller.info Duitstalige artikel

   Kategorie: Rekenaar

