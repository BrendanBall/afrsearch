Raad vir Finansiële Dienste


   Die Raad vir Finansiële Dienste (Engels: Financial Services Board) is
   'n onafhanklike instelling in Suid-Afrika wat deur wetgewing (Wet op
   die Raad vir Finansiële Dienste 97 van 1990) daargestel is om die die
   bankverwante finansiële dienste in Suid-Afrika te reguleer in die
   openbare belang. Die raad se kwaliteitsbestuurstelsel is ISO 9001
   gesertifiseer.

[wysig] Geskiedenis

   Die totstandkoming van die raad het gevolg op die aanbevelings van die
   Van Der Horst Komitee in 1990. Die Wet op Finansiële Advies en
   -Tussengangerdienste (Engels: FAIS - Financial Advisory and
   Intermediate Services Act) het in 2002 in werking getree en die raad se
   gesag is daarmee uitgebrei tot sekere aspekte van die optrede in die
   bankwese.

[wysig] Wetgewing

   Die wetgewing waarmee die Raad op Finansiële Dienste belas is om oor
   toesig te hou is:
     * Wet op Pensioenfondse, 24 van 1956
     * Wet op Onderlinge Bystandsverenigings, 25 van 1956
     * Wet op Finansiële Instellings (Beskerming van Fondse), 28 van 2001
     * Wet op die Finansiële Toesig oor die Padongelukkefonds, 8 van 1993
     * Wet op die Toesig oor die Rasionalisering van Finansiële
       Instellings, 32 van 1996
     * Wet op Langtermynversekering, 52 van 1998
     * Wet op Korttermynversekering, 53 van 1998
     * Wet op Inspeksie van Finansiële Instellings, 80 van 1998
     * Wet op Handel met Voorkennis, 135 van 1998
     * Wet op Finansiële Advies en -Tussengangerdienste, 37 van 2002
     * Wet op die Beheer van Gesamentlike Bellegingsskemas, 45 van 2002
     * Wet op Sekuriteite Dienste, 36 van 2004

[wysig] Eksterne skakels

     * Amptelike webwerf van die Raad vir Finansiële Dienste

   Kategorie: Regeringsdienste

