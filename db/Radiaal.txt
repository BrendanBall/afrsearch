Radiaal


   'n Hoek van 1 radiaal onderspan 'n boog gelyk in lengte aan die radius
   van die sirkel.
   'n Hoek van 1 radiaal onderspan 'n boog gelyk in lengte aan die radius
   van die sirkel.

   Die radiaal, in wiskunde, is 'n eenheid van hoekmeting wat gelyk is aan
   180/π grade, of ongeveer 57,2958 grade. Dit word voorgestel deur die
   simbool "rad" of, minder algemeen, deur die boskrif c (vir "circular
   measure"). 'n Hoek van 1,2 radiaal word geskryf as "1,2 rad" of
   "1,2^c". Aangesien die radiaal die standaard eenheid vir hoekmeting in
   wiskunde is word die simbool "rad" egter byna altyd weggelaat. In die
   afwesigheid van enige simbool word radiale aangeneem en word die
   simbool ° gebruik om aan te dui wanneer grade bedoel word.

   Die radiaal was te vore 'n SI aanvullende eenheid, maar die kategorie
   is in 1995 afgeskaf en dit word nou as 'n SI afgeleide eenheid beskou.
   Die SI-eenheid vir 'n soliede hoekmeting is die steradiaal.

   Inhoud

        * 1 Definisie
        * 2 Geskiedenis
        * 3 Omskakelings
             + 3.1 Omskakeling tussen radiale en grade
             + 3.2 Omskakeling tussen radiale en desimale grade
             + 3.3 Omskakelingstabel
        * 4 Gebruik in Wiskunde en Fisika
        * 5 Dimensionaliteit
        * 6 Veelvoude van radiale
        * 7 Verwysings

[wysig] Definisie

   Een radiaal is die hoek by die middelpunt van 'n sirkel onderspan deur
   'n boog waarvan die lengte langs die omtrek gelyk is aan die lengte van
   die radius van die sirkel.

   Meer algemeen, die grootte in radiaal van enige hoek onderspan deur
   twee strale, is gelyk aan die verhouding tussen die lengte van die
   ingeslote boog tot die radius van die sirkel; dit wil sê, θ = s /r,
   waar θ die onderspande boog in radiale is, s is die booglengte en r is
   die radius. Omgekeer, die lengte van die ingeslote boog is gelyk aan
   die radius vermenigvuldig met die grootte in radiale; dit wil sê, s =
   rθ.

   Dit volg dat die grootte in radiale van een algehele omwenteling (360
   grade) die lengte van die hele omtrek gedeel deur die radius, of
   2πr /r, of te wel 2π is. Dus is 2π radiale gelyk aan 360 grade, en een
   radiaal is gelyk aan 180/π grade.

[wysig] Geskiedenis

   "n Paar algemene hoeke uitgedruk in radiale. Al die poligone is
   reguliere poligone.
   "n Paar algemene hoeke uitgedruk in radiale. Al die poligone is
   reguliere poligone.

   Die begrip van radiale meting, teenoor die grade van 'n hoek, behoort
   waarskynlik aan Roger Cotes in 1714 toegeskryf word.^[1] Hy het die
   begrip van die radiaal in alle opsigte behalwe vir die naam daarvan
   ontwikkel en het die natuurlikheiod daarvan as 'n eenheid van
   hoekmeting besef.

   Die Engelse term radian het vir die eerste keer in gedrukte vorm
   verskyn op 5 Junie 1873, in eksamen vrae wat deur James Thomson (broer
   van Lord Kelvin) by Queen's College, Belfast. Hy het die term so vroeg
   as 1871 gebruik terwyl Thomas Muir in 1869 toe by die Universiteit van
   Sint Andrews, gewik en weeg of hy rad, radial of radian moes gebruik.
   In 1874 het Muir na oorleg met James Thomson op radian
   besluit.^[2]^[3]^[4]

[wysig] Omskakelings

[wysig] Omskakeling tussen radiale en grade

   Soos te vore gestel is een radiaal gelyk aan 180/π grade. Dus, om van
   radiale na grade om te skakel, verminigvuldig met 180/π. By voorbeeld:

          1 \mbox{ rad} = 1 \cdot \frac {180^\circ} {\pi} \approx
          57.2958^\circ
          2.5 \mbox{ rad} = 2.5 \cdot \frac {180^\circ} {\pi} \approx
          143.2394^\circ
          \frac {\pi} {3} \mbox{ rad} = \frac {\pi} {3} \cdot \frac
          {180^\circ} {\pi} = 60^\circ

   Omgekeerd, om van grade na radiale om te skakel, vermenigvuldig met
   π/180. Byvoorbeeld:

          1^\circ = 1 \cdot \frac {\pi} {180^\circ} \approx 0.0175 \mbox{
          rad}
          23^\circ = 23 \cdot \frac {\pi} {180^\circ} \approx 0.4014
          \mbox{ rad}

   'n Mens kan ook radiale van omwentelings omskakel deur die radiaal
   waarde deur 2π te deel.

   Die onderstaande tabel vertoon die omskakeling van 'n aantal algemene
   hoeke.
   Grade   0° 30° 45° 60° 90° 180° 270° 360°
   Radiale 0 \frac{\pi}{6} \frac{\pi}{4} \frac{\pi}{3} \frac{\pi}{2} \pi\,
   \frac{3\pi}{2} 2\pi\,

[wysig] Omskakeling tussen radiale en desimale grade

   2π radiale is gelyk aan een hele omwenteling wat 400^g is. Dus, om van
   radiale na desimale grade (gon) om te skakel, vermenigvuldig met 200/π,
   en om van gon na radiale om te skakel, vermenigvuldig met π/200.
   Byvoorbeeld:

          1.2 \mbox{ rad} = 1.2 \cdot \frac {200^{\rm g}} {\pi} \approx
          76.3944^{\rm g}
          50^{\rm g} = 50 \cdot \frac {\pi} {200^{\rm g}} \approx 0.7854
          \mbox{ rad}

[wysig] Omskakelingstabel

   Die onderstaande tabel vertoon die omskakeling tssen radiale, grade en
   desimale grade van 'n aantal algemene hoeke.
     Hoeknaam      Waarde in
                radiaal              Waarde in
                               desimale grade          Waarde in
                                                      grade
   nulhoek      0              0^g                    0°
   milliradiaal 0,001          0^g 6^c 36^cc 61^ccc   0°3′26″15‴
                \frac{\pi}{6}  33,3^g                 30°
                \frac{\pi}{4}  50^g                   45°
                \frac{\pi}{3}  66,6^g                 60°
   radiaal      1              63^g 66^c 19^cc 77^ccc 57°17′44″48‴
   regtehoek    \frac{\pi}{2}  100^g                  90°
                \frac{3\pi}{4} 150^g                  135°
   plathoek     π              200^g                  180°
                \frac{5\pi}{4} 250^g                  225°
                \frac{3\pi}{2} 300^g                  270°
                \frac{7\pi}{4} 350^g                  315°
   omwenteling  2\pi\,         400^g                  360°

[wysig] Gebruik in Wiskunde en Fisika

   In analise en meeste ander takke van wiskunde wat verder gaan as
   praktiese meetkunde, word hoeke altyd in radiale uitgedruk. 'n
   belangrike rede hiervoor is dat resultate in analise wat trigonometrie
   funksies betrek eenvoudig en "natuurlik" is wanneer die funksie se
   argumente in radiale is. Die gebruik van radiale lei byvoorbeeld tot
   die eenvoudige limiet formule

          \lim_{h\rightarrow 0}\frac{\sin h}{h}=1 ,

   wat die grondslag is vir talle ander elegante identiteite in wiskunde,
   insluitend

          \frac{d}{dx} \sin x = \cos x
          \frac{d^2}{dx^2} \sin x = -\sin x

   As gevolg van hierdie en ander eienskappe,verskyn die trigonometriese
   funksies in oplossings tot wiskundige probleme wat nie ooglopend
   verwant is aan die funksie se meetkundige betekenis nie (byvoorbeeld
   die oplossing van die differensiaalvergelyking d^2y/dx^2 = −y, die
   evaluasie van die integraal ∫dx/(1 + x^2), en so aan). In alle sulke
   gevalle word daar gevind dat die argumente van die funksies die
   natuurlikste in die vorm geskryf wat, in meetkundige kontekste,
   ooreenkom met die radiale meting van die hoeke.

   Die trigonometriese funksies het ook eenvoudige en elegante reeks
   uitbreidings wanneer radiale gebruik word; byvoorbeeld, die volgende
   Taylor reeks vir sin x :

          \sin x = x - \frac{x^3}{3!} + \frac{x^5}{5!} - \frac{x^7}{7!} +
          \cdots .

   As x in grade uitgedruk was, dan sou die reeks lastige faktore wat
   magte van π/180 behels moes insluit: as x die aantal grade is, is die
   radiale y = πx /180, so

          \sin x\ (deg) = \sin y\ (rad) = \frac{\pi}{180} x -
          (\frac{\pi}{180})^3\ \frac{x^3}{3!} + (\frac{\pi}{180})^5\
          \frac{x^5}{5!} - (\frac{\pi}{180})^7\ \frac{x^7}{7!} + \cdots .

   Wiskundig belangrike verhoudings tussen die sinus en cosinus funksies
   en die eksponensiële funksie (sien byvoorbeeld Euler se formule) is
   weereens elegant en "natuurlik" as die funksies se argumente in radiale
   is.

   Die rdaiaal word ook baie in fisika gebruik wanneer hoekmetings verlang
   word. Hoeksnelheid word byvoorbeeld tipies in radiale per sekonde
   (rad/s) gemeet. Een omwenteling per sekonde is gelyk aan 2π radiale per
   sekonde. Op soortgelyke wyse word hoekversnelling baie keer in radiale
   per sekonde per sekonde (rad/s^2) gemeet.

[wysig] Dimensionaliteit

   Alhoewel die radiaal 'n maateenheid is, is dit 'n dimensielose
   hoeveelheid. Dit kan gesien word uit die definisie wat te vore gegee
   is: die hoek onderspan by die middelpunt van 'n sirkel, gemeet in
   radiale, is die verhouding van die lengthe van die ingeslote boog tot
   die lengte van die sirkel se radius. Aangesien die metingseenhede
   mekaar uit kanselleer is hierdie verhouding dimensieloos.

   'n Ander manier waarop die dimensieloosheid van die radiaal gesien kan
   word is in die reeks voorstellings van die trigonometriese funksies,
   soos die Taylor reeks vir sin x wat te vore genoem is:

          \sin x = x - \frac{x^3}{3!} + \frac{x^5}{5!} - \frac{x^7}{7!} +
          \cdots .

   As x eenhede gehad het, dan sou die som betekenisloos gewees het: die
   lineêre term x kan nie opgetel of afgetrek word van kwadratiese term
   x^3 / 3! of die term x^5 / 5! met vyfde magsverheffing, ens. Daarom
   moet x dimensieloos wees.

[wysig] Veelvoude van radiale

   Metrieke voorvoegsel word op beperkte skaal saam met rdaiale gebruik en
   nooit in wiskunde nie.

   Die milliradiaal (0.001 rad, of 1 mrad) is word in artillerie en
   skerpskutwerk gebruik aangesien dit ooreenkom met 'n fout van 1 meter
   oor 'n afstand van 1000 m. Die divergensie van laserstrale word ook
   milliradiaal gemeet.

   Kleiner eenhede soos mikroradiale (μrads) en nanoradiale (nrads) word
   in sterrekunde gebruik en kan ook gebruik word om die straalkwalitiet
   van lasers met ultra-lae divergensie te meet.

   Die groter voorvoegsel het geen ooglopende nut vir radiale nie
   aangesien enige hoek groter as 2π radiaal weer dieselfde sirkel of
   omwentelingsiklus begin.

[wysig] Verwysings

    1. ^ Biography of Roger Cotes, The MacTutor History of Mathematics
    2. ^ Florian Cajori, 1929, History of Mathematical Notations, Vol. 2,
       pp. 147–148
    3. ^ Nature, 1910, Vol. 83, pp. 156, 217, and 459–460
    4. ^ Earliest Known Uses of Some of the Words of Mathematics

   Kategorieë: SI afgeleide eenhede • Trigonometrie • Hoekeenhede

