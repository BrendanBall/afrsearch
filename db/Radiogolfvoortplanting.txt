Radiogolfvoortplanting


   In teenstelling met klankgolwe het radiogolwe nie 'n medium nodig vir
   voortplanting nie. Dit word duidelik geïllustreer deur die feit dat ons
   suksesvol met ruimtetuie kommunikeer ten spyte van die vakuum van die
   ruimte. Radiogolwe is egter deel van die verskynsel wat
   elektromagnetiese straling heet. Elektromagnetiese straling sluit
   mikrogolwe, lig, en verskynsels soos x-, alpha- en gammastrale in.

   Radiogolf voortplanting vir aardse kommunikasie word egter deur 'n
   aantal natuurverskynsels beïnvloed. Meeste van hierdie verskynsels word
   deur ons son se interaksie met die aarde se atmosfeer en magnetiese
   veld veroorsaak. Radiokommunikasie word beplan om die beste gebruik te
   maak van hierdie verskynsels.

   Basiese begrippe wat deel van 'n radiogolf se karakter beskryf is die
   van golflengte en frekwensie. 'n Radiogolf bestaan uit die aard van die
   saak uit iets wat herhalend beweeg net soos 'n golf op water. Hoe meer
   siklusse van die beweging daar per sekonde is hoe hoër is die
   frekwensie van die golf en hoe korter is die golflengte. Merk veral op
   dat golflengte en frekwensie omgekeerd eweredig is aan mekaar. Die
   volgende vergelyking beskrywe die verhouding tussen golflengte,
   frekwensie, en die snelheid van die golf:

   \lambda\,={v \over f}

   waar λ golflengte is, v is die snelheid van van die golf en f is
   frekwensie. In 'n vakuum is die snelheid van die golf gelyk aan die
   snelheid van lig.

   Een van die eerste dinge wat mens opmerk wanneer dit by radiogolf
   voortplanting kom is dat die voortplantingswyse van die radiogolf se
   frekwensie afhang. Deel van die rede hiervoor is dat hoe korter die
   golflengte hoe meer energie besit die golf. Dit is dus handig om
   radiogolwe in die volgende bande te verdeel omdat hulle rofweg
   dieselfde eienskappe het:
   Frekwensie Band    Band Beskrywing
   300 kHz - 3 MHz  lae frekwensie
   3 MHZ - 30 MHz   hoë frekwensie
   30 MHz - 300 MHz baie hoë frekwensie
   300 MHz - 3 GHz  ultra hoë frekwensie

   Selfs wanneer radiogolwe ongehinderd deur die ruimte voortplant verswak
   hulle met afstand. Die kragdigtheid van 'n radiogolf is omgekeerd
   eweredig aan die afstand in die kwadraat van die antenne af.

   Ook moet mens besef dat 'n antenne nie die totale krag wat uitgesaai
   word kan vermeerder nie. Wat dit kan doen is die antenne uitstraling
   fokus sodat die krag in 'n sekere rigting vermeerder word maar dan word
   dit in die ander rigtings verwak.

   Net soos lig (beide radiogolwe en lig is elektromagnetiese uitstraling)
   is radiogolwe onderworpe aan weerkaatsing, straalbreking (refraksie) en
   straalbuiging (diffraksie) wanneer dit 'n grens bereik tussen media met
   verskillende brekingsindekse. Afhangende van radiogolwe se golflengte
   kan hulle dus van geboue, voertuie, die maan, bome, die grond, water,
   geïoniseerde lae in die atmosfeer en die grense tussen atmosferiese lae
   met verskillende temperatuur en voginhoud weerkaats word. So ook met
   straalbreking, dit gebeur wanneer radiogolwe van een medium tot 'n
   ander beweeg met 'n invalshoek wat te groot is vir weerkaatsing.
   Straalbreking begin effektief word by frekwensies van 28 MHz en hoër.
   Straalbuiging gebeur wanneer 'n straal die rand van iets soos 'n muur
   teekom en dan veroorsaak interaksie tussen aangrensende golwe dat die
   straal van rigting verander en tot 'n mate die gebied agter die muur
   bestraal.

   Wanneer dit by radiogolwe kom kan ons twee golftipes onderskei:
   grondgolwe en luggolwe.

[wysig] Grondgolwe

   Vir hierdie artikel definieer ons grondgolwe as volg:
     * Golwe wat direk van antenne tot antenne voortplant wanneer die
       antennas mekaar kan "sien". Sulke golwe mag in aanraking met die
       aarde se oppervlak kom.
     * Golwe wat 'n paar kilometer bo die aarde se oppervlakte beweeg oor
       lang afstande en die kromming van die aarde se oppervlakte volg.

   In beide gevalle verlaat die golwe nie die aarde se lae atmosfeer
   (troposfeer) nie.

   Grondgolwe wat met die aarde se oppervlak in aanraking kom verswak
   relatief vinnig oor 'n afstand vergeleke met luggolwe. Die verlies van
   sterkte neem ook toe soos die frekwensie van die sein toeneem.
   Kommunikasie waar die golf die aardoppervlak raak word dus beperk tot
   lae frekwensies onder 1.8 MHz en tot afstande van 'n 160 km of so.
   Mediumgolf uitsendings val in die frekwensieband en gebruik hoofsaaklik
   grondgolwe in aanraking met die aarde.

[wysig] Luggolwe

   Luggolwe is radiogolwe wat via die troposfeer reis..

[wysig] Die Ruimte In

   Hier kyk ons na radiogolwe wat opset die ruimte in gestuur word om of
   met 'n ruimetuig of via 'n ruimtetuig te kommunikeer..
   Kategorieë: Radio • Elektromagnetisme

