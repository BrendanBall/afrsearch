Rainbow Warrior


   Die Rainbow Warrior was die Nederlandse vlagskip van die
   omgewingsorganisasie Greenpeace, totdat dit deur Frankryk in
   Nieu-Seeland gesink is.

   Die skip lê op 10 Julie 1985 in die hawe van Auckland om te protesteer
   teen die kerntoetse wat die Franse regering op Mururoa, ‘n atol in
   Frans Poleniesië gehou het. Twee lede van die Franse geheime diens,
   Prieur en Mafart, stel twee myne teen die romp van die skip. Die
   ontploffing veroorsaak ‘n gat in die romp, waarna die Rainbow Warrior
   vinnig sink. Op één na kon diegene aanboort veilig aan land kom. ‘n
   Fotograaf Fernando Pereira, ‘n Nederlander van Portugese afkoms, sterf
   in die voorval.

   Beide geheime agente word gearresteer en tot lang gevangenisstraf
   veroordeel. Hulle kon na ’n kort tyd Nieu-Seeland verlaat om hulle
   tronkstraf in Frankryk te voltooi. In Frankryk word hul gou in huisares
   geplaas en dien net ’n gedeelte van die vonnis uit.

   In Julie 2005 word bekend gemaak dat die voormalige Franse president
   François Mitterrand destyds self toestemming gegee het vir die aanval,
   hoewel hy dit in die openbaar sterk veroordeel het.
   Kategorieë: Skepe • Greenpeace

