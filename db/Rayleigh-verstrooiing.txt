Rayleigh-verstrooiing


   Rayleigh-verstrooiing veroorsaak die rooierige lug tydens
   sonsondergang.
   Rayleigh-verstrooiing veroorsaak die rooierige lug tydens
   sonsondergang.

   Rayleigh-verstrooiing is die verstrooiing van lig deur deeltjies wat
   kleiner is as die golflengte van lig. Die verskynsel is vernoem na Lord
   Rayleigh, wie dit oospronklik verklaar het. Rayleigh-verstrooiing vind
   plaas wanneer lig deur 'n transpirante vloeistof of vastestof beweeg,
   maar kan die beste waargeneem word in die teenwoordigheid van gasse.
   Dit is ook as gevolg van Rayleigh-verstrooiing in die atmosfeer dat die
   lug blou voorkom.

   Die hoeveelheid Rayleigh-verstrooiing vir 'n ligstraal is afhanklik van
   die grootte van die deeltjies en die golflengte van die lig. Die
   golflente-afhanklikheid is besonder sterk: die hoeveelheid verstrooide
   lig is omgekeerd eweredig aan die vierde mag van die golflengte (dus,
   die golflengte^4). Die formule van die verstrooiingskoëffisiënt is:

          k_s = \frac {2 \pi^6} {3} n \left( \frac {m^2 - 1} {m^2 + 2}
          \right)^2 \frac {d^5} {\lambda^4}

   Met n as die aantal deeltjies van die diameter, d; m is die
   brekingsindeks; en λ is die golflengte van die straling.

   Die sterk golflengte-afhanklikheid sorg ook daarvoor dat blou lig meer
   verstrooid word as rooi lig: blou lig se golflengte is ongeveer twee
   keer so kort as dié van rooilig en dus word blou lig sestien maal beter
   verstrooid as rooi lig. Dit het tot gevolg dat mens in die atmosfeer 'n
   klein deel blou lig van alle kante kan sien, terwyl die res van die
   sonlig hoofsaaklik uit die rigting van die son kom blyk te kom.

   'n Belangrike uitsondering kan waargeneem word tydens sonsopgang en
   sonsondergang, wanneer die sonlig 'n groter afstand moet aflê deur die
   atmosfeer voordat dit die grond bereik. Die ekstra afstand deur die
   atmosfeer veroorsaak nog meer verstrooiing van blou lig en steeds
   minder verstrooiing van rooi lig. Die gevolg is 'n duidelike rooi
   skynsel in die hemel in die rigting van die son. In 'n verswakte vorm
   van die effek veroorsaak die verswakking van blou lig vir 'n
   geelkleurige son.

   Wanneer die deeltjies groters is as die golflengte van lig, is die mate
   van verstrooiing nie meer afhanklik van die golflengte nie. Sulke
   verskynsels kan die lig dus nie in verskillende kleure skei nie. Dit
   kan gesien word in 'n wolk (die waterdruppels is groter as die
   golflengte van lig) wat in die dag wit voorkom. Ander voorbeelde sluit
   in suiker, sout en melk.
   Kategorie: Optika

