Recife


   Boa Viagemstrand, Recife
   Boa Viagemstrand, Recife

   Recife is die hoofstad van die Brasiliaanse staat Pernambuco en lê
   ongeveer 100 km onder die mees oostelike punt van die Suid-Amerikaanse
   vasteland. Die stad self huisves 1,6 miljoen inwoners en die
   metropolitaanse gebied ongeveer 3 miljoen. Die stad lê op die walle van
   die Beberibe- en Capibariberivier. Beide riviere mond hier uit in die
   Atlantiese Oseaan.

[wysig] Geskiedenis

   Die area rondom Recife was een van die eerstes in Brasilië waar die
   Portugese 'n gemeenskap gevestig het.

   In 1534 het Johannes III van Portugal Brasilië in verskillende
   oorerflike Kapteinskappe ("Capitanias Hereditárias" in Portugees)
   verdeel; die Portugese het besef dat hulle nie die menslike of
   finansiële bronne gehad het om in so 'n uitgebreide en veraf kolonie te
   belê nie en het besluit om die taak aan private entrepreneurs oor te
   laat, genoem "Donatários" (hierdie sisteem was toe reeds suksesvol
   geïmplimenteer in die Portugese kolonies in Afrika).

   Die meeste Kapteinskappe het egter gefaal, grootliks as gevolg van te
   min ondersteuning van die Portugese metropolis. Een van die min wat
   gefloreer het was die Kapteinskap van Pernambuco, waarin Recife geleë
   is.

   Vanaf 1630 tot 1654 was ‘n groot deel van Brasilië onder Nederlandse
   bewind (Nederlands-Brasilië). Die hoofstad van Nederlands-Brasilië was
   Recife (die stad het toe as Mauritsstad bekend gestaan). Die
   Nederlandse fort Cinco Pontas in die stadsentrum herinner nog aan
   hierdie tyd. Tydens hierdie tydperk is die eerste sinagoge in die
   Amerikas gestig. Die Nederlanders is egter verdryf deur ‘n leërtjie van
   Portugese en plaaslike opstandelinge. Hierdie opstand staan vandag
   bekend as die 'Restauração Pernambucana'. Die grootste deel van die
   Joodse gemeenskap het gevlug na Amsterdam en sommige na Noord-Amerika,
   waar hulle die eerste Joodse gemeenskap in Nieu-Amsterdam oprig, asook
   die Karibiese gebied.

   Gedurende die 18e eeu het opstande regoor die stad uitgebreek waarin
   die ryk boere van Olinda en die handelaars van Recife gebots het.
   Recife had 'n groot voordeel oor Olinda: Olinda het nie 'n hawe nie,
   terwyl Recife een van die beste aan die Atlantiese Oseaan het. Recife
   se bourgeoisie het 'n oorwinning behaal oor die dekadente
   suikeraristokrate van Olinda. Dit was 'n beslissende faktor in Recife
   se groei. Recife is vandag 'n groot stad terwyl Olinda 'n klein
   historiese dorpie is.

[wysig] Kyk ook

     * Mauritsstad

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Recife
     * Recife amptelike webblad
     * http://www.recifeguide.com/ Kommersiële webblad met
       toerisme-inligting oor Recife.

   Hoofstede van Brasilië Brasilië Drapeau du Brésil

   Aracaju | Belém | Belo Horizonte | Boa Vista | Brasília | Campo Grande
   | Cuiabá | Curitiba | Florianópolis | Fortaleza | Goiânia | João Pessoa
   | Macapá | Maceió | Manaus | Natal | Palmas | Porto Alegre | Porto
   Velho | Recife | Rio Branco | Rio de Janeiro | Salvador | São Paulo |
   São Luís | Teresina | Vitória
   Kategorie: Stede in Brasilië

