Reg


   Die reg is al die reëls in 'n samelewing wat deur bevoegde owerhede
   neergelê is om die gedrag van en verhouding tussen regsubjekte te
   reguleer deur middel van strawwe wat daarop gemik is om afwykende
   gedrag en versteurde verhoudings reg te stel.

   Daar bestaan verskille in die benadering tot regspleging in die Engelse
   wêreld en dié van kontinentale Europa. Die kontinentale reg is
   hoofsaaklik gebaseer op gekodifiseerde reg, wat beteken dat die
   grootste deel van die reg vasgelê is in die wet ("Statutêre
   reg/Geskrewe reg"). Die regter word hier tradisioneel gesien as die
   persoon wat die teks van die wet interpreteer en toepas, maar self maak
   hy geen regsreëls nie. Dit staan in teenstelling met die Engelse reg
   waar die regspraak ook bydra tot die skep van regspresedente en
   sodoende bydra tot die regstelsel - 'n stelsel wat bekend staan as die
   "gemene reg"-stelsel.

   Inhoud

        * 1 Kodifisering van die reg
        * 2 Verdere bespreking
        * 3 Vertakkinge van die reg, 'n paar voorbeelde
        * 4 Wetlike onderwerpe
        * 5 Verdere leeswerk
        * 6 Eksterne skakels

[wysig] Kodifisering van die reg

   Reg is die formele kodifisering van gebruike wat aanvaarding as die
   afdwingbare norm in 'n samelewing bereik het. Hierdie aanvaarding word
   in die moderne samelewing versnel deur die bestaan van wetgewende
   liggame wat hul ten doel stel om die wette toe te pas.

   Die kodifisering van die wet behels die wetgewing en regulasies van
   statute sowel as die bylê van geskilpunte. In die privaatregstelsel is
   die kodifisering 'n poging om die wet volgens fundamentele etiese
   beginsels te struktureer om sodoende 'n gevoel van orde en eenvoud te
   skep waar elke lid van die samelewing die wet kan verstaan en nie net
   die universiteitsopgeleide regsgeleerdes nie. Om die wet in eenvoudige
   en verstaanbare taal neer te skryf sodat die leek, sonder enige
   spesiale onderrig, dit kan verstaan, is die enigste manier waarop
   redelikerwys van mense verwag kan word om dit te gehoorsaam. Dan sal
   diegene wat die regsewewig versteur, dit aanvaar as hulle die gevolge
   van hulle dade moet dra.

   Bogenoemde oorvleuel met die idee van 'n formele sosiale regstaal soos
   verstaan word in etiek. Dit mag dalk verstaanbaar wees vir die
   opgevoede leek maar dalk nie vir Jan Alleman nie. Dit mag byvoorbeeld
   makliker wees om die idee van presedent sien ook stare decisis te
   verduidelik as die begrip van die redelike persoon, maar dit is baie
   moeiliker om te verduidelik waarom presedent regverdig is teenoor 'n
   persoon sonder hoër onderwysopleiding

[wysig] Verdere bespreking

   Die meeste wette en regstelsels— in die Westerse wêreld—is grootliks
   dieselfde ten opsigte van die kerntemas, wat spruit uit soortgelyke
   waardes en sosiale, ekonomiese en politieke omstandighede, en verskil
   minder in wese as in die tegniese terminologie en prosedures wat
   gebruik word.

   Een van die fundamentele ooreenkomste tussen die verskillende
   regstelsels is dat vir die wet om algemeen aanvaar en nagekom te word,
   dit openbaar, effektief en geldig moet wees in die sin dat dit
   beskikbaar moet wees vir die gewone burger in plekke of middelle
   waarvan hy kennis dra. Verder moet daar maniere wees om die toepassing
   daarvan te verseker en moet dit deur middel van 'n formele prosedure
   deur 'n erkende gesaghebbende instansie uitgereik word.

   In die konteks van die meeste regstelsels word wette uitgevaardig deur
   die prosesse van grondwet stigting, grondwet veranderinge, wetgewing,
   uitvoerende gesagsbevel, regulasies en hofbeslissing; binne gemene
   regsgebiede speel laasgenoemde 'n belangrike rol in die vaslegging van
   addisionele wetlike regulasies.

   "De facto"-wette kan egter ook onstaan deur gebruike en tradisies.
   (Sien Gewoontereg; Anargiese reg.)

   Die reg het ook 'n antropologiese dimensie. Om 'n regskultuur te hê,
   moet mense in 'n samelewing leef waar 'n regering bestaan wie se gesag
   moeilik is om te vermy en wat algemeen as wettig erken word. Mense sien
   af van weerwraak en eierigting en kies eerder om hulle griewe voor die
   regering en sy agente vir beslegting te bring en vertrou dat die
   strawwe dienooreenkomstig afgedwing sal word.

   Hierdie gedrag staan in kontras met 'n kultuur van eer, waar respek vir
   mense en groepe spruit uit die vrees vir wraak wat hulle, buite
   verhouding met die oortreding, kan neem as hulle persoon, eiendom of
   regte nie gerespekteer word nie. 'n Regskultuur moet onderhou word.
   Dikwels word die kultuur ondermyn deur 'n afnemende respek vir die reg,
   hetsy deur 'n swak regering wat nie in staat is om sy gesag uit te
   oefen nie, of deur die swaar las van 'n poging om gedrag te verbied wat
   algemeen in 'n kultuur of sub-kultuur voorkom. Wanneer die regskultuur
   dan agteruitgaan, bestaan daar die sterk moontlikheid dat 'n kultuur
   gebaseer op eer sal ontstaan om dié se plek in te neem.

   Daar is verskeie onderskeibare wette en regstradisies en elke
   regsgebied het sy eie stel wette en regstelsel. Individueel
   gekodifiseerde wette staan bekend as statute en die versameling van
   wette wat op 'n onderwerp van toepassing is en sy oorsprong in een bron
   het, word gewoonlik deur 'n spesifieke verwysing aangedui. (Bv.,
   Romeinse reg, Gemene reg en Kriminele reg.

[wysig] Vertakkinge van die reg, 'n paar voorbeelde

   Wat hier volg is nie 'n omvattende lys nie.
     * Administratiefreg verwys na die versameling wette wat die
       burokratiese- en bestuursprosedures van 'n regsgebied beheer en
       word geadministreer deur die uitvoerende gesag van 'n staat; eerder
       as deur die wetgewende gesag (indien die gesag geskei is in terme
       van die trias politica leerstuk, in daardie regsgebied). Hierdie
       vertakking reguleer internasionale handel, vervaardiging,
       besoedeling, belasting ensomeer. Dit word somtyds gesien as 'n
       onderafdeling van burgerlike reg en word ook publieke reg genoem
       aangesien dit bemoeid is met die regulering van openbare
       instansies.

     * Gewysdes of presedente (hofuitsprake) reguleer hoe wette verstaan
       moet word deur middel van presedentskepping. Gewysdes word deur
       regsgeleerdes geïnterpreteer om die presidente wat in hofuitsprake
       geskep word en wat in die reg nagevolg gaan word, af te lei. Die
       primêre bron van gewysdes is die hooggeregshof.

     * Privaatreg reguleer die verhoudinge tussen regsubjekte en kan die
       staat insluit. Voorbeelde sluitend in kontrakteen eise. Ingevolge
       die privaatreg kan 'n persoon wie se regte geskend is,
       genoegdoening van 'n ander party eis. Waar geldelike
       skadevergoeding ontoereikend blyk te wees, mag 'n siviele hof ander
       remedies beskikbaar stel, soos om iemand te verbied om iets te doen
       of deur iemand se wetlike status formeel te verander (bv;
       skeisake).

     * Kommersiële reg, dikwels beskou as deel van privaatreg dek
       besigheids- en handelsverhoudinge insluitende verkope en
       besigheidsentiteite.

     * Gemenereg is afgelei van die Angel-Saksiese gewoontereg en is
       byvoorbeeld deur die eeue heen in Engelse howe ontwikkel en word
       ook regter-gemaakte wette genoem omdat die besluite van regters
       swaar beïnvloed word en somtyds selfs die gebind word deur die
       presedente wat deur regters in voorafgaande beslissings oor
       verwante aangeleenthede gemaak is.

     * Strafreg is die versameling wette wat strafmaatreëls deur de
       regering reguleer (soos gevangenisskap en/of boetes) as vergelding
       vir misdade wat teen die sosiale orde gepleeg is.

     * Internasionale reg beheer die verhoudinge tussen state of tussen
       burgers van verskillende state of internasionale organisasies. Die
       primêre bronne hier is gewoontereg en verdrae.

     * Prosesreg is die reëls en regulasies wat in 'n regstelsel gevind
       word wat toegang tot regsinstansies soos die howe reguleer,
       insluitende die indien van private regsgedinge. Die behandeling van
       verweerders en veroordeeldes deur die openbare, kriminele
       regstelsel. Sake soos arrestasies, bewyse, geregtelike opdragte en
       pleidooie word deur die wette afgedwing.

     * Sien verder ook die Bronne van die Suid-Afrikaanse Reg.

[wysig] Wetlike onderwerpe

   Administratiefreg - Admiraliteitsreg - Alternatiewe geskil beslegting -
   Appèlhof - Burgerregte - Kommersiële reg - Gewoontereg - Kontrakte -
   Grondwetlike reg - Koöperatiewe reg - Kriminele reg - Verkiesingsreg -
   Omgewingsreg - Billikheidsreg - Bewys - Gesinsreg - Beswaarde -
   Menseregte - Immigrasie - Intellektuele Goederereg - Agentskap -
   Arbeidswet - Militêre reg - Regspleging - Privaatreg - Eiendomsreg -
   Openbare gesondheidswet - Belastingwetgewing - Trusts en boedels -
   Kuberwet - Waterwet

[wysig] Verdere leeswerk

     * Cheyenne Way: Conflict & Case Law in Primitive Jurisprudence, Karl
       N. Llewellyn and E. Adamson Hoebel, University of Oklahoma Press,
       1983, trade paperback, 374 pages, ISBN 0806118555
     * The Bilingual LSP Dictionary. Principles and Practice for Legal
       language, Sandro Nielsen, Gunter Narr Verlag 1994.
     * Ander boeke deur Karl N. Llewellyn

[wysig] Eksterne skakels

     * Law & Legal News & Reference
     * Essentials of Law-Related Education. ERIC Digest.
     * WorldLII - The World Legal Information Institute

   Vir woordeboekinligting, sien die bladsy reg op WikiWoordeboek
   Kategorieë: Regte • Etiek

