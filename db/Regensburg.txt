Regensburg


                                            Regensburg
                                              Kaart                  Wapen

                                                           Stadseël (1253)

                                               Land              Duitsland
                                          Deelstaat                 Beiere
                                         Koördinate     49°01′ N, 12°05' O
                                           Stigting    79 Romeinse kasteel
                                                         179 Castra Regina
                                         Stadstatus   1207 (Vrye Ryksstad)
                                       Oppervlakte:
                                           - Totaal            80,76 vk km
                                  Hoogte bo seevlak              326-471 m
                                         Bevolking:
                           - Totaal (31 Maart 2007)                131 489
                               - Bevolkingsdigtheid            1 628/vk km
                                            Tydsone           UTC +1 (MET)
                                       Burgemeester Hans Schaidinger (CSU)
                                  Amptelike Webwerf      www.regensburg.de

   Die katedraal en steenbrug van Regensburg
   Die katedraal en steenbrug van Regensburg

   Regensburg is 'n stad in die ooste van die Vrystaat Beiere (Duitsland)
   en die hoofstad van die administratiewe gewes Opper-Palts (Duits:
   Oberpfalz) met 129 175 inwoners.

   Die stad is tydens die Tweede Wêreldoorlog behalwe vir sy
   nywerheidsgebiede nie deur bomaanvalle verwoes nie en is as een van die
   pragtigste voorbeelde van 'n Middeleeuse Duitse stad op 13 Julie 2006
   deur die UNESCO as 'n wêrelderfenisgebied gelys. Die stad bewaar nie
   net 'n ryke argitektoniese en historiese erfenis van die Heilige
   Romeinse Ryk van die Duitse Nasie nie, maar is as die voormalige
   Romeinse stad Castra Regina, wat in 179 n.C. deur keiser Marcus
   Aurelius gestig is, ook een van die oudste stede in Duitsland.

   Regensburg se argitektuur weerspieël die politieke, ekonomiese en
   godsdienstige ontwikkelinge gedurende die Middeleeue en pronk met
   groot, ruim pleine naas smal, kronkelende straatjies in die historiese
   stadskern. Welvarende koopmansgesinne het tydens die Hoë Middeleeue van
   Regensburg 'n internasionale handelsmetropool gemaak en statige
   pastelkleurige geboue met torings vir hulle laat oprig. Daarnaas het
   hulle die bou van pragtige sakrale geboue geborg.

   Regensburg is die setel van 'n Rooms-Katolieke biskop en beskik oor
   drie universiteite en technikons. Regensburg is die vierde grootste
   stad in Beiere en 'n belangrike sentrum van die motor-, masjienbou-,
   elektrotegniese en suikerbedryf.

[wysig] Geografie

   Regensburg lê in die Neder-Beierse lössvlakte, teen die mees noordelike
   punt van die Donau in die grensgebied van die landskappe Beierse Woud,
   Frankiese Jura en die Alpevoorland.

   Die Regenrivier mond naby die historiese stadskern in die Donau uit, en
   'n aantal stadswyke lê op eilande in die Donau.

   Kategorieë: Stede in Duitsland • Beiere

