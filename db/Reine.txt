Reine


   Reine in 2005
   Reine in 2005
   Reine soos gesien vanuit die bergspits Reinebringen
   Reine soos gesien vanuit die bergspits Reinebringen

   Reine is 'n dorp in Noorweë met 342 inwoners. Die nedersetting dien as
   die administratiewe sentrum van die Moskenes-munisipaliteit en het al
   in 1743 'n beduidende handelsentrum geword. Ondanks sy afgeleë ligging
   het Reine tot 'n belangrike toeristebestemming ontwikkel, en 'n foto
   met 'n uitsig oor Reine is op die voorblaaie van 'n aantal reisgidse en
   reisbrosjures gebruik.

[wysig] Ligging

   Die dorpsgebied van Reine het op 'n aantal eilande uitgebrei, en vanweë
   sy ligging en natuurskoon word dit as die mooiste vissersdorp op die
   Lofoten-argipel beskou.^[1] Die dorpskern lê op 'n skiereiland in die
   Reinefjord. Reine word vanaf die weste tot by die noordooste deur berge
   omring. Die bergspits Reinebringen bied 'n pragtige uitsig oor die dorp
   en die berge, eilande en fjorde in sy omgewing.

[wysig] Geskiedenis en ekonomie

   Die plaaslike Sverdrup-gesin het al sedert die jaar 1743 'n belangrike
   rol in Reine se ekonomie gespeel. Die klein dorpskerk is in 1891 deur
   Hartvig Sverdrup gebou, en die Sverdrup-begraafplaas lê langsaan die
   kerk.

   Die Sverdrups is nog steeds die belangrikste werkgewer in Reine. Die ou
   vistraanfabriek in Reine is lankal gedemonteer, en toerisme en die
   uitvoer van stokvis vorm tans die ekonomiese basis van die dorp.

[wysig] Verwysings

    1. ^ www.reuber-norwegen.de: Die Ortschaft Reine auf Moskenesøy

   Kategorie: Noorweë

