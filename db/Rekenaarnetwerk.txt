Rekenaarnetwerk


   Blou RJ-45 verbindingskoord wat tipies gebruik word om netwerktoestelle
   aanmekaar te verbind
   Blou RJ-45 verbindingskoord wat tipies gebruik word om netwerktoestelle
   aanmekaar te verbind

   'n Rekenaarnetwerk bestaan uit baie rekenaars en randtoestelle wat
   aanmekaar verbind word deur 'n telekommunikasie-stelsel ten einde
   kommunikasie en die deel van hulpbronne te bewerkstellig.

   Inhoud

        * 1 Basiese onderdele van rekenaarnetwerke
             + 1.1 Rekenaars
             + 1.2 Drukkers
             + 1.3 Dun kliënte
             + 1.4 Ander toestelle

[wysig] Basiese onderdele van rekenaarnetwerke

[wysig] Rekenaars

   Baie van die onderdele van 'n gemiddelde netwerk bestaan uit
   indiwiduele rekenaars wat of werkstasies (wat persoonlike rekenaars
   insluit) of bedieners kan wees. Die werkstasies kan wissel van
   eenvoudige masjiene met slegs basiese funksionaliteit tot rekenaars met
   baie geheue, vinnige verwerkers, groot hardeskywe en hoë-vlak grafiese
   verwerkingsvermoëns.

   Die rekenaarbedieners kan wissel van veeldoelmasjiene tot doelgerigte
   masjiene soos onder andere lêer-, drukker-, pos-, faks-, telefonie-,
   instaan-, Afstandstoegang-, Toepassings-, Web- en rugsteunbedieners.

[wysig] Drukkers

   Baie drukkers het die ingeboude vermoë om deel van 'n netwerk te wees
   sonder dat dit direk aan 'n ander rekenaar of toestel gekoppel hoef te
   wees.

[wysig] Dun kliënte

   Hierdie tipe rekenaars is basies rekenaartoestelle wat veel minder
   verwerkings- en stoorvermoë het as 'n tipiese werkstasie en word
   gewoonlik gebruik vir eenvoudige data-invoer en soms hardloop die
   programmatuur geheel en al op die bediener.

[wysig] Ander toestelle

   Daar bestaan ook baie ander toestelle wat gebruik word om 'n netwerk te
   bou en te bestuur. Sulke hardeware sluit in Netwerkskakelaars,
   Brandmure wat in hardeware geïmplementeer is asook roetebepalers. Vele
   ander toestelle word ook dikwels direk aan netwerke verbind soos
   byvoorbeeld sekuriteits- en web-kameras.
   Kategorie: Rekenaarnetwerke

