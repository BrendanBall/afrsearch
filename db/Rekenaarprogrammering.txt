Rekenaarprogrammering


   Rekenaarprogrammering (of sommer net programmering) is die ontwerp en
   skryf van programme in programmeertale sodat dit op 'n rekenaar
   uitgevoer kan word. In meer besonderhede is dit die implementering van
   een of meer verwante abstrakte algoritmes en/of datastrukture, deur
   gebruik te maak van 'n programmeertaal om 'n werkende rekenaarprogram
   te skep. Programmering bevat elemente van kuns, wetenskap, wiskunde en
   ingenieurswese.

   Programmering vind plaas in 'n taal omdat rekenaars binêre syfers
   (bisse) verstaan en mense taal. Die tale is geskep om te dien as 'n
   taal wat deur beide rekenaars en mense verstaan word. Daar is 'n paar
   hoof soorte. Daar is op die heel onderste vlak saamsteltaal of
   assembler en dit is uniek tot elke soort mikroverwerker. Saamsteltaal
   is baie amper dieselfde as masjientaal maar in plaas van bv. 10110110
   te tik word die opdrag as teks geskryf bv. add en 'n ander program
   vertaal dit na die korrekte binêre kode. Die volgende is tale wat
   vertaal word. Dit sluit tale soos C, C++, Pascal, Delphi en vele meer
   in. Hierdie tale het 'n sintaks en mens kan veranderlikes en strukture
   soos while en for gebruik. 'n Vertaler word gebruik om die tale na
   masjientaal te vertaal. Dan op die heel boonste vlak bestaan
   geïnterpreteerde tale. Dis tale wat opdrag vir opdrag uitgevoer word
   soos Perl, Python en Basic. 'n Program of interpreteerder loop in die
   agtergrond en ontvang opdragte vanaf die geïnterpreteerde taal en voer
   die opdragte uit.

[wysig] Sien ook

     * Rekenaarwetenskap
     * Lys van programmeertale

   Kategorie: Rekenaarwetenskap

