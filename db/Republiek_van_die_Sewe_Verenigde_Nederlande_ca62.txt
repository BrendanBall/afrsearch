Republiek van die Sewe Verenigde Nederlande


   CAPTION: De Republiek der Zeven Verenigde Nederlanden
   Republiek van die Sewe Verenigde Nederlande


   1581 – 1795 Flag →

   Vlag Wapenskild
   Vlag Wapen
   Ligging of Nederlandse Republiek
   Ligging van die Nederlandse Republiek
   Hoofstad                             Geen
                                        De facto: Den Haag
   Taal/Tale                            Nederlands
   Godsdiens                            Gereformeerde Kerk (staatsgodsdiens)
                                        Rooms-Katolisisme (amptelik verbode)
   Regering                             Republiek
   Historiese tydperk                   Franse Rewolusie
    - Plakkaat van Verlatinghe          26 Julie 1581
    - 26 Julie 1581
    - Vrede van Münster                 24 Oktober 1648
    - Uitbreek van die Franse Rewolusie 14 Julie 1789
    - Bataafse Revolusie                19 Januarie 1795
   Geldeenheid                          Gulden

   Die Republiek van die Sewe Verenigde Nederlande (Nederlands: De
   Republiek der Zeven Verenigde Nederlanden) was die republiek wat
   ontstaan tydens die Nederlandse rewolusie teen Spanje in 1588 tydens
   die Tagtigjarige Oorlog op die grondgebied van wat nou ongeveer
   Nederland is. Die republiek het uit die provinsies Holland, Zeeland,
   Groningen, Utrecht, Friesland, Gelderland en Overijssel bestaan.
   Drenthe, en vanaf 1648 (Vrede van Münster) sowel as dele van Limburg,
   Zeeuws-Vlaandere en Brabant het ook aan die Republiek behoort, maar het
   nie die status van selfstandige provinsie gehad nie. Drenthe het in
   teenstelling met Zeeuws-Vlaandere, Brabant en Limburg wel oor 'n eie
   vergadering beskik; die ander drie gebiede is deur die State-Generaal
   in Den Haag bestuur.^[1]

   In 1795 het die inval deur die Franse Revolusionêre Leër 'n einde
   gebring aan die ou Republiek en is die Bataafse Republiek in die plek
   daarvan in die lewe geroep.^[1]

   Inhoud

        * 1 Geskiedenis
        * 2 Sewe?
        * 3 Politiek
        * 4 Eksterne Skakels
        * 5 Verwysings

[wysig] Geskiedenis

   Voor 1581 het die Lae Lande uit 'n aantal hertogdomme, graafskappe en
   bisdomme bestaan wat nie alamla deel was van die Heilige Romeinse Ryk
   nie. Die Lae lande is vandag verdeel tussen Nederland, België,
   Luxemburg en dele van Frankryk en Duitsland. Die lae lande het rofweg
   ooreengekom met die Sewentien Provinsies gedek deur die Pragmatiese
   Sanksie van 1549 van Heilige Romeinse Keiser Karel V.

   Die sewentien state het deur huwelik, oorlog of verkoopstransaksies
   alaml in die hande van die Habsburg keiser Karel V en sy seun, koning
   Philip II van Spanje beland. In 1568 het die Nederlande onder leiding
   van Willem I van Oranje in opstand gekom teen Philip II as gevolg van
   sy pogings om die gedevoleerde en middeleeuse regeringsstelsels van die
   provinsies te moderniseer en sentraliseer, hoë belasting, en vervolging
   van protestante deur die Katolieke Kerk. Dit was die begin van die
   Tagtigjarige Oorlog.

   As gevolg van onderlinge verdeeldheid verdeel die Nederlande in dele
   wat die opstand steun en dele wat die Spaanse koning (Philipp II)
   steun. In 1579 teken enkele noordelike dele die Unie van Utrecht,
   waarin hulle ooreenkom om gesamentlik in opstand te kom teen Spaanse
   oorheersing. Die Unie van Utrecht word op 26 Julie 1581 (volgens
   sommige bronne 22 Julie 1581) gevolg deur die Acte van Verlatinghe,
   waarin die noorde formeel onafhanklikheid verklaar.

   Aanvanklik soek die Nederlande buitelandse leiers (Nederlands:
   landvoogden) om die bestuur op hulle te neem. Die inmenging van die
   Franse hertog van Anjou en enkele jare later die Engelse graaf van
   Leicester was egter nie suksesvol nie. Die Republiek besluit om
   selfstandig te word en hulself te bestuur.

   By die Vrede van Münster word die nuwe Republiek amptelik erken as
   selfstandige nasie. Die Republiek gaan inmiddels 'n Goue Eeu deur en
   was 'n internasionale supermag op militêre, ekonomiese, kuns, wetenskap
   en politieke gebied. Die republiek verkry 'n indrukwekkende koloniale
   ryk.

   Die Republiek van die Sewe Verenigde Nederlande verloor, vanaf die
   tweede helfte van die 17de eeu, geleidelik sy vooraanstaande posisie en
   speel 'n steeds kleiner rol in die internasionale wêreld. Verskillende
   duur oorloë en 'n swak ekonomiese beleid dra by tot hierdie posisie. In
   1795 val Franse troepe die Republiek binne en stig die Bataafse
   Republiek. Hiermee kom 'n einde aan die Republiek van die Sewe
   Verenigde Nederlande. Na die Franse oorheersing word Nederland tot 1830
   saam met België 'n monargie.

[wysig] Sewe?

   Die Republiek omvat 8 lande en 3 'Generaliteitslande':
     * Holland
     * Gelre
     * Stad en Lande (= Groningen)
     * Friesland
     * Zeeland
     * Overijssel
     * Utrecht
     * Drenthe
     * Staats-Brabant
     * Staats-Vlaanderen
     * Staats-Limburg

   Daar word na die '7 Nederlande' verwys, omdat Drenthe te arm geag word
   en nie mee kon doen nie. Drenthe was tog nie 'n 'Generaliteitsland' nie
   en kon sy bestuur self hanteer.

[wysig] Politiek

   Die Republiek bestaan uit sewe provinsies of gebiede, wat elk 'n groot
   mate van vryheid gehad het. Elke provinsie is bestuur deur 'n stadhouer
   en die Provinciale Staten. In teorie benoem en beheer die Provinciale
   Staten die stadhouer, in praktyk word die rol van stadhouer gereeld
   vervul deur lede van die Oranje-familie. Gedurende die bestaan van die
   Republiek was daar 'n deurlopende stryd tussen die Oranje-gesindes en
   die Regenten-gesindes.

   Elke provinsie het verteenwoordiging in die State-Generaal gehad. Die
   State Generaal was gesetel in Den Haag en het hulle met landsake
   gebesig. Ook die bestuur van Drenthe, Brabant en Limburg was 'n taak
   van die State Generaal.

   Gaandeweg ontwikkel die Republiek van 'n konfederasie na 'n federasie,
   om na die Franse Rewolusie oor te gaan na 'n eenheidstaat en 'n
   monargie, saam met die Suidelike Nederlande en die prinsbisdom Luik. Na
   die afskeiding van België ontstaan die moderne Nederland.

   Die leuse van die Republiek was: Eendracht maakt macht ('n slagspreuk
   wat later deur België oorgeneem is en ook in Suid-Afrika gebruik is).

   Gebruiklike name vir die Republiek van die Verenigde Nederlande:
     * Republiek van die Verenigde Nederlande
     * Republiek van die Verenigde Provinsies
     * Republiek van die Sewe Provinsies
     * Republiek van die Sewe Verenigde Nederlande
     * Republiek van die Sewe Verenigde Provinsies

[wysig] Eksterne Skakels

     * History of Holland deur George Edmundson

[wysig] Verwysings

    1. ^ ^1,0 ^1,1 Rijksmuseum, Batavian Republic (1795-1806), Besoek op 7
       Julie 2007

   Kategorieë: Voormalige lande in Europa • Voormalige republieke •
   Geskiedenis van Nederland • Historiese land in Europa • Tagtigjarige
   Oorlog

