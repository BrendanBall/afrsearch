Resistor


                                        Beeld:Potentiometer symbol.png
       Beeld:Resistor symbol.png      Beeld:Variable resistor symbol.png
                Resistor                          Veranderlike
                                                    Resistor
                      Resistor simbole - V.S.A. en Japan
                                     Beeld:Potentiometer symbol Europe.svg
    Beeld:Resistor symbol Europe.svg     Beeld:Variable resistor symbol
                                                  Europe.svg
                Resistor                          Veranderlike
                                                    resistor
                        Resistor simbole (Europa, IEC)

   'n Verskeidenheid resistors
   'n Verskeidenheid resistors

   'n Resistor (of 'n weerstand) is 'n twee terminaal elektroniese
   komponent wat weerstand bied teen 'n elektriese stroom en 'n
   spanningsval tussen sy terminale veroorsaak in ooreenstemming met Ohm
   se wet. (Sekere ultrahoë presisie resistors het 2 addisionele
   terminale).

          R=\frac {V}{I}

   Die elektriese weerstand is gelyk aan die spanningsval oor die resistor
   gedeel deur die stroom wat deur die resistor vloei. Resistors word
   gebruik as deel van elektriese netwerke en elektroniese stroombane.

   Inhoud

        * 1 Gebruike
        * 2 Die ideale resistor
        * 3 Nie-ideale eienskappe
        * 4 Soorte resistors
             + 4.1 Vaste resistors
        * 5 Sien ook
        * 6 Eksterne skakels

[wysig] Gebruike

     * Oor die algemeen word resistors gebruik om 'n bekende spanning tot
       stroomsterkte-verhouding in 'n elektriese stroombaan te
       bewerkstellig. As die stroomsterkte in 'n stroombaan bekend is dan
       kan 'n weerstand gebruik word om 'n bekende spanningsverskil in
       verhouding tot daardie stroomsterkte te bewerkstellig. Omgekeerd as
       die spanningsverskil tussen twee punte bekend is, kan 'n weerstand
       gebruik word om 'n bekende stroomsterkte in verhouding tot die
       potensiaalverskil in daardie stroombaan te bewerkstellig.

     * Stroombeperking. Deur 'n resistor in serie met 'n ander komponent
       te skakel, soos byvoorbeeld 'n ligemissie-diode, sal die stroom
       deur daardie komponent verminder word na 'n bekende veiliger
       waarde.

     * 'n Serieresistor kan gebruik word vir die beheer van 'n
       gelykstroommotor soos die wat op lokomotiewe gebruik word.

     * 'n Stroomdemper (en: attenuator) is 'n netwerk van twee of meer
       resistors ('n spanningsverdeler) wat gebruik word om die spanning
       van 'n sein te verminder.

     * 'n Resistor word ook aan die einde van transmissielyne of
       kettingbus (soos SCSI) geplaas en is ontwerp om die impedansie te
       paar en sodoende die weerkaatsing van seine te minimiseer.

     * Alle resistors stel hitte vry. Dit is die beginsel waarop
       elektriese verwarmers werk.

[wysig] Die ideale resistor

   Die SI-eenheid van elektriese weerstand is die ohm (Ω). 'n Komponent
   het 'n weerstand van 1 Ω as 'n spanning van 1 volt oor die komponent,
   'n stroomsterkte van 1 ampère tot gevolg het, wat gelykstaande is aan
   'n vloei van een coulomb elektriese lading per sekonde. Die veelvoude
   kilo-ohm (1 kΩ = 1000 Ω) en mega-ohm (1 MΩ = 10^6 Ω) word ook dikwels
   gebruik.

   In 'n ideale resistor, bly die weerstand konstant ongeag van die
   spanning of stroom wat deur die komponent vloei. Werklike resistors kan
   nie hieraan voldoen nie, maar word ontwerp om so min moontlik
   veranderinge in elektriese weerstand te hê as hulle aan hierdie
   veranderinge of aan ander omgewingsfaktore soos temperatuur en ander
   omgewingsfaktore blootgestel word.

[wysig] Nie-ideale eienskappe

   'n Resistor het 'n maksimum bestek van spanning en stroom waarbuite die
   weerstand kan verander (in sommige gevalle drasties) of die resistor
   fisies beskadig kan word (deur oorverhitting onder andere). Alhoewel
   sommige resistors spanning en stroomspesifikasies het, word die meeste
   aangeslaan volgens die maksimum drywing wat hoofsaaklik afhanklik is
   van die fisiese grootte daarvan.

   Die algemene drywingsvermoë vir koolstof saamgestelde- en
   metaalfilmresistors is 1/8 watt, 1/4 watt en 1/2 watt. Metaalfilm en
   koolstof-filmresistors is meer stabiel as koolstofresistors met
   veranderende temperatuur en ouderdom. Groter resistors kan meer hitte
   weglei vanweë hulle groter oppervlakarea. Draadgewinde resistors en
   resistors wat in keramiek ingebou word, word gebruik waar 'n hoër
   drywingsvermoë vereis word.

   Verder het alle resistors ook 'n mate van induktansie, asook 'n klein
   hoeveelheid kapasitansie, wat die dinamiese gedrag van 'n resistor van
   die ideaal laat afwyk.

[wysig] Soorte resistors

   'n Paar soorte resistors
   'n Paar soorte resistors

[wysig] Vaste resistors

   Sommige resistors het 'n silindriese vorm met die weerstandmateriaal in
   die middel (saamgestelde resistors) of op die oppervlak van die
   silinder (filmresistors) met terminale wat uit geleidende metaal
   bestaan wat in die aksiale rigting uit die silinder uitkom.

   Daar bestaan koolstof- en metaalfilmresistors. Hoë drywingresistors is
   beskikbaar in groter verpakkings wat ontwerp is om die hitte
   doeltreffend weg te lei. Vir hoë drywing word draadspoelsoortegebruik.
   Resistors wat in rekenaars en ander toestelle gebruik word is tipies
   baie kleiner, dikwels in oppervlakgemonteerde verpakkings sonder
   draadverbindings. Resistors kan ook in geïntegreerde stroombane (GS)
   ingebou word, deur die halfgeleiermateriaal as resistor te gebruik. Dit
   is egter moeilik om resistors op die manier te vervaardig en dit neem
   dikwels waardevolle spasie op die skyf in beslag, dus sal
   GS-vervaardigers 'n transistor-transistor of 'n resistor-transistor
   konfigurasie as alternatief gebruik om die benodigde resistor na te
   maak.

[wysig] Sien ook

     * Geleidingsvermoë

[wysig] Eksterne skakels

     * 4-terminal resistors - Hoe ultra-presiese weerstande werk (engels)
     * 'n Goeie gids vir weerstans beskrywings, gemeenskaplike waardes, en
       kleurcodes (engels)
     * Beginners gids tot potensiometers, insluitende beskrywing van
       verskillende afgrypers (engels)
     * 'n Artikel wat verskeie aspekte van weerstande insluitend
       materiale, afgrypers en kleurkodes beskryf (engels)
     * "Die oorspronklike kleurkode rekenaar" (engels)
     * Weerstand-Kleurkode Ontsyfering (engels)
     * Weerstand tipes - Maak dit saak? (engels)
     * Vra 'n ingineur (engels) — verskille tussen tiepes van weerstande
     * Weerstande ein hulle gebruik (engels)

   Kategorie: Elektroniese komponente

