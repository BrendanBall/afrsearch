Reuleaux-driehoek


   Die Reuleaux-driehoek is 'n konstante wydte kromme gegrond op 'n
   ewesydige driehoek. Die afstand van enige punt op 'n sy tot by die
   teenoorstaande sy is gelyk.
   Die Reuleaux-driehoek is 'n konstante wydte kromme gegrond op 'n
   ewesydige driehoek. Die afstand van enige punt op 'n sy tot by die
   teenoorstaande sy is gelyk.

   'n Reuleaux-veelhoek is 'n veelhoek wat 'n kromme met konstante wydte
   is - dit wil sê, 'n kromme waarin alle deursneë die selfde lengte het.
   Die mees bekende weergawe is die Reuleaux-driehoek. Beide is vernoem na
   Franz Reuleaux, 'n 19de eeuse Duitse ingenieur wat pionierswerk gedoen
   het op maniere hoe masjiene een soort beweging kan omskakel na 'n ander
   soort, hoewel dit voor sy tyd bekend was.

   Die Reuleaux-driehoek is die eenvoudigste nie-triviale voorbeeld van 'n
   kromme met konstante wydte - 'n kromme waar die afstand tussen twee
   teenoorstaande parallelle raaklyne aan die rand daarvan dieselfde is,
   onafhanklik van die rigting van die twee parallelle lyne.

   Om 'n Reuleaux-driehoek te teken, begin met 'n ewesydige driehoek.
   Plaas die skerp punt van 'n passer by een hoek en trek die (klein) boog
   tussen die twee ander hoeke. Doen dieselfde met die middel van die
   passer op die ander twee hoeke. Vee die oorspronklike driehoek uit. Die
   resultaat is 'n kromme met konstante wydte. Ekwivalentgewys, gegee 'n
   ewesydige driehoek T met sy lengte s, neem die grens van die snyding
   van die skywe met radius s gesentreer op die hoeke van T.

   Volgens die Blaschke-Lebesgue-stelling, het die Reuleaux-driehoek die
   kleinste oppervlak van enige kromme van enige gegewe konstante wydte.

   Die Reuleaux-driehoek kan veralgemeen word tot reguliere veelhoek met
   2n + 1 sye. Kyk ook die Britse Twintig Pennie en Vyftig pennie
   muntstukke.

   Inhoud

        * 1 Trivia
        * 2 Drie-dimensionele weergawe
        * 3 Eksterne skakels
        * 4 Sien ook

[wysig] Trivia

     * Omdat al die deursneë die selfde lengte het, is die
       Reuleaux-driehoek - in werklikheid alle Reuleaux-veelhoeke - die
       nie-triviale antwoord tot die Mensa-agtige vraag "Watter vorm kan
       jy 'n mangatdeksel maak sodat dit nie deur die gat kan val nie?"
       Die ooglopende antwoord is 'n sirkel.
     * Die rotor van die Wankel-enjin is 'n Reuleaux-driehoek.
     * Alhoewel 'n Reuleaux-driehoek glad en maklik rol, is dit nie 'n
       goeie wiel nie omdat dit nie 'n vaste rotasiemiddelpunt het nie.
       Terwyl 'n voorwerp bo-op rollers waarvan die deursnit
       Reuleaux-driehoeke is (soos waar stompe as rollers gebruik word,
       maar gevorm soos Reuleaux-driehoeke) glad en plat sal rol, sal 'n
       as geheg aan wiele in die vorm van Reuleaux-driehoeke op en af bons
       teen drie keer per omwenteling.
     * Die bestaan van Reuleaux-veelhoeke is 'n goeie demonstrasie van
       waarom mens nie deursneemetings kan gebruik om te bevestig dat 'n
       voorwerp 'n sirkulêre deursnit het nie.

[wysig] Drie-dimensionele weergawe

   'n Reuleaux-tetraëder
   'n Reuleaux-tetraëder

   Die snyding van die balle met radius s gesentreer op die hoeke van 'n
   reguliere tetraëder met sylengte s word die Reuleaux-tetraëder genoem,
   maar is nie 'n oppervlak met konstante wydte nie. Dit kan egter op twee
   maniere in so 'n vorm omskep word.

[wysig] Eksterne skakels

     * Mathworld-artikel oor die Reuleaux-driehoek
     * Reuleaux triangle by die Cornell biblioteek
     * Vorm met konstante wydte by cut-the-knot

[wysig] Sien ook

     * Kakeya-naald
     * Wankel-enjin

   Kategorie: Veelhoeke

