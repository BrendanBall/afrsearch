Rhône-Alpes


                                                              Rhône-Alpes
     __________________________________________________________________

                                                Beeld:Rhône-Alpes map.png
                                                    Départements Ain (01)
                                                             Ardèche (07)
                                                               Drôme (26)
                                                               Isère (38)
                                                                Loire (42)
                                                               Rhône (69)
                                                               Savoie (73)
                                                         Haute-Savoie (74)
                                                           Prefektuur Lyon
                                                  Bevolking 6 005 000 inw.
                                                           (Januarie 2006)
                                       Bevolkingsdigtheid 137,4 inw./vk km
                                                  Oppervlakte 43 698 vk km
                                                        Arrondissemente 25
                                                               Kantons 335
                                                     Munisipaliteite 2 879
                                                             President van
                                 Gewestelike Raad Jean-Jack Queyranne (PS)

   Rhône-Alpes se hoofstad Lyon spog met die tweede grootste sakekern in
   Frankryk, La Part-Dieu
   Rhône-Alpes se hoofstad Lyon spog met die tweede grootste sakekern in
   Frankryk, La Part-Dieu

   Rhône-Alpes [ʀoːnˈalp] is 'n gewes (région) in die suidooste van
   Frankryk met 'n oppervlak van 43 698 vierkante kilometer en sowat ses
   miljoen inwoners. Die prefektuur (hoofstad) van Rhône-Alpes is Lyon.

   Rhône-Alpes grens in die noorde aan die région Boergondië (Frans:
   Bourgogne), in die weste aan Auvergne, en in die suide aan
   Languedoc-Roussillon en Provence-Alpes-Côte d'Azur. Daar is
   internasionale grense met Switserland in die noordooste en Italië in
   die ooste. Die gewes bestaan uit die départements Ain (01), Ardèche
   (07), Drôme (26), Isère (38), Loire (42), Rhône (69), Savoie (73) en
   Haute-Savoie (74).

   Rhône-Alpes is vernoem na die Rhône en die Alpe, wat ook sy oostelike
   grens vorm. Dit is die tweede grootste région in Frankryk ten opsigte
   van sy oppervlak (net Midi-Pyrénées is groter) en sy bevolking (net
   Île-de-France het meer inwoners).

   Die région is een van die belangrikste ekonomiese sentrums van
   Frankryk, wat ook met 'n vinnig groeiende toerismesektor spog. Naas sy
   stede soos Lyon, Annecy en Chambéry lok groot mere soos die Lac
   d'Annecy en Lac du Bouget en skioorde in die Alpegebied baie nasionale
   en internasionale toeriste. Die gewes beskik oor 'n aantal nasionale en
   gewestelike natuurbewaringsgebiede.

[wysig] Geografie

   Die Pont d'Arc (letterlik "boogbrug") is die naturrlike poort na die
   Ardèche-rivier se ravyn
   Die Pont d'Arc (letterlik "boogbrug") is die naturrlike poort na die
   Ardèche-rivier se ravyn

   Rhône-Alpes word in die noorde deur die Franse régions Boergondië
   (Frans: Bourgogne) en Franche-Comté, in die weste deur Auvergne en in
   die suide deur Languedoc-Roussillon en Provence-Alpes-Côte d'Azur
   begrens.

   Die ooste van die gebied behels die Wes-Alpe en grens aan Switserland
   en Italië. Die hoogste bergspits is die Mont Blanc aan die
   Frans-Italiaanse grens, terwyl die Meer van Genève (Frans: Lac Léman)
   op sowel Switserse asook Rhône-Alpes se grondgebied lê.

   Die sentrale gedeelte van Rhône-Alpes behels die Rhône- en
   Saône-valleie. Hierdie twee riviere se samevloeiing lê naby die stad
   Lyon. Die Isère is Rhône-Alpes se derde belangrikste rivier.

   In die weste van Rhône-Alpes begin die Sentraalmassief, 'n uitgestrekte
   bergreeks van Sentraal-Frankryk. Die Ardèche-rivier pronk met die
   diepste ravyn in Europa.

[wysig] Geskiedenis

   Die eerste menslike nedersettings dateer reeds uit die prehistoriese
   tydperke, alhoewel die Keltiese Galliërs die eerste gedokumenteerde
   setlaars in die gebied was. Stede soos Lyon (Latyn: Lugdunum, afgelei
   van die Galliese god Lugh) is deur die Galliërs gestig, en die
   plaaslike stamme het handelsbetrekkinge met Noord- en Suid-Europa
   aangeknoop. Ná die Romeinse inval onder Gaius Julius Caesar is die
   gebied by die Romeinse Ryk ingelyf en het later deel van die provinsie
   Lugdunensis geword, terwyl Lugdunun tot een van die beduidendste
   Romeinse stede ontwikkel het.

   Met die uitsondering van Savoie het die streek later tot die
   Merovingiese en Karolongiese koninkryke behoort en uiteindelik onder
   die heerskappy van die Capet-dinastie 'n koninklike gebied geword.

[wysig] Demografie

   Rhône-Alpes is met ses miljoen inwoners na Île-de-France ten opsigte
   van sy bevolking die tweede grootste administratiewe gewes van
   Frankryk.

   Lyon vorm met sy voorstede die derde grootste stedelike agglomerasie in
   die land met 'n bevolking van meer as 1,3 miljoen. Ander groot
   agglomerasies in Rhône-Alpes het rondom Grenoble (die twaalfde grootste
   in Frankryk met sowat 420 000 inwoners) en Saint-Étienne (die 18de
   grootste met 292 000 inwoners) ontstaan. Annemasse en ander stede in
   die noord-ooste maak deel uit van die Switsers-Franse agglomerasie
   rondom Genève met meer as 106 000 inwoners in die Franse gedeelte.

   Die groter metropolitaanse gebiede (Frans: aires urbaines) rondom die
   drie grootste stede Lyon (1,6 miljoen inwoners), Grenoble (514 000
   inwoners) en Saint-Étienne (321 000 inwoners) behels naastenby die
   helfte van Rhône-Alpes se bevolking. Daarenteen is die ooste met die
   Hoog-Alpe en die suidelike dele van Rhône-Alpes yl bevolk.

    Die administratiewe geweste van Frankryk        Flag of France
          Akwitanië | Auvergne | Boergondië | Bretagne | Centre |
    Champagne-Ardenne | Elsas | Franche-Comté | Île-de-France | Korsika |
    Languedoc-Roussillon | Limousin | Lotaringe | Midi-Pyrénées |
    Nord-Pas-de-Calais | Basse-Normandie | Haute-Normandie |
    Pays-de-la-Loire | Pikardië | Poitou-Charentes | Provence-Alpes-Côte
    d'Azur | Rhône-Alpes
                               Oorsese gebiede:
               Frans-Guyana | Guadeloupe | Martinique | Réunion

   Kategorie: Rhône-Alpes

