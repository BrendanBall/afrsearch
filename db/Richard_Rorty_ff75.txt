Richard Rorty


   Richard McKay Rorty (gebore 4 Oktober, 1931 in New York Stad, oorlede 8
   Junie 2007) was 'n Amerikaanse filosoof. In die humoristiese
   Filosofiese Leksikon, word 'rorty' gedefinieer as "onverbeterbaar"
   (Engels: incorrigible), wat 'n opsomming bied van beide Rorty se
   loopbaan en die filosofiese gemeenskap se reaksie op sy denke.

[wysig] Loopbaan en sieninge

   Rorty matrikuleer aan die Universiteit van Chicago en Yale
   Universiteit, en hy bring sy vroeë loopbaan deur in 'n poging om sy
   persoonlike belangstellings en sienswyses met die Platoniese soeke vir
   die Waarheid te versoen. Sy doktorale proefskrif, "Die Konsep van
   Moontlikheid," en sy eerste boek, The Linguistic Turn (1956) is geskryf
   in die toe oorheersende analitiese denkraamwerk. Sy ontdekking van die
   Amerikaanse filosofiese beweging bekend as pragmatisme, veral die denke
   van John Dewey, sowel as die noemenswaardige werk wat gedoen is deur
   post-analitiese filosowe soos W.V. Quine en Wilfrid Sellars, het 'n
   skuif in sy denke bewerkstellig. Pragmatiste is in die algemeen van
   mening dat die waarde van 'n idee gemeet behoort te word deur die
   gebruiklikheid of die toepaslikheid daarvan op 'n probleem en nie met
   die idee se ooreenkoms met 'n "Waarheid" nie. Rorty verbind pragmatisme
   met 'n Wittgensteinse ontologie wat verklaar dat betekenis 'n
   sosiaal-linguistiese produk is en sinne kan nie direk verbind word met
   die wêreld in 'n korresponderende verhouding nie. Dit vorm 'n raamwerk
   wat hom die geleentheid bied om baie van die basiese aannames van
   filosofie te bevraagteken.

   In sy belangrikste werk, Philosophy and the Mirror of Nature (1979),
   kombineer Rorty die teoretiese grondwerk van Sellars, Thomas Kuhn,
   Ludwig Wittgenstein en ander, om die doktrine van "ontbinding" eerder
   as "oplossing" van filosofiese probleme. Hy argumenteer dat
   epistemologie, die studie van kennis, inderwaarheid die produk van die
   foutiewe sienswyse is dat die verstand 'n "glasagtige essensie" is,
   waarvan die hoof funksie is om nougeset die eksterne realiteit te
   reproduseer. Hy kritiseer 'universele' filosofiese ondersoeke, soos die
   Gees-/Liggaam-Probleem, deur hul in geskiedkundige konteks te plaas en
   hul toevalligheid te ontbloot. Rorty argumenteer vir hermeneutiek, die
   verduideliking van tekste deur ander tekste, eerder as deur die soektog
   vir 'n uiteindelike interpretasie wat deur 'n hoër mag geldig verklaar
   sou word.

   As gevolg van sy duidelikheid en humor in sy skryfstyl sowel as sy
   vermoë om gekoesterde aannames te ondermyn, is Rorty een van die mees
   wyd gelese kontemporêre filosowe. Sy politieke en morele filosofieë
   word amper deurlopend aangeval van beide Regs, wat sy denke
   relativisties en onverantwoordelik noem en van Links, wat sy denke
   onvoldoende raamwerke vir sosiale geregtigheid bied. Die mees algemene
   kritiek is dat Rorty se werk teenstrydig is (sien Nagel en Nozick
   byvoorbeeld), alhoewel sodanige kritiek gewoonlik direk speel in Rorty
   se teorieë oor argumenteer binne teenoor argumenteer buite 'n gegewe
   "taalspel".

   Sedert die vroeë 1990's het Rorty voortgegaan om omvangryk te
   publiseer, insluitende drie volumes van filosofiese artikels, Achieving
   Our Country, 'n politieke manifes gedeeltelik gebaseer op die
   sienswyses van Dewey en Walt Whitman, en Philosophy and Social Hope, 'n
   versameling van essays oor sy filosofie, die visie van 'n diverse
   gemeenskap verbind tot mekaar deur 'n opposisie teen lyding, en nie
   deur abstrakte idees soos "geregtigheid" en "gemeenskaplike
   menslikheid" nie.

   Hy het doserende posisies aan die Wellesley Kollege, Princeton
   Universiteit, en die Universiteit van Virginië beklee. Rorty was daarna
   'n professor van kontemporêre literatuur en filosofie aan Stanford
   Universiteit. Die skuif van die dissipline van filosofie na literatuur
   reflekteer sy eie latere denke dat filosofie in realiteit slegs 'n
   manifestasie van literatuur is.

   Richard Rorty is op Vrydag 8 Junie 2007 oorlede.

[wysig] Gedeeltelike bibliografie

     * Philosophy and the Mirror of Nature. Princeton: Princeton
       University Press, 1979.
     * Consequences of Pragmatism. Minneapolis: University of Minnesota
       Press, 1982.
     * Philosophy in History. Cambridge: Cambridge University Press, 1985.
       (mede-redakteur)
     * Contingency, Irony, Solidarity. Cambridge: Cambridge University
       Press, 1989.
     * Objectivity, Relativism and Truth: Philosophical Papers I.
       Cambridge: Cambridge University Press, 1991.
     * Essays on Heidegger and Others: Philosophical Papers II. Cambridge:
       Cambridge University Press, 1991.
     * Achieving Our Country: Leftist Thought in Twentieth Century
       America. Cambridge, MA: Harvard University Press, 1998.
     * Truth and Progress: Philosophical Papers III. Cambridge: Cambridge
       University Press, 1998.
     * Philosophy and Social Hope. New York: Penguin, 2000.

[wysig] Eksterne skakel

     * Stanford Encyclopedia of Philosophy (Engels)

   Kategorie: Amerikaanse filosowe

