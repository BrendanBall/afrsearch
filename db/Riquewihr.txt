Riquewihr


   Die poort na die ou stadswyk van Riquewihr
   Die poort na die ou stadswyk van Riquewihr

   Riquewihr (Duits: Reichenweier) is 'n stad in die Franse gewes Elsas
   met sowat 1 200 inwoners (1999). Riquewihr lê in die arrondissement
   Ribeauvillé en in die kanton Kaysersberg. Vanweë sy 16de eeuse
   argitektuur, wat volledig bewaar is, word Riquewihr deur die
   organisasie Les Plus Beaux Villages de France as een van die mooiste in
   Frankryk gelys.

   Inhoud

        * 1 Geskiedenis
        * 2 Ekonomie
        * 3 Besienswaardighede
        * 4 Museums

[wysig] Geskiedenis

   Riquewihr het vanuit 'n landgoed ontwikkel, wat in die 6de eeu deur
   Richo,'n Frankiese inwoner, onder die naam Richovilla gestig is. In
   1320 het Riquewihr, wat destyds 'n besitting van die grawe van Horburg
   was, stadstatus verkry. Vier jaar later is die stad aan die huis
   Württemberg-Montbéliard (Duits: Württemberg-Mömpelgard) verkoop en het
   deel uitgemaak van Württemberg. Die hertoë van Württemberg het in die
   16de eeu ook die Protestantse reformasie in Riquewihr ingevoer, en die
   meerderheid van die bewoners is nog steeds Lutherane. Riquewihr is in
   1793 by Frankryk ingelyf.

[wysig] Ekonomie

   Riquewihr is een van die belangrikste sentrums van die wynboubedryf in
   Elsas. Die stad steun daarnaas ook op die toerisme, veral dagbesoekers.

[wysig] Besienswaardighede

   Straat in Riquewihr
   Straat in Riquewihr

   Riquewihr spog met 'n unieke ou stadskern, wat saam met sy versterkings
   byna volledig bewaar is.

[wysig] Museums

   Die belangrikste museums van Riquewihr is die Musée Hansi, wat die
   werke van die grafiese kunstenaar Jean-Jacques Waltz vertoon; die Musée
   de la Poste (Posmuseum) in die voormalige Württembergse kasteel en die
   Musée de la Tour de Voleurs ('n voormalige gevangenis met folterkamer
   in die ou Joodse kwartier.
   Kategorieë: Dorpe in Frankryk • Elsas

