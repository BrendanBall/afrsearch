Risk


   'n Tipiese Risk-spel
   'n Tipiese Risk-spel

   Risk, "Die klassieke Spel van Wêreldoorheersing"^[1] is 'n kommersiële
   strategiese bordspel wat deur Parker Brothers (nou 'n afdeling van
   Hasbro) vervaardig is. Die spel is in die vroeë 1950's deur die Franse
   filmregisseur, Albert Lamorisse ontwikkel en is in 1957 vir die eerste
   keer in Frankryk vrygestel. Nathan Youmans is in 2006 die "Risk
   Grootmaarskalk" aangesien hy die eerste plek behaal het in die 2006
   Risk Wêreldkampioenskappe.

   Risk 'n beurtspel vir twee tot ses spelers en word op 'n bord gespeel
   wat 'n politiese kaart van die wêreld uitbeeld in die styl van die
   Napoleaanse-era. Die kaart is verdeel in 42 gebiede wat in ses
   kontinente gegroepeer is. Spelers beheer leërs om gebiede van ander
   spelers oor te neem. Die doel van die spel is om al die spelers te
   elimineer en al die gebiede te oorheers.^[2] Wêreldoorheersing is die
   mees algemene manier waarop die spel gespeel word, kan dit ook gespeel
   word deur 'n "doelwitkaart" aan 'n speler te gee (wat doelwitte kan
   bevat soos om "die blou speler te elimineer" of "Afrika te oorwin"),
   die eerste speler wat dan sy doelwit bereik is dan die wenner.
   Vergeleke met ander oorlogspeletjies is dit relatief eenvoudig en
   abstrak, aangesien dit realistiese beperkinge soos die grootte van die
   wêreld, logistiese oorwegings van uitgerekte veldtogte ensovoorts buite
   rekening laat.

   Inhoud

        * 1 Standaard opstelling
        * 2 Speler beurt:
             + 2.1 Versterkings
             + 2.2 Aanval
             + 2.3 Versterking
        * 3 Basiese strategie
        * 4 Geskiedenis
        * 5 Verskille in reëls
        * 6 Dobbelsteen waarskynlikhede
        * 7 Amptelike bordspele
        * 8 Eksterne skakels
             + 8.1 Amptelik
             + 8.2 Nie-Amptelik
        * 9 Verwysings

[wysig] Standaard opstelling

   Die opstel van die Risk bord is ietwat meer ingewikkeld as baie ander
   bordspeletjies. Spelers begin met 'n aantal leërs, wat wissel
   afhangende van die aantal spelers in die spel. Elke speler rol een
   dobbelsteen; die speler wat die hoogste getal gooi beset 'n enkele
   gebied van sy of haar keuse met 'n leër. Die besetting van gebiede gaan
   voort na links van die aanvanklike speler totdat al die gebiede beset
   is. Spelers gaan dan voort om hul oorblywende leërs te plaas op gebiede
   wat hulle beset, totdat al hul aanvanklike leërs geplaas is. Na die
   aanvanklike opstelling voltooi is, neem die eerste speler die eerste
   beurt van die spel op, met spel wat kloksgewys voortgaan. Die 2-speler
   spel verskil in soverre die Leërkaarte gebruik word om te bepaal waar
   jou leërs geplaas word, baie soos met die oorspronklike Franse
   weergawe.

   In die oorspronklike Franse weergawe, word Risk kaarte uitgedeel aan
   die spelers en elke speler plaas dan 'n leër op die lande op elke kaart
   vertoon. Bykomende leërs word dan op die spelers se eie gebiede geplaas
   na elke speler se goeddunke, nie noodwendig om die beurt nie. Wanneer
   al die spelers klaar is met die plasing van hul leërs, rol elke speler
   een dobbelsteen en die speler met die hoogste getal speel eerste met
   beurte wat wissel na links (kloksgewys).

[wysig] Speler beurt:

   Risk word in beurte gespeel. Elke speler het die geleentheid om sy
   gebiede te versterk, teenstanders aan te val in aangrensende gebiede en
   dan hul beurt te beëindig deur hul eie gebiede te versterk.

[wysig] Versterkings

   Aan die begin van elke speler se beurt, kan die speler versterkings tot
   hule leërs byvoeg. 'n Speler ontvang bykomende leërs op grond van die
   aantal gebiede wat hulle beheer, die waarde van die kontinente wat
   hulle beheer en die waarde van enige Risk kaarte wat hulle inruil. Die
   speler ontvang een leër vir elke drie gebiede onder sy beheer met 'n
   minimum van drie leërs per beurt. Die getal versterkings wat toegeken
   word vir die beheer van 'n kontinent wissel. As die speler Asië beheer
   kry hy sewe ekstra leërs by, vir Noord-Amerika en Europa, vyf; vir
   Afrika word drie leërs toegeken en vir die kontinent van Australië en
   Suid-Amerika word twee versterkende leërs op die bord geplaas.

   Bo en behalwe die versterkings wat verkry word vir die besetting van
   gebiede, kan spelers ook versterkings kry deur Risk kaarte in te ruil.
   Tydens die aanvalsfase van sy beurt kan 'n speler 'n Risk kaart kry as
   hy ten minste een gebied oorneem. Die kaart vertoon een van die
   twee-en-veertig gebiede en 'n prent van 'n infanteris, 'n ruiter of 'n
   kanon. 'n Stel Risk kaarte is drie identiese kaarte, of drie kaarte wat
   een van die Risk eenhede elk vertoon. Die aantal versterkings wat
   toegeken word vir 'n kaart wat ingeruil word neem toe hoe meer stelle
   kaarte ingeruil word. As 'n kaart ingeruil word met die 'n gebied wat
   deur die speler beset word daarop vertoon word twee bykomende leërs
   toegeken vir daardie gebied.

[wysig] Aanval

   Nadat die versterkings ontplooi is, kan die speler aanval om gebiede
   oor te neem en sodoende 'n Risk kaart te kry. Aanvalle kan slegs tussen
   twee gebiede plaasvind, een wat deur die aanvallende speler besit word
   en een wat deur 'n ander speler besit word. Die uitkoms van die geveg
   word beslis op grond van die rol van 'n dobbelsteen. Elke rol van 'n
   dobbelsteen word as 'n enkele aanval beskou en die aanvallende speler
   mag soveel kere aanval as wat hy of sy goed dink op voorwaarde dat die
   speler voldoende leërs het om aan te val. As 'n aanvallende speler 'n
   verdedigende speler se laaste gebied beset en hom uit die spel uit
   elimineer, word die aanvaller beloon met al die verdediger se Risk
   kaarte.
   Beeld:Risk infantryman.jpeg
   Die infanteris, die basiese eenheid van Risk wat 'n leër
   verteenwoordig.

   As 'n aanval die laaste verdedigende leër uitwis, moet die aanvaller
   leërs vanaf die aanvallende gebied na die verslaande gebied oordra. Die
   minimum aantal leërs moet gelykstaande wees aan die getal dobbelstene
   wat gerol is en daar is geen beperking op die getal wat geskuif mag
   word nie solank as wat daar ten minste een leër in die aanvallende
   gebied oorbly. As die aanvaller dus drie leërs in die aanvallende
   gebied het, mag hy slegs twee dobbelstene rol aangesien hy slegs twee
   leërs beskikbaar het om die gebied te beset. Die verdedigende speler
   kan 'n dobbelsteen rol vir elke leër wat op 'n gebied gestasioneer is
   tot 'n maksimum van twee. 'n Gebied wat dus verdedig word deur 'n
   enkele leër is swakker as een wat deur meer verdedig word.

   Tydens 'n tipiese aanval waar die aanvaller en die verdediger verskeie
   leërs het, kan die aanvallende speler een, twee of drie dobbelstene
   rol. Die verdedigende speler rol een of twee dobbelstene. Die hoogste
   dobbelsteen van die aanvaller word vergelyk met die hoogste steen van
   die verdediger en die tweede hoogste steen van die aanvaller met die
   tweede hoogste steen van die verdediger. Die laagste steen van die
   aanvaller word buite rekening gelaat. Die verdediger verloor 'n leër as
   die aanvaller se steen hoër is as die van die verdediger, maar as die
   verdediger se steen hoër is verloor die aanvaller 'n leër.
   Beeld:Risk cavalryman.jpeg
   Die kavallerie, wat vyf leërs verteenwoordig.

[wysig] Versterking

   Wanneer 'n speler klaar aangeval het, het hy die keuse om enige aantal
   leërs vanaf een en slegs een van sy gebiede na 'n enkele aangrensende
   gebied onder sy beheer te skuif. As 'n speler ten minste een gebied
   oorgeneem het tydens sy beurt, moet hulle een Risk kaart uit die pak
   trek. Die speler mag nooit meer as vyf kaarte op 'n slag hou nie en
   daar sal dus van so 'n speler verwag word om 'n stel kaarte in te ruil
   met sy volgende beurt. Spel gaan kloksgewys voort na die volgende
   speler toe.
   Beeld:Risk cannon.jpeg
   Die artillerie, wat tien leërs verteenwoordig.

[wysig] Basiese strategie

   Die amptelike reëls sluit drie basiese strategiese wenke vir die
   klassieke reëls in. Eerstens moet spelers probeer om hele kontinente te
   beset om vir bonus versterkings te kwalifiseer. Tweedens moet spelers
   hulle grense dophou vir die opbou van leërs wat 'n dreigende aanval
   verteenwoordig. Derdens moet spelers hulle eie leërs op hul grense
   opbou om hulle gebiede beter te verdedig. Al word dit nie in die reëls
   genoem nie, vorm bondgenootskappe oor die algemeen na 'n paar beurte.
   Die sterkte en duur van die bondgenootskappe neig om te wissel.

[wysig] Geskiedenis

   Risk is gegrond op die Franse spel La Conquete du Monde (Conquest of
   the World), en is ontwerp deur Albert Lamorisse en is in 1957
   gepubliseer.^[3] Twee jaar later het Parker Brothers 'n gewysigde
   weergawe van die spel in die Verenigde State bekend gestel met die naam
   Risk: the Continental Game. Die naam is uiteindelik verander na Risk:
   the Game of Global Domination (Die spel van wêreldoorheersing).

   Aanvanklik was die stukke stervormige stukke uit hout, maar is later
   verander na plastiek om die koste van die spel te verminder. In die
   1980's is hulle verander na Romeinse syferstukke met die syfers I, III,
   V en X. Die 1993 uitgawe het die plastiese infanterie, kavallerie en
   artillerie (in beeld hierlangsaan) bekendgestel. Die veertigste
   herdekingsuitgawe het metaalfigure in plaas van die plastiekstukke
   ingesluit. Die weergawe het ook nie die verbinding van Oos-Afrika na
   die Midde-Ooste ingesluit nie, wat skynbaar 'n fout deur die uitgewers
   was. Latere weergawes het weer teruggekeer na die plastiekstukke en ook
   die vermiste verbinding ingesluit.^[4] Die Europese weergawe het die
   "Geheime Sending" variasie vir 'n tyd lank ingesluit maar is eers
   sedert die 1993 weergawe in die V.S.A ingesluit.^[5]

[wysig] Verskille in reëls

   Met die jare het Parker Brothers en Hasbro baie verskillende weergawes
   van die reëls vir die spel gepubliseer. In die mees onlangse weergawe
   word drie variasies gegee. Aangesien Risk met slegs twee spelers nie so
   boeiend is as met meer spelers nie, beveel hulle aan dat sommige
   gebiede met neutrale leërs beset moet word om die strategiese waarde en
   pret van 'n spel met 3 of meer spelers te benader. In 'n ander weergawe
   wys elke speler 'n "Hoofstad" in een van hulle aanvanklike gebiede aan
   en die speler wat dan al die hoofstede beset wen dan.^[6]

   Die amptelike reëls stel variasies van die spel voor vir
   "Risk-kenners". Die amptelike variasies verminder die spoed waarmee die
   stel Risk-kaarte in waarde vermeerder, dit laat toe vir vinniger
   herontplooiïng van leërs aan die einde van 'n beurt, verbied meer as
   twaalf leërs per gebied, gee 'n aanvalsvoordeel wanneer daar aangeval
   word na of van 'n gebied waarvoor die speler 'n kaart besit en simuleer
   die effek van 'n "bevelvoerder" in 'n geveg. Bykomend tot hierdie
   amptelike variasies is daar vele rekenaar en Internet weergawes met
   verskillende reëls en klubs gebruik dikwels hulle eie reëls of reëls
   wat aangepas word vir kompetisies.

[wysig] Dobbelsteen waarskynlikhede

   waarskynlikhede om 'n dobbelsteenrol te wen in Risk
   (verskeie dobbelsteen kombinasies) Aanvaller
   een steen twee stene drie stene
   Verdediger een
   steen Aanvaller wen 15/36 = 41.67% 125/216 = 57.87% 855/1296 = 65.97%
   Verdediger wen 21/36 = 58.33% 91/216 = 42.13% 441/1296 = 34.03%
   twee
   stene Aanvaller wen 55/216 = 25.46% 295/1296 = 22.76% 2890/7776 =
   37.17%
   Verdediger wen 161/216 = 74.54% 581/1296 = 44.83% 2275/7776 = 29.26%
   Beide wen een NVT 420/1296 = 32.41% 2611/7776 = 33.58%

[wysig] Amptelike bordspele

     * Risk (1959) - Die oorspronklike spel
     * Castle Risk (1986) - 'n Weergawe wat fokus op Europa waarin elke
       speler se doelwit is om hul kasteel teen aanvalle te beskerm. Dit
       word algemeen as 'n swakker spel beskou, maar baie begrippe hier
       bekend gestel is weer later in ander weergawes benut.
     * Risk: 40^ste Herdenkingsuitgawe (1999) Het 'n meer kleurvolle kaart
       gehad met metaalstukke.
     * Risk: Édition Napoléon (1999) - Generaals, forte en vlooteenhede is
       bygevoeg.
          + Risk: Édition Napoléon: Ottomaanse ryk uitbreiding (2000) -
            Voeg 'n sesde speler by Édition Napoléon.
     * Risk 2210 A.D. (2001) - 'n Futuristiese weergawe wat deur Avalon
       Hill, 'n afdeling van Hasbro uitgegee is. Die spel sluit gebiede op
       die maan, Seegebiede en bevelvoerders in.
     * Risk: The Lord of the Rings (2002) - 2-4 speler weergawe gegrond op
       die noordelike deel van "Middle-earth".
          + Risk: the Lord of the Rings: Gondor & Mordor Uitbreiding
            (2003) - Uitbreiding op die Lord of the Rings uitgawe wat 'n
            tweespeler minispel insluit.
     * Risk: Lord of the Rings Trilogy Edition (2003) - Kombineer die
       eerste twee Lord of the Rings weergawes maar sluit nie die Siege of
       Minas Tirith minispel in nie.
     * Risk Godstorm (2004) - 'n Weergawe gegrond op mitologiese figure
       van verskeie antieke beskawings; uitgegee deur Avalon Hill.
     * Star Wars Risk: The Clone Wars Edition (2005) - Vind plaas in die
       Star Wars heelal tydens die Kloonoorloë.
     * Risk: Star Wars Original Trilogy Edition (2006) - Vind plaas tydens
       die Galaktiese Burgeroorlog.
     * Risk Junior: Narnia (2006) - gegrond op 'n Engelstalige kinderboek
       The Lion, the Witch and the Wardrobe.

[wysig] Eksterne skakels

[wysig] Amptelik

     * Hasbro se amptelike Risk blad
          + Hasbro se Risk: 2210 A.D. blad
          + Hasbro se Risk: the Lord of the Rings blad
          + Hasbrose Risk: Star Wars: Clone Wars blad
     * Hasbro's Risk rules
          + 1959 weergawe van die Risk reëls
          + 1963 weergawe van die Risk reëls
          + 1975 weergawe van die Risk reëls
          + 1980 weergawe van die Risk reëls
          + 1990 weergawe van die Risk reëls saam met die Castle Risk
            reëls
          + 1993 weergawe van die Risk reëls
          + 1999 weergawe van die Risk reëls
          + 1999 Reëls van Risk se 40^ste Herdinkingsuitgawe vir
            versamelaars

[wysig] Nie-Amptelik

     * Risk, Strategies Explained Gids vir beginners en gevorderde
       gebruikers oor hoe om diplomasie en slim taktiek in te span om die
       spel te wen.
     * Risk FAQ 'n Web blad met antwoorde op vrae wat gereeld oor Risk
       gevra word.

[wysig] Verwysings

    1. ^ Risk Produkbesonderhede
    2. ^ Risk: Die Wêreldoorheersingspel. Hasbro.com. 1993.
    3. ^ Die geskiedenis van Risk
    4. ^ Artikel met verwysing na die spel se geskiedenis
    5. ^ Artikel met verwysing na die "Geheime Sending" variasie
    6. ^ Risk II

   Kategorie: Bordspeletjies

