Roek


                    Roek
   {{{status}}}
   Tydperk: {{{fossil_range}}}
         Wetenskaplike klassifikasie

       Domein:     {{{domain}}}
   Superkoninkryk: {{{superregnum}}}
     Koninkryk:    Animalia
    Subkoninkryk:  {{{subregnum}}}
    Superdivisie:  {{{superdivisio}}}
    Superphylum:   {{{superphylum}}}
      Divisie:     {{{divisio}}}
       Phylum:     Chordata
     Subdivisie:   {{{subdivisio}}}
     Subphylum:    {{{subphylum}}}
    Infraphylum:   {{{infraphylum}}}
    Mikrophylum:   {{{microphylum}}}
     Nanophylum:   {{{nanophylum}}}
     Superklas:    {{{superclassis}}}
        Klas:      Aves
      Subklas:     {{{subclassis}}}
     Infraklas:    {{{infraclassis}}}
     Superorde:    {{{superordo}}}
        Orde:      Passeriformes
      Suborde:     {{{subordo}}}
     Infraorder:   {{{infraordo}}}
    Superfamilie:  {{{superfamilia}}}
      Familie:     Corvidae
     Subfamilie:   {{{subfamilia}}}
     Superstam:    {{{supertribus}}}
        Stam:      {{{tribus}}}
      Substam:     {{{subtribus}}}
       Genus:      Corvus
      Subgenus:    {{{subgenus}}}
       Seksie:     {{{sectio}}}
       Reeks:      {{{series}}}
       Spesie:     C. frugilegus
     Subspesie:    {{{subspecies}}}
   [[{{{diversity_link}}}|Verskeidenheid]]
   {{{diversity}}}
               Binomiale naam
              Corvus frugilegus
   Linnaeus, 1758
               Trinomiale naam
               {{{trinomial}}}
                Tipe Spesies
             {{{type_species}}}
           {{{subdivision_ranks}}}
   {{{subdivision}}}
   Roek verspreiding
   Roek verspreiding
                  Sinonieme
   {{{synonyms}}}

   Die roek (Corvus frugilegus) is 'n groot sangvoël en behoort aan die
   familie van die kraaiagtiges.

   Inhoud

        * 1 Uiterlik
        * 2 Lewenswyse
        * 3 Verspreiding
        * 4 Habitat
        * 5 Voedsel
        * 6 Vreetgewoontes
        * 7 Algemene gedrag
        * 8 Trekgedrag
        * 9 Voortplanting en broedsorg
        * 10 Die roekgetalle
        * 11 Literatuur
        * 12 Externe skakels

[wysig] Uiterlik

   Die roek is byna net so groot soos 'n kraai, omtrent 46 cm lank. Sy
   veredos is swart met 'n blouerige metaalglans. Sy snawel is ook swart,
   ietwat na onder gebuig en is slanker as dié van die kraai. Soos die
   voël ouer word, word sy snawelbasis kaal en word die onderliggende grys
   vel sigbaar. Die bo-bene is, anders as by kraaie, met swart vere bedek.
   Hierdie 'broek' maak ook jong roeke (jonger as agt maande), wat nog
   geen ligte snawelbasis het nie, in die veld herkenbaar. Beide geslagte
   is eenders geveerd en ewe groot. Die vlug van die roek kan van die
   kraai s’n onderskei word deur 'n ietwat langer en dieper ingesnede
   vlerkslag die vlug maak 'n (ietwat geriefliker indruk), die vlerkslag
   is ietwat vinniger. Die roek kan luidrugtig wees en beskik oor 'n groot
   aantal geluide, waarvan sommige 'n sterk ooreenkoms het met dié van die
   kraai.

[wysig] Lewenswyse

   Roeke leef in kolonies, in neste wat dig bymekaar in 'n paar boomtoppe
   gebou word; hierdie kolonies kan baie groot word.

[wysig] Verspreiding

   Die roek kom voor in Europa, vanaf Ierland in die weste tot die
   Altaisteppe in die ooste, en van Noord-Spanje tot in Denemarke en
   Suid-Swede. In Nieu-Seeland is die voël deur die mens ingevoer en word
   nou daar hewig bestry.

[wysig] Habitat

   Die leefgebied van die roek is oop akker- en weivelde, afgewissel met
   bome, bossies, boomlanings en heinings . Die voëls aard goed in
   beboude- en bewerkte gebiede, mits hulle nie verjaag word nie. Veral
   die aanwesigheid van akkers is gunstig. Hulle word nie afgeskrik deur
   die nabyheid van mense nie. 'n Groot en luidrugtige roekkolonie in die
   buurt kan baie lastig wees, met die voëls se mis op die strate en
   voertuie. In sommige groot stede is daar groot oorwinteringsplekke
   (byvoorbeel in Wene, sirka 25,000 eksemplare). Sulke verstedelikte
   populasies pas hulle gedrag aan, en wei dikwels op straat, waar hulle
   baie minder sku raak, en net 'n paar meter wegvlieg as hulle versteur
   word. Roeke is baie gebiedsgebonde.

[wysig] Voedsel

   Roek, let op die kale snawelbasis
   Roek, let op die kale snawelbasis

   Roeke is net soos ander kraaisoorte omnifore. Hulle verkies vleiskos
   soos reënwurms, slakke, insekte, veral (ritnaaldedie larwes van
   kniptorre) maar plantaardige kos maak ongeveer 60% van hulle dieët uit.
   Ook 'n muisie word nie versmaai nie. Die plantaardige voedsel bestaan
   veral uit allerlei sade. Ook word wel (note) en akkers gevreet, naas
   vrugte soos kersies en pruime. Die jonges word hoofsaaklik met vleiskos
   gevoer.

[wysig] Vreetgewoontes

   Roeke loop met huppelspronge en lang treë op die grond op soek na kos,
   waartydens die snawel gebruik word om mee te voel, te pik, te grawe en
   te gryp. Die voedsel word veral op sig gevang. Soms word sonneblomsaad
   vanaf die blomkop of mieliepitte vanaf die stronk gepik. Daar is 'n
   daaglikse variasie in die vreetgedrag, waarby soggens dikwels die (vir
   die grype liggende buit word gepak), wat smiddags dieper gegrawe word
   en later stukke terrein min of meer stelselmatig deursoek word.

[wysig] Algemene gedrag

   Ongeveer ‘n uur voor sonop raak die voëls aktief en bly tot baie laat
   besig, in die winter selfs tot 8 uur die aand op soek na kos. Roeke
   leef die gehele jaar in groepe, broei in soms baie groot kolonies en
   slaap saam in boomslaapplekke. Daar is 'n verskeidenheid
   groepsgedragte. Op die grond stap die roek met statige treë of met
   sprongetjies, in die lug vlieg hulle met kragtige vlerkslae en taamlike
   lang sweeftogte. In die voorjaar sien ‘n mens dikwels akrobatiese
   lugtoertjies. Speletjies met maats word gereeld gesien, soos om goed te
   laat val en dit weer te vang, of saam op 'n tak sit te wieg. Pare
   begroet mekaar met 'n soort paradedering, waartydens die vlerke opgelig
   word. Tydens die (balts) vind daar ‘n wedersydse vere-tooiing plaas,
   kos-uitruiling, en lang (baltsroepduette) waarby die pare wat apart van
   die ander met breedgespreide sterte langs mekaar sit. Dit kom dikwels
   voor dat (kauwe) sig by die kolonies en oorwinteringsswerms van roeke
   aansluit; ook kraaie doen dit soms. Roeke is net soos ander
   kraaiagtiges baie nuuskierig en kan gou kunsies aanleer.

[wysig] Trekgedrag

   Die roek is soms ‘n standvoël, soms ‘n trekvoël. Hoe verder na die
   ooste, hoe meer raak hulle trekvoëls. Wes-Europese roeke is grotendeels
   standvoëls.

[wysig] Voortplanting en broedsorg

   Deel van roekekolonie langs die A50 ten noorde van Apeldoorn
   (Nederland)
   Deel van roekekolonie langs die A50 ten noorde van Apeldoorn
   (Nederland)

   Roeke is geslagsryp aan die einde van hulle tweede jaar. Hulle vorm
   lewenslange pare. Nesbou begin vroeg in Maart, meestal in die top van
   'n hoë, blaarryke boom. Die neste is dig op mekaar gebou, maar meestal
   nie nader as 'n meter aan mekaar nie. Soms word neste wel op die grond,
   op geboue of op bruê gemaak, maar dit is seldsaam. Die nes word deur
   beide geslagte gemaak, is stewig aanmekaar gesit van dun buigbare
   takkies en word van binne met verskillende materiale uitgevoer. Dikwels
   word daar materiaal van buurneste of uit naburige kolonies geroof. Die
   legsel bestaan uit 3 tot 6, soms 9 grysgroen, onduidelik gevlekte
   eiers, en word deur die wyfie binne 16 tot 19 dae uitgebroei. Sy word
   in daardie tyd deur die mannetjie gevoer. Die kuikens bly ongeveer 'n
   maand in die nes, in die eerste tien dae gevoer deur die mannetjie,
   daarna deur beide ouers. Na die nesverlating word die kuikens nog 'n
   rukkie deur die ouers versorg waarna hulle aansluit by 'n groep
   tydgenote en in die nabye omgewing op verkenningstogte gaan. In hierdie
   jeuggroepe vind dan ook na ongeveer 'n jaar paarvorming plaas. Meestal
   word daar in 'n jaar maar 'n enkele broeisel uitgebroei tensy daar
   vroër ‘n broeiselverlies was.

[wysig] Die roekgetalle

   Die getalle van die roekbevolking staan in noue verband met die
   handeling van die mens. Die bewerking van landbougrond het ‘n positiewe
   invloed, en jagmaking deur die mens ‘n negatiewe invloed op die
   roekgetalle. Vir akkerbou, kan die roek eerder as 'n nuttige as 'n
   skadelike voël beskou word. In die stad is hulle egter soms ‘n baie
   groot oorlas met hulle soms massale kolonies. Daar is vroër baie jag
   gemaak op die roeke.

[wysig] Literatuur

     * Ruge: Die Saatkrähe. Kosmos-Frankh. Stuttgart 1986.
     * Glutz von Blotzheim, U. (Hg.): Handbuch der Vögel Mitteleuropas.
       Bd. 13/3. bladsy 1731 - 1852. ISBN 3-89104-650-2
     * Bauer/Berthold: Brutvögel Mitteleuropas. Bestand und Gefährdung.
       Aula-Wiesbaden 1997. bladsy 452-454.

[wysig] Externe skakels

     * Kraaien Nederlandse startpagina kraaiagtige
     * Waarnemingsbladsy roeke

   Kategorie: Kraaiagtiges

