Roeland Anthonie Kollewijn


   Roeland Anthonie Kollewijn (Amersfoort, 30 Maart 1857 â€” Helmond, 7
   Februarie 1942) was 'n Nederlandse taalkundige. Hy het beroemd, of
   selfs berug geword deur sy artikel van 1891 oor Onze lastige spelling.

   Die spellingsvoorstelle van Kollewijn het die basis gevorm van die
   Afrikaanse spelling. Baie van sy voorgestelde vereenvoudiginge is
   intussen ook in die amptelike Nederlandse spelling opgeneem, soos
   mensen wensen boze preken in plaas van die destydse menschen wenschen
   booze preeken. Ook alfabet, ether en rachitis in plaas van alphabet,
   aether en rhachitis kom uit Kollewijn se voorstelle, sowel as die
   weglating van die verbuiginge: de boeken van die aardige kleine jongen
   in plaas van de boeken van dien aardigen kleinen jongen.

   Voorstelle van Kollewijn wat nie die Nederlandse spelling gehaal het
   nie, maar wel die Afrikaanse, is die uitgange -ies (as vervanging van
   -isch met die onuitgesproke ch) en -lik (in plaas van -lijk en analoog
   aan -lig). Verder, in sy eie woorde: 'Ook schrijve men tans, altans,
   tee (sonder h), ert (sonder w), besje (sonder t).'

   Vir die spelling van die bastaardwoorde hy baie wysiginge voorgestel,
   wat vir 'n deel ingevoer is en voor 'n deel nie. Daar is 'n tyd gewees
   waarin die Nederlandse spelling vir baie bastaardwoorde 'n
   voorkeurspelling en een ook baie toegelate alternatiewe spelling het
   gehad, maar dit is in 1996 teruggedraai. Die alternatiewe vorm was
   veelal kollewijniaans en is in sommige kringe volop in gebruik gewees.
   Ook word in Vlaandere baie minder van die voorkeursspelling gebruik
   gemaak en word dus baie meer kollewijniaans gespel, as in Nederland.

   Wie die spelling van Kollewijn in gebruik wil sien, lees byvoorbeeld
   Paul Van Ostaijen in die oorspronklike versies ("verzies").

[wysig] Eksterne skakels

     * biografie
     * biografie
     * bibliografie

   Kategorie: Nederlands taalkundige

