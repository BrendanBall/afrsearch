Roemenië nasionale rugbyspan


   Roemenië
   Beeld:Romania rugby logo.jpg
   Unie Federaţia Română de Rugby
   Bynaam(e) Die Eike (Roemeens: Stejarii)
   Afrigter Vlag van Frankryk  Daniel Santamans
   Kaptein Sorin Socol

   Spankleure Spankleure Spankleure
   Spankleure
   Spankleure
   　
   Spankleure
   Spankleure Spankleure Spankleure
   Spankleure
   Spankleure
   　
   Alt. kleure
   Eerste internasionale wedstryd
   Vlag van Roemenië  Roemenië 0–21 Verenigde State  Flag of Verenigde
   State
   (1 Julie, 1919)
   Grootste oorwinning
   Vlag van Bulgarye  Bulgarye 0–100 Roemenië  Flag of Roemenië
   (21 September, 1976)
   Grootste nederlaag
   Vlag van Engeland  Engeland 134–0 Roemenië  Flag of Roemenië
   (17 November, 2001)
   Wêreldbeker
   Verskynings 5 (Eerste in 1987)
   Beste uitslag Eenoorwinning, 1987, 1991, 1999 and 2003

   Die Roemeense nasionale rugbyspan, met die bynaam Die Eike (Roemeens:
   Stejarii) is reeds lank een van die sterker Europese nasionale
   rugbyspanne buite die Ses-Nasies Kampioenskap. Die span neem aan
   internasionale kompetiesies soos die Wêreldbeker, die Europese Nasies
   Beker en die Super Beker deel. Rugby in Roemenië word bestuur deur die
   Roemeense Rugby Federasie. Die span speel in geel en blou kleure.

   Frankryk het vir die eerste keer in 1924 teen Roemenië gespeel om 'n
   alternatief tot die Vyf-Nasies toernooi daar te stel nadat Frankryk uit
   die toernooi geskop is as gevolg van beweerde professionalisme. Op
   hulle beste, in die 1980's het die span Wallis (twee keer), Skotland
   (die 1984 Grand Slam span) en Frankryk (twee keer) geklop. In 1981 het
   hulle met slegs 14-6 teen die All Blacks verloor nadat twee drieë nie
   toegelaat is nie. Na die val van kommunisme het het Roemeense rugby
   egter agteruitgegaan.

   Roemenië het egter in elke Rugby Wêreldbeker gespeel sedert die
   kompetisie vir die eerste keer in 1987 in Australië en Nieu-Seeland
   gehou is. Die span se beste uitslag in die toernooi tot dusver is
   enkele oorwinnings gedurende die poel stadium. Spanne soos die Georgië
   en Portugal, wat beide die Europese Nasies Beker ses keer gewen, het
   dreig egter om die nasie se plek aan die bokant van die nasies buite
   die Ses-Nasies oor te neem. Roemenië speel in Poel C in die 2007 Rugby
   Wêreldbeker saam met Portugal, Skotland, Italië en Nieu-Seeland.
   Roemenië teen Ierland op Landsdowne Road
   Roemenië teen Ierland op Landsdowne Road

   Inhoud

        * 1 Geskiedenis
             + 1.1 Beginjare
             + 1.2 Naoorlogse Tydperk to teen die 1980's
             + 1.3 Na die val van Kommunisme
             + 1.4 Die nuwe millennium
        * 2 Rekord
        * 3 Verwysing

[wysig] Geskiedenis

[wysig] Beginjare

   Rugby is van 1913 af na Roemenië ingevoer deur studente wat met
   rugbyballe van Parys af teruggekeer het om klubs soos Stadiul Roman te
   stig. Sewentien ander spanne sou in die hoofstad Boekarest gevorm word.

   Roemenië se eerste internasionale wedstryd is in 1919 teen die VSA
   gespeel.

   In 1924 behaal die Roemeense nasionale rugbyspan sy eerste oorwinning
   in 'n intrenasionale wedstryd teen Pole. Frankryk het vir die eerste
   keer rugby teen Roemenië gespeel in Mei 1924 toe dé land probeer het om
   'n alternatief tot die Vyf-nasies daar te stel nadat Frankryk uit die
   kompetisie geskop is. Frankryk het die eerste wedstryd 59-3 gewen.

   Roemenië was een van die drie lande wat rugbyspanne vir die 1924
   Olimpiese Spele in Parys ingeskryf het. Frankryk het 59-3 gewen met
   dertien drië insluitend vier deur die Stade Francais vleuel Adolphe
   Jaureguy. Die VSA het Roemenië daarna 39-0 geklop. Roemenië het derde
   geëindig om die bronsmedalje te wen. Die Roemeense Rugbyfederasie
   (Roemeens: Federaţia Română de Rugby) is in 1931 gevorm. In 1939 is 'n
   span in Braşov by 'n vleigtuigfabriek gevorm wat die eerste span buite
   Boekarest was.

[wysig] Naoorlogse Tydperk to teen die 1980's

   Die kommunistiese regering het rugby soos ander sportsoorte as 'n
   propagandainstrument gebruik tydens die Kouse Oorlog met die Weste.
   Elke internasionale sukses is voorgestel as die direkte gevolg van die
   korrektheid van die kommunistiese regering en ideologie. Alle
   finansiële hulpbronne is aangewend ter voorbereiding van die nasionale
   span wat tot verwaarlosing van binnelandse ontwikkeling van rugby gelei
   het. Topspelers is deur die leër of polisie in diens geneem, wie se
   spanne Steaua en Dynamo ses dae per week geoefen het in uitstekende
   sportsentrums. Hierdie infrastruktuur en belied het 'n baie talentvolle
   nasionale span te weeg gebring.

   'n Generasie Franse skool opgeleide afrigters van die laat 1940's en
   die 1950's het 'n stelsel gebou wat gelei het tot nasionale span sukses
   in die 1960's, 70's en 80's. In die tydeperk het Roemenië meer gereeld
   teen ander nasies begin speel. Die span se eerste oorwinning oor
   Frankryk is in 1960 behaal en in 1976 het hulle 'n toer na Nieu-Seeland
   onderneem. Blootstelling aan internasionale rugby het gehelp om die
   sport in die land te ontwikkel en die Roemeniërs het 'n bepaalde
   spelstyl begin ontwikkely, gegrond op 'n reuse strek stel voorspelers.
   Dat die span as 'n ware rugbykrag begin ontluik het was duidelik op
   Cardiff Arms Park in 1979 in 'n nieamptelike, nie-toets wedstryd. Die
   Eike het in die doodsnikke van die wedstryd nog voorgeloop en slegs 'n
   skepskop deur Gareth Davies in die laaste paar minute het Wallis 'n
   13-12 oorwinning besorg. Die verbetering is in 1980 voortgesit toe
   Roemenië die Franse vermorsel het in 'n rekord 15-0 oorwinning in
   Boekarest. 'n Reis na Lansdowne Road het daarna 'n 13-13 gelykop
   uitslag teen Ierland gelewer.

   In die 1980's kon die land spog met meer as 12 000 spelers in 110
   klubs. Tuis-nasiespanne het begin om wedstryde teen Roemenie as toetse
   te beskou in 1983. Wallis het in November 1983 na Boekarest gereis waar
   hulle deur die Roemeniërs oorweldig is en 'n 24-6 nederlaag moes
   verduur. Roemenië se eerste oorwinning oor Skotland is in Boekarest in
   1984 behaal en hulle eerste weg-oorwinning teen 'n Vyf-Nasiesspan was
   in 1988 teen Wallis; 15-9 by Cardiff Arms Park.

   Roemenie se nasionale span het Waliss (tee keer - 1983: 24 - 6 in
   Roemenië, 1988: 15-9 in Waliss), Skotland (die 1984 Grand Slam span 28
   - 22 in Roemenië), Frankryk (twee keer 1980: 15 - 0 in Roemenië, 1982:
   13 - 9 in Roemenië) en het gelykop gespeel teen Ierland (13-13, in
   1980, in Dublin). In 1981, het hulle 14-6 teen die All Blacks verloor,
   maar twee drieë is nie toegelaat nie. Roemenië het Zimbabwe 21-20
   verslaan in hulle eerste Rugby Wêreldbekerwedstryd in 1987, maar die
   span kon nie enige ander wedstryde wen nieen het nie na die
   uitklopstadium van die kompetisie deurgedring nie.

[wysig] Na die val van Kommunisme

   Die val van kommunisme het in Roemenië met politieke en ekonomiese
   probleme in die 1990's gepaard gegaan wat ook 'n negatiewe impak op
   rugby in die land gehad het. Die twee voorste klubs - Dinamo Boekarest
   en Steaua Boekrest het onderskeidelik die polisie en leër
   verteenwoordig. met die besnoings in staatsbestding het die klubs se
   bevondsing ook drasties geval. verskeie leidende rugbyspelers het ook
   in die 1989 revolusie omgekom. Onder die sterfgevalle het Roemenië se
   kaptein Florică Murariu getel, 'n leëroffisier wat by 'n padblokkade
   doodgeskiet is.^[1]

   Na-revolusie Roemeense rugby was egter steeds lewendig. In 1990 het die
   Roemeense span hulle beste oorwinning tot op daardie stadium behaal
   deur Frankryk vir die eerste keer in Frankryk 12-6 te verslaan. Die
   volgende jaar het hulle Skotland 18-12 geklop. By die 1991 Wêreldbeker
   het hulle daarin geslaag om Fidji 17-15 te verslaan en so onlangs soos
   die 1995 Wêreldbeker het Roemenië die uiteindelik wenners Suid-Afrika
   tot 'n eervolle 21-8 beperk.

   Professionalisme wat op die 1995 Wêreldbeker gevolg het was egter so te
   sê 'n doodskoot vir Roemeense rugby.^[1] Daar word geskat dat omtrent
   200 Roemeense spelers in Frankryk en Italië speel. Nie net
   spelergetalle het deurgeloop nie, 'n generasie potensiële skeidsregters
   en administrateurs het verlore gegaan.^[1] Teen 1994 het Roemenië se
   rugby vooruitsigte kwaai gedaal en toe 'n Walliese span na Boekrest
   gereis het het die besoekers 'n 16-9 oorwinning behaal. In 1997 het die
   Roemeniërs na Wallis getoer. Die span het 36-21 teen Wallis A verloor
   by Pontypridd en 70-21 in 'n toets in Wrexham. By die 1999 Wêreldbeker
   kon Roemenië weereens slegs 'n enkele oorwinning van 27-25 teen die VSA
   behaal. Sedertdien het Roemenië se spelergetalle met 75% geval en die
   aantal klubs na slegs 28 geval, waarvan nie een met hulle eie klubhuis
   kan spog nie.

[wysig] Die nuwe millennium

   11 November 2006 Skotland 44-6 Roemenië
   11 November 2006 Skotland 44-6 Roemenië

   In 2000 het Romenië die eerste Europese Nasiesbeker met 'n groot marge
   gewen met oorwinnings in al vier wedstryde. Teen 2001 het spanne soos
   Georgië egter by hulle opgevang en het die span hulle verslaan om die
   2001 Europese Nasiesbeker te wen, bekroon met 'n beslissende oorwinning
   van 31-20 oor Roemenië in Boekarest. Die nasionale span het 138-0 teen
   Engeland verloor in 2001 en Dinamo Boekrest 151-0 teen Saracens in die
   Europese Rugbyskild. Verskeie Frankryk-gebaseerde spelers het geweier
   om vir die nederlaag teen Engeland op te daag omdat hulle 'n week se
   betaling van hulle klubs sou moes ontbeer. Spelers in die Roemeense
   span is £30 per dag betaal terwyl Engeland se top spelers £6,000 vir
   hulle middag se werk verdien het.

   In Januarie 2002 is Bernard Charreyre aangestel as afrigter van die
   nasionale span. Hy is deur die Franse Rugbyfederasie (FFR) beskikbaar
   gestel wat ook sy kostes gedra het. Onder Charreyre (wat onder die span
   as 'Klein Napoleon' bekendgestaan het), is die Eike se agteruitgang
   omgkeer en het die span stadig weer uit die kelder van internasionale
   rugby begin reis. Met die verandering in formaat van die Europese
   Nasiesbeker het Roemenië in 2002 agter Georgië begin as gevolg van die
   insluiting van 2001 uitslae. Roemenië het egter daarin geslaag om al
   vyf oorblywende wedstryde te wen, insluitende 'n taai stryd in Tbilisi
   om 'n 31-23 oorwinning oor Georgië te beklink. Hulle het vir die
   Wêreldbeker in in 2003 gekwalifiseer waar hulle Namibië geklop het en
   45-17 teen Ierland verloor het na 'n eervolle vertoning en 90-8 teen
   Australië en 50-3 teen Argentinië verloor het. Charreyre is na die
   Wêreldbeker ontslaan aangesien die Roemeense federasie nie tevrede was
   met die Wêreldbeker vertoning nieen besluit het om nie sy kontrak te
   hernu nie. Drie ander Franse afrigters het gevolg: eers, Phillipe
   Sauton, vir 'b baie kort tydperk, Robert Antonin as 'n tydelike
   plaasvervanger en uiteindelik die huidige afrigter Daniel Santamans.

   In die 2003-2004 Europese Nasiesbeker het Portugal verras deur Roemenië
   16-15 in Lissabon te verslaan om boaan die 2003 tabel te beland. In die
   tweede helfte van die kompetisie het dit gelyk of Roemenië herstel het
   (36-6 teen Portugal in Constanţa), maar het 24-33 teen Rusland verloor
   in Krasnodar na aantygings van die gebruik van opkikkers. Portugal het
   daarna hulle eerste titel behaal met 'n laaste-minuut 19-18 oorwinning
   oor Rusland in Lissabon. In 2004 het die Roemene 'n noue 25-24
   oorwinning oor Italië beklink, hulle eerste oorwinning totdusver oor 'n
   Ses-Nasie Kampioenskapspan.

   In 2005 is Roemenië 'tweede vlak' status deur die Internasionale
   Rugbyraad toegeken en het die land Rusland in die Super Powersbeker
   vervang. Die VSA het 'n Roemeense span wat sonder sy
   Frankryk-gebaseerde spelers moes speel 23-16 verslaan in die wedstryd
   om die derde plek. Die 2005-06 Europese Nasiesbeker het ook gedien as
   die kwalifiserende groep vir die 2007 Rugby Wêreldbeker. Roemenië het
   geseëvier ten spyte daarvan dat hulle op punte gelyk met Georgië
   geëindig het.

   Roemenië het vir die 2007 Rugby Wêreldbeker in Frankryk gekwalifiseer
   deur bo-aan hulle poel te eindig in die vyfde rondte van die Europese
   kwalifiseringstoernooie. Roemenië het hulle eerste
   kwlifiseringswedstryd op 7 Oktober gewen toe hulle Georgië in Boekarest
   20-8 verslaan het. Hulle 43-20 oorwinning oor Spanje in Madrid op 14
   Oktober het verseker dat hulle direk vir die 2007 toernooi
   gekwalifiseer het. In Junie 2007 het Roemenië die IRB Nasiesbker in
   Boekrest aangebied.

[wysig] Rekord

   Teen Gespeel Gewen Verloor Gelykop  % Gewen
   Vlag van Argentinië  Argentinië 7 0 7 0 0.00
   Vlag van Australië  Australië 3 0 3 0 0.00
   Vlag van België  België 2 2 0 0 100.00
   Vlag van Bulgarye  Bulgarye 3 3 0 0 100.00
   Vlag van Kanada  Kanada 3 1 2 0 33.33
   Flag of the Czech Republic  Tsjeggiese Republiek 5 5 0 0 100.00
   Vlag van Tjeggoslowakye  Tjeggoslowakye 20 19 0 1 95.00
   Flag of the German Democratic Republic  Oos-Duitsland 13 12 0 1 92.31
   Vlag van Engeland  Engeland 4 0 4 0 0.00
   Vlag van Fidji  Fidji 1 1 0 0 100.00
   Vlag van Frankryk  Frankryk 50 8 40 2 16.00
   Vlag van Georgië (land)  Georgië 10 7 3 0 70.00
   Vlag van Duitsland  Duitsland 5 1 4 0 20.00
   Flag of Ireland  Ierland 8 0 8 0 0.00
   Vlag van Italië  Italië 41 16 22 3 39.02
   Vlag van Japan  Japan 3 1 2 0 33.33
   Vlag van Marokko  Marokko 9 8 1 0 88.89
   Vlag van Namibië  Namibië 2 2 0 0 100.00
   Vlag van Nederland  Nederland 8 7 0 1 87.50
   Vlag van Nieu-Seeland  Nieu-Seeland 1 0 1 0 0.00
   Vlag van Pole  Pole 20 18 2 0 90.00
   Vlag van Portugal  Portugal 12 11 1 0 91.67
   Vlag van Rusland  Rusland 7 5 2 0 71.43
   Vlag van Skotland  Skotland 12 2 10 0 16.67
   Vlag van Serwië en Montenegro  Serwië en Montenegro 1 1 0 0 100.00
   Vlag van Suid-Afrika  Suid-Afrika 1 0 1 0 0.00
   Vlag van Sowjetunie  Sowjetunie 22 18 3 1 81.82
   Vlag van Spanje  Spanje 24 22 2 0 91.67
   Vlag van Tunisië  Tunisië 4 3 1 0 75.00
   Vlag van Oekraïne  Oekraïne 3 3 0 0 100.00
   Vlag van Verenigde State  Verenigde State 5 1 4 0 20.00
   Vlag van Wallis  Wallis 8 2 6 0 25.00
   Vlag van Wes-Duitsland  Wes-Duitsland 9 8 1 0 88.89
   Vlag van Zimbabwe  Zimbabwe 4 4 0 0 100.00
   Totaal 330 191 130 9 57.88

[wysig] Verwysing

    1. ^ ^1,0 ^1,1 ^1,2 [1], Romania look to raise standard, besoek op 19
       September 2007

   Kategorie: Europese nasionale rugbyspanne

