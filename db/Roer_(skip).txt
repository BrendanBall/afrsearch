Roer (skip)


   Roer op 'n Romeinse skip
   Roer op 'n Romeinse skip

   Die roer van 'n skip is 'n beweegbare vlak wat gebruik word om 'n skip
   te stuur. 'n Roer kan onder- of agter die agterstewe aangetref word. 'n
   Roer kan uit een of meer roerlemme bestaan. Die skip word gestuur met
   'n helmstok in die geval van direkte aandrywing of met 'n stuurwiel in
   die geval van indirekte aandrywing van die roer.

[wysig] Ontwikkeling

   Roeispane wat aan die sykant van 'n skip vasgebind is, is aangetref by
   modelle, kunswerke en oorblyfsels van skepe uit oud Egipte wat dateer
   uit die 3^de millenium voor Christus. Later is die roer nader aan die
   agterkant van die skip aangebring. In die eerste eeu n.C. is die roer
   vir die eerste keer by die agterstewe aangebring in die Sjinese
   Keiserryk. 'n Tweeduisend jaar oue model is in 'n graf gevind met 'n
   steweroer. Die Romeinse galeie en handelskepe het aan beide kante
   agteraan roerlemme gehad. Die lemme is deur twee of een roerman gestuur
   met behulp van lang helmstokke. Ook die Noormanne het 'n roerblad
   agteraan hulle skepe aan die stuurboordkant (die oorsprong van die
   benaming) gehad. Voor hierdie tyd is skepe/bote met één (Europees) of
   twee (Middelandse see) syspane gestuur.
   Kategorie: Skeepsbou

