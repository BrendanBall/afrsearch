Roger Federer


   Roger Federer in Parys, Frankryk in 2006.
   Roger Federer in Parys, Frankryk in 2006.

   Roger Federer (8 Augustus, 1981) is 'n Switserse professionele
   tennisspeler en is tans die wêreld se nr. 1 tennisspeler. Baie
   deskundiges en tennisspelers glo dat Federer moontlik die beste speler
   in die geskiedenis van tennis mag wees.

   Federer het al elf Grand Slam-titels gewen tydens mans enkeltoernooie
   (hy het al aan 33 deelgeneem). Hy het ook al drie "Tennis Masters
   Cup"-titels en 13 "ATP Masters Series"-titels gewen. In 2004 het
   Federer die eerste persoon sedert Mats Wilander geword wat drie van die
   vier Grand Slam enkeltoernooie in die selfde jaar gewen het: die
   Australiese Ope, die Wimbledon Kampioenskappe en die Amerikaanse Ope.

   Federer beklee sedert 2 Februarie 2004 die posisie van die wêreld se
   Nr. 1 tennisspeler. Op 8 Julie 2007 het Federer Bjorn Borg se rekord
   van vyf agtereenvolgende seges by Wimbledon geëwenaar.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Tennisspelers

