Roland Barthes


   Roland Barthes (Cherbourg, Normandië, 12 November 1915 – Paris, 25
   Maart 1980) was 'n Franse letterkundige kritikus, 'n literêre en
   sosiale teoretikus, 'n filosoof en 'n semiotikus. Barthes se werk het
   baie areas gedek en hy het baie skole van teorie beïnvloed, insluitende
   strukturalisme, semiologie, eksistentialisme, Marxisme en
   post-strukturalisme.

[wysig] Lewe

   Hy was die seun van skeepsoffisier Louis Barthes, wat in 'n geveg in
   die Noord See gesterf het nog voor Roland een jaar oud was. Sy ma,
   Henriette Barthes, en sy tante en oume het hom grootgemaak in die
   Franse stad Bayonne. Hy hier ook sy eerste blootstelling aan kultuur
   gekry te danke aan sy musikale tante wat hom klavier leer speel het. In
   sy negende jaar het hy saam met sy ma na Parys getrek en dit is hier
   waar hy gewoon het tot en met volwassenheid (alhoewel sy provinsiale
   wortels hom se hele lewe lank sterk bygebly het).

   Barthes het as 'n student baie potensiaal getoon en het die tydperk
   tussen 1935 en 1939 by die Sorbonne gespandeer en 'n lisensie in
   klassieke letterkunde verwerf. Hy was egter ook nie in 'n goeie
   gesondheidstoestand tydens hierdie periode nie: hy het gely aan
   tuberkulose wat dikwels in die isolasie van 'n sanatorium behandel is.
   Hierdie herhalende inbrake op sy gesondheid het sy akademise loopbaan
   ontwrig; sy studies was geaffekteer en hy was nie in staat om sekere
   kwalifiserende ekamens af te lê nie. Die siekte het hom egter ook uit
   die Tweede Wêreldoorlog gehou en hy het dus moes rondreis op soek na
   werksgeleenthede as 'n onderwyser aangesien hy nie gekwalifiseerd was
   vir posisies by die vernaamste Franse universiteite nie. Barthes het
   egter later in sy lewe beweer dat hy dié universiteite met opset vermy
   het.

   Barthes het die tydperk tussen 1939 en 1948 gewy aan die verkryging van
   'n lisensie in grammatika en filologie. Hy het in hierdie tydperk ook
   sy eerste verslae gepubliseer en aan 'n pre-mediese ondersoek
   deelgeneem, dit terwyl hy nog steeds met sy gesondheid gesukkel het. In
   1948 het hy na puur akademiese werke teruggekeer en 'n aantal
   korttermyn posisies by instute in Frankryk, Roemenië en Egipte verkry.
   Hy het in die tyg ook aan die linkse Parys-gebaseerde koerant Combat
   bygedrae. Uit hierdie bydrae het sy eerste vollengte werk Writing
   Defree Zero (1953) ontwikkel. In 1952 het Barthes hom gevestig by die
   Centre National de la Recherche Scientifique ("Nationale sentrum vir
   wetenskaplike ondersoek"), waar hy leksikologie en sosiologie gestudeer
   het. Tydens die sewe jaar wat hy daar spandeer het, het hy ook begin om
   elke ander maand aflewerings in te stuur na Les Lettres Nouvelles, 'n
   gewilde reeks opstelle wat die mites aangaande moderne kultuur probeer
   afbreek het (die opstelle is in die Mythologies versameling
   byeengebring (1957)).

   Barthes het die vroeë sestigerjare gespandeer aan die ontdekking van
   semiologie en strukturalisme. In die tydperk was hy ook die voorsitter
   van verskeie fakulteitsposisies in Frankryk en het hy volgehou om
   vollengte studies te produseer. Baie van sy werke het verskil van die
   tradisionele akademiese perspektiewe aangaande letterkundige teorie en
   spesifieke, bekende figure van die letterkunde. Sy onortodokse denkwyse
   het gelei tot 'n konflik tussen hom en 'n ander Franse denker, Raymond
   Picard, wat die denkwyse van "nuwe kritisering" ('n denkwyse wat hy
   foutiewelik ook aan Barthes toegeskryf het) beskuldig het as vaag en
   disrespekvol teenoor die Franse kultuur se letterkundige geskiedenis.
   Barthes se teenargument in Criticism and Truth (1966) het die ou,
   bourgeois kritiseringstelsel daarvan beskuldig dat dit onverskilligheid
   toon teen die fyner punte van taal en selektief onkundig is met
   uitdagende konsepte van teorieë soos Marxisme.
   Kategorieë: Franse filosowe • Franse letterkundige kritici

