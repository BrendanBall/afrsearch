Romaanse tale


   Romaanse amps- en verkeerstale wêreldwyd:    Frans    Spaans
      Portugees    Italiaans    Roemeens
   Romaanse amps- en verkeerstale wêreldwyd:

      Frans

      Spaans

      Portugees

      Italiaans

      Roemeens

   Die term Romaanse taal verwys na die groot en wydverspreide familie van
   tale, wat hulle oorsprong in die Latynse taal het. Latyn self word by
   die Italiese tale gereken. Daar is tans meer as 600 miljoen sprekers
   van Romaanse tale wêreldwyd, hoofsaaklik in Noord- en Suid-Amerika,
   Europa en Afrika.
   Romaanse tale in Europa
   Romaanse tale in Europa

   Die Romaanse tale het almal uit die Vulgêr-Latynse omgangstaal van die
   soldate, setlaars en slawe van die Romeinse Ryk ontwikkel, wat in baie
   opsigte van die klassieke Latynse skryftaal van die Romeinse literati
   met sy fyn afgewerkte en soms kunsmatige grammatika verskil. Die
   omgangstaal in die Romeinse Ryk was deur 'n duidelik eenvoudiger
   verbuigingstelsel en sinsbou gekenmerk. Ook sy woordeskat wyk af van
   die klassieke Latyn. Vulgêr-Latyn het in die tydperk tussen 200 v.C. en
   100 danksy die uitbreiding van die Romeinse magsgebied en die
   administratiewe en opvoedkundige beleid van die Romeinse owerhede die
   oorheersende taal in groot dele van Europa geword, en dit was in die
   antieke tydperk die verkeerstaal van 'n gebied, wat van die Iberiese
   Skiereiland in die weste tot by die Swart See in die ooste van Europa
   gestrek het.

   Na die ondergang van die Romeinse Ryk het die plaaslike variante van
   Vulgêr-Latyn geleidelik tot tientalle selfstandige tale en dialekte
   ontwikkel. Die oorsese koloniale gebiede van Spanje, Portugal en
   Frankryk het die Romaanse taalgebied sedert die 15de eeu aansienlik
   vergroot, en tans woon twee derdes van alle Romaanstaliges buite
   Europa.

   Die Romaanse dialekte en tale het in die loop van hulle geskiedenis
   onder die invloed van baie vreemde tale gestaan, nogtans is die
   Vulgêr-Latynse fonologie, morfologie, woordeskat en sinsbou grotendeels
   bewaar. Die Romaanse groep van tale beskik dus oor 'n aantal
   gemeenskaplike besonderhede, waarmee hulle duidelik van die ander
   taalgroepe in die Indo-Europese familie van tale onderskei kan word.
   Hulle het byvoorbeeld meesal die verbuigings van die klassieke Latyn
   verloor en in plaas daarvan 'n meer of min vaste woordvolgorde
   ontwikkel. Daarnaas maak hulle grootskaals gebruik van voorsetsels.

   Die hooftale in die Romaanse groep is:
     * Frans
     * Italiaans
     * Katalaans
     * Oksitaans
     * Portugees
     * Retoromaans
     * Roemeens
     * Sardies
     * Spaans

[wysig] Voorbeelde

   LATYN FRANS  ITALIAANS KATALAANS PORTUGEES ROEMEENS SPAANS AFRIKAANS
   annus an     anno      any       ano       an       año    jaar
   bonus bon    buono     bon       bom       bun      bueno  goed
   decem dix    dieci     deu       dez       zece     diez   tien
   ego   je     io        jo        eu        eu       yo     ek
   homo  homme  uomo      home      homem     om       hombre man
   hora  heure  ora       hora      hora      oră      hora   uur
   solis soleil sole      sol       sol       soare    sol    son

[wysig] Eksterne skakels

     * Kaart van die Romaanse tale

                                Italiese tale
            Italiese groep: Oskies | Umbries | Faliskies | Latyn
                                Romaanse tale
     Iberoromaans: Asturies | Galicies | Katalaans | Portugees | Spaans
   Galloromaans: Langues d'oil: Frans | Gallo | | Lorreins | | Normandies
       (Auregnais | Guernésiais | Jèrriais | Sercquiais) Pikardies |
                  Champenois | Wallonies | Anglo-Normandies
    Oksitaans: Aranees | Auvergnat | Gaskons | Languedokies | Limousin |
                                 Provensaals
                              Frankoprovensaals
                Retoromaans: Romansch | Ladinies | Friulaans
              Italoromaans: Dalmaties | Italiaans | Napolitaans
   Suid-Romaans: Korsikaans Sardies (Campidanies, Galluraans, Logudories,
                                 Sassaries)
   Balkanromaans: Aroemeens | Istro-Roemaans | Meglenoroemaans | Roemeens
                                  Romaanse
          Kunstale: Interlingua | Interlingue | Lingua Franca Nova

   Kategorieë: Natuurlike taal • Romaanse tale

