Romeinse mitologie


   Die kop van Minerva was in die ruïnes van die Romeinse baddens in Bath
   gevind.
   Die kop van Minerva was in die ruïnes van die Romeinse baddens in Bath
   gevind.

   Romeinse mitologie, die mitologiese gelowe van die mense van Antieke
   Rome, kan in twee dele gedeel word. Die laterde deel was meestal
   letterkundig en het dele direk vanuit die Griekse mitologie ontleen.
   Die vroeër deel was kulties van aard en het in verskillende maniere van
   die Griekse mitologie verskil.

   Inhoud

        * 1 Vroeë Romeinse mites
             + 1.1 Vroeë mitologie oor die gode
             + 1.2 Vroeë mitologie oor Romeinse geskiedenis
        * 2 Inheemse Romeinse en Italiese gode
        * 3 Uitheemse gode
        * 4 Sommige van die belangrikste Romeinse gode
        * 5 Eksterne skakels
        * 6 Bronnelys

[wysig] Vroeë Romeinse mites

   Die vroeë Romeine het geen vervolgende verhale oor hulle gode gehad wat
   vergelyk kan word met die Stryd van die Titane of die verleiding van
   Zeus deur Hera nie. Sulke verhale het eers begin verskyn toe die
   Romeinse digters begin het om die Griekse modelle aan te neem in die
   latere stadiums van die Romeinse Republiek. Die Romeine het egter wel
   'n hoogsontwikkelde stel rituele, priesterkolleges en groepe gode gehad
   wat aan mekaar verwant was. Daarnaas het hulle ook 'n ryk versameling
   historiese mites oor die opkoms van hul stad gehad, wat hoofsaaklik uit
   menslike helde bestaan het met 'n goddelike inmenging so nou en dan.

[wysig] Vroeë mitologie oor die gode

   Die Romeinse model het op 'n gode op 'n ander manier gedefinieer as die
   Grieke en ook anders aan hulle gedink. Byvoorbeeld, as mens 'n Griekse
   persoon sou vra oor Demeter, sou hy of sy kon antwoord met die bekende
   verhaal van Demeter se verdriet oor die ontvoering van Persephone deur
   Hades.

   'n Argaïse Romein, in kontras, sou kon vertel oor Ceres en dat sy 'n
   offisiële priester gehad het wat 'n flamen genoem was, en dat hy 'n
   junior priester was in vergelyking met die flamens van Jupiter, Mars en
   Quirinus, maar 'n senior was in vergelyking met die flamens van Flora
   en Pomona. Hy sou ook weet dat sy deel was van 'n drie-eenheid met twee
   ander landbou-gode, Liber and Libera. Die persoon sou selfs al die
   minder belangrike gode wat vir haar gesorg het op sy vingers kon aftel,
   saam met hulle spesialiserings: Sarritor (onkruid verwyder), Messor (om
   te oes), Convector (vervoer), Conditor (opberger), Insitor (saaier), en
   talle meer.

   Dus was die argaïse Romeinse mitologie, sover dit die gode betref het,
   nie saamgestel uit verhale nie, maar eerder uit aansluitende en
   ingewikkelde assosiasies tussen die gode en die mense.

   Die oorspronklike geloof van die vroeë Romeine was verander deur die
   byvoeging van talle, en ook teenstrydige, sienings in later tye en ook
   deur die opname van 'n enorme deel van die Griekse mitologie. Wat
   vandag bekend is ook vroeë Romeinse geloof kom nie deur destydse
   skrifte nie, maar van latere skrywers wat probeer het om die ou
   tradisies te behou, soos die geleerde Marcus Terentius Varro vanuit die
   eerste eeu voor Christus. Ander klassieke skrywers, soos die digter
   Ovid, was sterk deur die Hellenistiese modelle beïnvloed en hulle werke
   het ook gereëld Griekse gelowe gebruik om die gate in die Romeinse
   tradisies mee op te vul.

[wysig] Vroeë mitologie oor Romeinse geskiedenis

   In kontras met die skaarse verhalende werke oor hul gode, het die
   Romeine 'n ryk versameling legendes gehad oor die stigting en vroeë
   groei van hul eie stad. Hulle het ook materiaal uit Griekse heldhaftige
   legends ontleen en hieraan bygevoeg, met die gevolg dat Aeneas 'n
   voorvader van Romulus en Remus is.

   Die Aeneis en die eerste paar boeke van Livius is die beste bestaande
   bronne vir hierdie menslike mitologie.

[wysig] Inheemse Romeinse en Italiese gode

   'n Standbeeld van Ceres besig om vrugte te dra.
   'n Standbeeld van Ceres besig om vrugte te dra.

   Die Romeinse rituele van die offisiële priesters maak 'n duidelike
   onderskeid tussen twee klasse gode: die di indigetes en die di
   novensides of novensiles. Die indigetes was die oorspronklike gode van
   die Romeinse staat en hulle name en karakter word aangedui deur die
   titels van die eerste priesters en die gevestigde feesdae op die
   kalender: 30 sulke gode was geëer met spesiale feesdae. Die novensides
   was later gode wat in die stad voorgestel is tydens die historiese
   periode, meestal op 'n bekende datum en as antwoord op 'n spesifieke
   krisis of noodgeval. Vroeë Romeinse gode het, naas die di indigetes, 'n
   groep gode gehad wat gespesialiseer het in 'n spesifieke aktiwiteit,
   soos die oes. Oorblywende fragmente het onthul dat by sulke dade, soos
   die oes of om te saai, 'n verskillende god opgeroep is vir elke stap
   van die proses, die naam van die spesifieke god is dikwels afgelei van
   die werkwoord wat die aktiwiteit beskryf. Die gode kan geklassifiseer
   word as hulpgode en is saam met die hoofgode opgeroep. Vroeë Romeinse
   kultus was dus nie soseer politeïsties (veelgodery) nie, maar eerder
   polidemonies: die aanbidders se konsepte van die opgeroepde wesens het
   uit weinig meer as hul naam en funksie bestaan en die mag, of numen,
   van dié wesens was uiters gespesialiseerd.

   Die karakters van die indigetes en hulle feeste dui daarop dat die
   vroeë Romeine nie slegs lede van die landbougemeenskap was nie, maar
   ook daarvoor lief was om te veg en oorlog te voer. Die gode het die
   praktiese daaglikse behoeftes duidelik verteenwoordig, soos nodig geag
   deur die Romeinse gemeenskap waaraan hulle behoort het. Janus en Vesta
   het by die deure en haarde gewaak, die Lares het die veld en die huis
   opgepas, Pales het na die weivelde gekyk, Saturnus na die saaiïng,
   Ceres na die groei van die graan, Pomona na die vrugte en Consus en Ops
   na die oes. Selfs die koninklike Jupiter, die koning van die gode, was
   geëer vir die hulp wat sy reën die plase en wynvelde bring. Hy was ook
   gesien as die bestuurder van menslike aktiwiteite, met weerlig as sy
   wapen, en was ook beskou as die beskermer van die Romeine en hulle
   militêre aktiwiteite buite die grense van hulle eie gemeenskap. Die
   gode Mars en Quirinus was baie prominent in die vroeë tye en word
   gereëld met mekaar verwar. Mars was 'n god van oorlog en was in Maart
   en Oktober geëer. Quirinus word deur moderne akademici beskou as die
   beskermer van die leër in tye van vrede.

   Aan die bo-punt van die eerste groep gode was die drie-eenheid Jupiter,
   Mars en Quirinus (hulle priesters, of flamens was dus ook van die
   hoogste rang) en saam met hulle Janus en Vesta. In die tyd het die gode
   nie werklik hulle eie individualiteit besit nie en hulle persoonlike
   geskiedenis het troues en stambome ontbreek. Anders as die gode van die
   Grieke was daar nie van die Romeinse gode verwag om soos mense op te
   tree nie en dus bestaan daar nie baie rekords van die gode se
   aktiwiteite nie. Hierdie ouer manier van aanbidding was geassosieer met
   Numa Pompilius, die tweede koning van Rome, van wie daar geglo is dat
   hy die Romeinse godin van fonteine en geboorte, Egeria as sy gade en
   raadgewer gehad het (Egeria word in latere letterkundige bronne
   geïdentifiseer as 'n nimf).

[wysig] Uitheemse gode

   Die absorbering van aangrensende gebiede se plaaslike gode het
   plaasgevind soos die Romeinse staat die omliggende gebiede verower het.
   Die Romeine het oor die algemeen die plaaslike gode van die verowerde
   gebiede dieselfde eer gegee as die vroeë gode was besonders deur die
   Romeinse staat beskou was. In baie gevalle was die nuwe gode formeel
   uitgenodig om hulself tuis te maak in nuwe heiligdomme in Rome. Die
   groei en uitbreiding van die stad het ook buitelanders gelok, wat
   toegelaat was ok hulle eie gode te aanbid sodra hulle eers in Rome was.
   Mithras het op hierdie na Rome gekom en sy gewildheid onder die
   Romeinse legioene het sy kult tot so vêr as Brittanje versprei. Die
   belangrikste Romeinse gode was naderhand met die meer menslike Griekse
   gode en godinne geïdentifiseer en het baie van hulle eienskappe en
   mites aangeneem.

[wysig] Sommige van die belangrikste Romeinse gode

   Cupid, god van romanse en liefde.

   Diana, godin van die maan en jag.

   Fortuna, godin van die noodlot.

   Juno, koninging van die gode.

   Jupiter, koning van die gode.
   Minerva statue Cherbourg.jpg

   Minerva, godin van wysheid.

   Neptunus, god van die see.

   Venus, godin van liefde en skoonheid.
   Hades (Greek Mythology).jpg

   Pluto, koning van Hades.

   Saturnus, god van die landbou.

   Vulcan, god van die smee.

[wysig] Eksterne skakels

     * Who was who in Roman times.
     * Timeless Myths - Klassieke Mitologie.
     * Encyclopedia Mythica se afdeling oor Romeinse mitologie.

[wysig] Bronnelys

     * Alan Cameron Greek Mythography in the Roman World (2005) OUP,
       Oxford (hersien deur T. P. Wiseman in Times Literary Supplement 13
       Mei 2005 bl. 29)

                             Romeinse mitologie
                              Belangrike gode
     Apollo | Ceres | Diana | Augustus | Fortuna | Divus Julius | Juno |
                               Jupiter | Lares
   Mars | Mercurius | Minerva | Neptunus | Pluto | Quirinus | Sol | Venus
                              | Vesta | Vulcan

   Kategorieë: Mitologie • Romeinse Ryk

