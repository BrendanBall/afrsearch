Ronald Reagan


   Ronald Reagan, die 40ste president van die Verenigde State.
   Ronald Reagan, die 40ste president van die Verenigde State.

   Ronald Wilson Reagan (6 Februarie 1911 – 5 Junie 2004) was die 40^ste
   President van die Verenigde State (1981 – 1989) en die 33^ste
   Goewerneur van Kalifornië (1967 – 1975). Reagan is in Illinois gebore
   en het daar groot geword voor hy in die 1930's na Kalifornië verhuis
   het. Daar het hy 'n akteur geword asook die president van die Screen
   Actors Guild en ook 'n woordvoerder van die Amerikaanse maatskappy,
   General Electric. Alhoewel hy aanvanklik die Demokratiese Party
   ondersteun het, het hy in 1962 'n ondersteuner van die Republikeinse
   Party geword. Ná sy bekende toespraak, "A Time for Choosing", was hy
   oorreed om deel te neem as 'n kandidaat vir die verkiesingveldtog vir
   Goewerneur van Kalifornië: 'n posisie wat hy in 1966 vir die eerste
   keer beklee het. Na hy twee termyne as goewerneur gedien het, het hy
   twee keer as kandidaat vir die President van die Verenigde State
   gestaan. Die eerste keer, in 1976, was hy onsuksesvol, maar hy het die
   verkiesing van 1980 wel gewen en was aangestel as president.

   Reagan het sy presidentskap begin deur 'n ekonomiese beleid voor te
   stel wat later bekend gestaan het as "Reaganomics". Onder die beleid
   was belasting verlaag met die hoop om belegging aan te moedig en
   sodoende werkgeleenthede te skep en hoër winste en omsette te behaal.
   Na hy 'n sluipmoordpoging oorleef het in sy eerste termyn en die V.S.A.
   'n tydperk van ekonomiese groei ervaar het,^[1], was hy herkies deur
   die oorgrote meerderheid van die bevolking in 1984. Sy administrasie
   het egter gou 'n aantal skandale beleef, waaronder die bekende
   Iran-Contra-affêre.

   Reagan het ook sy beleid van "peace through strength" ("vrede deur
   sterkte") ingestel, tydens die Koue Oorlog teen die Sowjetunie. In
   plaas daarvan om 'n middeweg te soek het hy Reagan Kommunisme
   gekonfronteer deur die USSR as 'n "bose ryk" voor te stel en deur
   anti-Kommunistiese bewegings die wêreld oor te ondersteun.^[2] Reagan
   het ook met die Sowjetse Premier, Michail Gorbatsjof, onderhandel om
   beide lande se arsenaal van kernwapens te verklein en sodoende 'n
   vreedsame einde an die Koue Oorlog te bring.^[3]

   In 1994, vyf jaar na sy laaste jaar as president, het Reagan
   aangekondig dat hy met Alzheimer se siekte gediagnoseer was. Hy het 10
   jaar later gesterf op 'n ouderdom van 93.

[wysig] Verwysings

    1. ^ "Taxes and Long-Term Economic Growth." United States Congress:
       February 1997. URL besoek op 2007-06-26.
    2. ^ Carpenter, Ted Galen (24 Junie, 1986). "U.S. Aid to
       Anti-Communist Rebels: The 'Reagan Doctrine' and Its Pitfalls."
       Cato Institute. URL besoek op 2007-03-29.
    3. ^ Appleby, Joyce; Alan Brinkley, James M. McPherson (2003). The
       American Journey. Woodland Hills, California: Glencoe/McGraw-Hill,
       924-926.

   Presidente van die Verenigde State van Amerika

     Washington | J Adams | Jefferson | Madison | Monroe | J.Q. Adams |
    Jackson | Van Buren | W Harrison | Tyler | Polk | Taylor | Fillmore |
    Pierce | Buchanan | Lincoln | A. Johnson | Grant | Hayes | Garfield |
          Arthur | Cleveland | B. Harrison | Cleveland | McKinley |
        T. Roosevelt | Taft | Wilson | Harding | Coolidge | Hoover |
     F. Roosevelt | Truman | Eisenhower | Kennedy | L Johnson | Nixon |
         Ford | Carter | Reagan | G.H.W. Bush | Clinton | G.W. Bush

   U.S. presidential seal

   Kategorie: Amerikaanse politici

