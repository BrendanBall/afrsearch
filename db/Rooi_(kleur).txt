Rooi (kleur)


   #FF0000

   Rooi is 'n kleur wat lê by die laagste frekwensies van lig wat deur die
   menslike oog onderskei kan word. Rooi lig het 'n golflengte van
   ongeveer 700 nm.

   Suurstofhoudende bloed is rooi weens die hemoglobien wat daarin bevat
   is. Rooi lig word eerste deur seewater geabsorbeer, sodat baie visse en
   ander ongewerwelde seediere wat helderrooi vir mense voorkom, in
   werklikheid swart in hulle natuurlike omgewing voorkom.

   Rooi is 'n bytellende primêre kleur, komplementêr tot siaan. Dit was
   eers beskou as 'n aftrekkende primêre kleur, en word steeds soms so
   beskryf in nie-wetenskaplike literatuur. Dit is wel nou bekend dat die
   kleure siaan, magenta en geel nader aan die ware primêre kleure is wat
   deur die oog onderskei kan word, en word in moderne kleurdrukwerk
   gebruik. In die RGB kleurmodel wat deur TV-stelle en rekenaarskerms
   gebruik word is rooi een van die drie kanale, genaamd R.

   Laer frekwensies word infrarooi, of verre rooi, genoem.

   'n Rooi filter wat in swart-en-wit fotografie gebruik word, verskerp
   die kontras in meeste tonele. Byvoorbeeld, wanneer dit saam met 'n
   polariseerder gebruik word, kan dit die lug swart maak. Filmtipes wat
   die effek van infrarooi film naboots (soos Ilford se SFX 200), doen dit
   deur baie meer sensitief te wees vir rooi as die ander kleure.

   Inhoud

        * 1 Gebruik, simboliek, volksmond-uitdrukkings
        * 2 Kleurkoördinate
        * 3 Variasies
        * 4 See also

[wysig] Gebruik, simboliek, volksmond-uitdrukkings

     * Rooi gryp mense se aandag, en word gereeld as 'n teken van gevaar
       gesien: daarom word dit in waarskuwingstekens gebruik.
          + Die rooi kleur word soms gebruik om kwaadheid aan te dui, soos
            in om rooi te sien.
          + Die kleur van bloed het gelei tot die verbintenis van rooi met
            die god van oorlog, Mars, en daarom is die rooierige planeet
            Mars ook na hom vernoem.
          + Rooi word gebruik om "stop" in verkeerstekens en -seine aan te
            dui.
          + In motorwedrenne word 'n rooi vlag gebruik om alle motors
            onmiddelik tot stilstand te bring.
          + Rooi, tesame met geel en oranje, word geag dat dit honger
            aanvuur, en daarom die gebruik daarvan in die kentekens van
            baie voedselmakers.
     * Rooi is die kleur van liefde, beide in die rooi harte van 'n
       valentyn, en in 'n "rooiliggebied".
     * Rooi is een van die Kersfeeskleure.
     * Beginnende met die Revolusie van 1848 is "Sosialistiese" rooi
       gebruik as 'n kleur van Europese opstandiges, soos Garibaldi se
       camicie rosse ("rooihemde") in die Italiaanse Risorgimento, en is
       opgeneem deur die Linkse en algemeen radikale groepe, terwyl die
       wit van die legitimistiese Borbon-partylede met voor-Eerste
       Wêreldoorlogse konserwatiewes geassosieer geraak het.
          + Byvoorbeeld, die Russiese Burgeroorlog en die Burgeroorlog in
            Finland is geveg tussen die "Rooies" en "Wittes".
          + Die vereenselwing van Kommunisme met "Sosialistiese" rooi (en
            met rooi as die hoofkleur van die Sowiëtunie-vlag) het gelei
            tot Koue Oorlogse uitdrukkings soos "die Rooi Bedreiging" en
            "Rooi China" (wat onderskei was van "Vrye China", oftewel
            Taiwan).

   Chinese trourok
   Chinese trourok
     * In Chinese simboliek is rooi die kleur van goeie geluk, en word
       gebruik vir versiering en trouklere. Geld in Chinese samelewings
       word tradisioneel in rooi pakkies gegee. Mao Zedong was ook soms
       verwys na as 'n "rooi son".
     * Rooi ink word ook gebruik om skuld aan te dui, sowel as verliese op
       'n balansstaat; vandaar die frase om "in die rooi" te wees, wat
       gewoonlik ekonomiese verliese aandui.
     * In Noord-Amerikaanse aandelemarkte word rooi gebruik om 'n val in
       aandelepryse aan te dui. In Oos-Asiese aandelemarkte word rooi
       gebruik om 'n styging in aandelepryse aan te dui.

[wysig] Kleurkoördinate

   Volgens verskeie kleurskemas word rooi as volg voorgestel:
      Model       Koördinate
   Hex triplet #FF0000
   RGB         (255, 0, 0)
   CMYK        (0, 255, 255, 0)
   HSV         (0, 100, 100)

[wysig] Variasies

     * Skarlaken - 'n rooi wat na rooi-oranje neig, en geen blou bevat
       nie.
     * Vermiljoen - 'n vurige rooi wat na effe meer na rooi-oranje neig as
       skarlaken, en wat van sinnaber, die kunsmatige rooi kwiksulfide was
       as pigment gebruik word, voorberei word.
     * Karmosyn - 'n rooi wat geen geel bevat nie, en na rooi-violet neig.
     * Venesiaanse Rooi (ook bekend as Indiese Rooi en Indiaanse Rooi) -
       'n bruinerige rooi wat van ystersulfied voorberei word.
     * Brandweerwarooi - 'n helderrooi wat gereeld op noodvoertuie gebruik
       word.
     * Roos is 'n reeks kleure aan die blou kant van rooi.
     * Perske is 'n reeks kleure aan die geel kant van rooi wat algemeen
       na 'n ligte skakering neig.

                         Elektromagnetiese Spektrum

    Radiogolf | Mikrogolf | Infrarooi | Optiese spektrum | Ultraviolet |
                           X-straal | Gammastraal
     __________________________________________________________________

        Sigbaar: Rooi | Oranje | Geel | Groen | Siaan | Blou | Violet

[wysig] See also

     * Lys van kleure

   Kategorieë: Kleure • Optiese spektrum

