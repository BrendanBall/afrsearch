Rooibok


   'n Trop rooibokke in Suid-Afrika
   'n Trop rooibokke in Suid-Afrika

   Die rooibok (Aepyceros melampus, Grieks aipos "hoog" ceros "horing" +
   melas "swart" pous "poot") is 'n boksoort wat in Afrika aangetref word.
   'n Rooibok weeg ongeveer 50 kg, is rooibruin van kleur met ligkleurige
   flanke, en het 'n wit ondermaag. Die ram het liervormige horings.

   Alhoewel rooibokke een van die mees algemene boksoorte is, word dit
   beskou as een van die mooiste en mees grasieuse. 'n Rooibok is in staat
   om in een sprong 10 m ver te spring. Rooibokke word in troppe
   aangetref, gewoonlik 'n ram met verskeie ooie. Hulle word algemeen
   aangetref in Suider-Afrika, en is beide gras- en blaarvreters.

   Verskeie roofdierspesies maak jag op rooibokke. Dit, tesame met die
   kenmerkende M-vorm op die agterkant, gee die rooibok die noemnaam "die
   McDonald's van die Afrikavlakte".
   Kategorieë: Soogdiere • Wildlewe van Afrika

