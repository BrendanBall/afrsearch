Rooikat


                    Rooikat
   {{{status}}}
   Tydperk: {{{fossil_range}}}
          Wetenskaplike klassifikasie

       Domein:     {{{domain}}}
   Superkoninkryk: {{{superregnum}}}
     Koninkryk:    Animalia
    Subkoninkryk:  {{{subregnum}}}
    Superdivisie:  {{{superdivisio}}}
    Superphylum:   {{{superphylum}}}
      Divisie:     {{{divisio}}}
       Phylum:     Chordata
     Subdivisie:   {{{subdivisio}}}
     Subphylum:    {{{subphylum}}}
    Infraphylum:   {{{infraphylum}}}
    Mikrophylum:   {{{microphylum}}}
     Nanophylum:   {{{nanophylum}}}
     Superklas:    {{{superclassis}}}
        Klas:      Mammalia
      Subklas:     {{{subclassis}}}
     Infraklas:    {{{infraclassis}}}
     Superorde:    {{{superordo}}}
        Orde:      Carnivora
      Suborde:     {{{subordo}}}
     Infraorder:   {{{infraordo}}}
    Superfamilie:  {{{superfamilia}}}
      Familie:     Felidae
     Subfamilie:   Felinae
     Superstam:    {{{supertribus}}}
        Stam:      {{{tribus}}}
      Substam:     {{{subtribus}}}
       Genus:      Caracal
      Subgenus:    {{{subgenus}}}
       Seksie:     {{{sectio}}}
       Reeks:      {{{series}}}
       Spesie:     Caracal caracal
     Subspesie:    {{{subspecies}}}
    [[{{{diversity_link}}}|Verskeidenheid]]
   {{{diversity}}}
                 Binomiale naam
                Caracal caracal
   (Schreber, 1776)
                Trinomiale naam
                {{{trinomial}}}
                  Tipe Spesies
               {{{type_species}}}
            {{{subdivision_ranks}}}
   {{{subdivision}}}
   Verspreiding van rooikatte
   Verspreiding van rooikatte
                   Sinonieme

                                Felis caracal
                              (Linnaeus, 1758)

   Die rooikat (Felis Caracal) is 'n soogdier en 'n karnivoor en lid van
   die katfamilie (Felidae - Felinae). Daar is 36 wildekatspesies regoor
   die wêreld. Daar is drie hoofgroepe in die katfamilie: die groot katte
   (Panthera), die jagluiperd (Acinonyx) en die klein katte (Felis). Die
   rooikat is lid van die felis-groep.

   Verwarring bestaan oor die naam van die rooikat weens verwaring met
   ander katte soos die Lynx en die Bobcat omdat die rooikat ook al bekend
   gestaan het as die Lynx Caracal. Die rooikat deel 'n paar unieke
   eienskap met die Lynx. Hulle het albei 30 tande waar die meeste katte
   28 tande het. Die rooikat is nader verwant aan die Felis Serval
   (tierboskat) as aan die Felis Lynx of die Felis Rufus (die Engelse
   "Bobcat", ook bekend as die Rooi Lynx).

   Inhoud

        * 1 Voorkoms
        * 2 Beskrywing
        * 3 Gedrag
        * 4 Lewenssiklus
        * 5 Interaksie met die mens
        * 6 Interessante feite
        * 7 Bronne
        * 8 Eksterne skakels

[wysig] Voorkoms

   Die rooikat kom algemeen in Suid-Afrika voor asook in die res van
   Afrika en Klein-Asië.
    1. In Noord-Afrika kom die rooikat in lande soos Marokko, Algerië,
       Tunisië, Egipte, Libië voor asook in die suide van Soedan.
    2. Suid van die Sahara kom die rooikat voor in lande soos Mauritanië,
       Senegal, Ethiopië, Somalië, Uganda, Kenia, Tanzanië, Angola,
       Zambië, Malawi en Mosambiek.
    3. In Suidelike Afrika kom die rooikat in lande soos Suid-Afrika,
       Namibië, Botswana, Zimbabwe, en Mosambiek voor.

   Die rooikat verkies 'n droë en warm klimaat en kan gevind word in die
   boswêreldsavanne, ongelyke veld en bergagtige gebiede waar hy in lang
   gras en ruigtes kan skuil.

   Volgens skatting gebaseer op digtheid en geografiese gebied word die
   totale effektiewe populasie bereken op 50 000 volwasse rooikatte
   (Nowell en Jackson 1996). In 2003 was die jag van rooikatte verbied in
   tien Afrikalande en handel beperk in ses.

[wysig] Beskrywing

   Die rooikat word beskou as een van die mooiste wildekatte. Die rooikat
   word herken aan sy rooibruin (taankleurige) pels en lang swart
   haartossels aan die punte van sy gepunte ore en kort dik stert. Die
   gesig van die rooikat word belyn deur 'n swart streep wat vertikaal
   deur elke oog loop en deur sy wit ken en swart bolip. Daar is wit merke
   op sy keel, ken en maag. Die agterpote is heelwat langer as die
   voorpote. Die rooikat is 'n mediumgroot grasieuse kat, wat groter as
   die wildekat en kleiner as die luiperd is. Die rooikat se skouerhoogte
   is tussen 40cm en 45 cm. Die volwasse mannetjie weeg 17 kg en die wyfie
   11.5 kg. Die rooikat is soepel en kragtig gebou met lang bobene en
   skerp intrekbare kloue.

[wysig] Gedrag

   'n Rooikat in sy natuurlike habitat.
   'n Rooikat in sy natuurlike habitat.

   Rooikatte is alleenlopende diere wat slegs vir paardoeleindes
   bymekaarkom in pare. Elke rooikat sal vir homself 'n jaggebied afbaken
   wat hy sal probeer oorheers met sy teenwoordigheid.

   Die rooikat is 'n skugter dier wat in skeure, boomstompe en ou
   erdvarkgate wegkruip gedurende die dag, en meestal aktief is in die nag
   wanneer hulle jag. 'n Wye verskeidenheid prooi word gejag deur die
   rooikat: van klein diere (soos klein wildsbokke, ape, bobbejane,
   dassies en hase), reptiele en voëls (soos tarentale en poue).
   Wildsbokke wat gejag word sluit in: bosbokke, rooibokke en rietbokke.
   Hulle jag meestal voëls wat op die grond nesmaak, terwyl die voël sit
   en slaap. Die rooikat is egter ook bekend daarvoor dat hy baie hoog kan
   spring om voëls, in vlug, met sy skerp kloue uit die lug te kan vang.
   Groter prooi, wat tot dubbel die gewig kan wees van die rooikat, word
   bekruip, bespring en met 'n nekbyt gedood.

   Rooikatte kan goed boomklim om groter roofdiere te ontduik en om 'n
   beter perspektief te kry oor die jagveld. 'n Jong mannetjie kan tot
   95km weg beweeg om sy eie gebied af te baken deur te urineer. Wyfies
   bly naby aan hul geboorteplek en hul gebiede sal soms oorvleuel met dié
   van hul moeder. Die rooikat kan vir lang tye sonder water oorleef
   aangesien hy die meeste van sy vloeistof kan verkry uit die vog in die
   vesels van sy prooi.

[wysig] Lewenssiklus

   'n Rooikat op jag in die Serengeti
   'n Rooikat op jag in die Serengeti

   Die rooikat is seksueel volwasse na ongeveer 20 maande. Paring kan in
   enige tyd van die jaar plaasvind, maar geskied hoofsaaklik in die
   wintermaande; Mei en Junie in Suid-Afrika. Paring vind gewoonlik plaas
   oor 'n tydperk van ses dae. Die wyfie se dratyd is ongeveer twee maande
   waarna sy 2 tot 3 klein katjies (met 'n maksimum van 5 klein katjies)
   baar. 'n Klein katjie weeg ongeveer 300 gram by geboorte en tel
   ongeveer 21 gram per dag op na geboorte. Die kleintjies het reeds by
   geboorte die kenmerkende kleureienskappe van 'n volwasse rooikat. Die
   kleintjies is hulpeloos en kwesbaar en moet deur die moeder versorg
   word. Die wyfie dra byna daagliks haar kleintjies in haar bek na 'n
   nuwe veilige bestemming om te verhoed dat ander roofdiere die
   kleintjies opspoor en opvreet. Die mannetjie dra nie by tot die
   grootmaak van die klein katjies nie. Die kleintjies word blind gebore
   en hul oë gaan eers na ongeveer 'n week oop. Hulle begin vleis eet as
   hul ongeveer 45 dae oud is en bereik onafhanklikheid binne 9 tot 12
   maande. Die lewensverwagting van 'n wilde rooikat is 15 jaar terwyl 'n
   rooikat in aanhouding tot 17 jaar oud kan word.

[wysig] Interaksie met die mens

   Groot dele van die rooikat se natuurlike jaggebied en prooi is van hom
   ontneem deur veeboere. Die rooikat word geklassifiseer as 'n
   probleemdier en word stelselmatig uitgewis deur veeboere. 'n Rooikat
   kan groot skade aanrig onder 'n trop skape of bokke en sal meer vee
   doodmaak as wat hy op een slag kan eet. Baie boere beskou die rooikat
   as 'n pes wat uitgewis moet word, maar ander meer natuurbewuste boere
   beperk die rooikatgetalle deur hulle reukafskeiding te gebruik om
   gebiede af te baken. Hulle vang die rooikatte ook in spesiale vanghokke
   waarmee hulle die rooikatte kan vervoer na minder bewoonde gebiede.

   Die geheimsinnige en nagtelike lewenswyse van die rooikat ontmoedig
   navorsers om die rooikat te bestudeer en min is gedokumenteer oor die
   kat se lewenswyse.

[wysig] Interessante feite

    1. Die Dieretuin van Kaapstad gebruik die rooikat as embleem.
    2. Twintig rooikatvelle is nodig om een pels te maak.
    3. Rooikatte kan maklik mak gemaak word maar is moeilik om aan te hou
       in huise.
    4. In Iran en Indië is rooikatte gebruik om jagters te help jag.

[wysig] Bronne

    1. Huisgenoot - 11 Sep 1997 bl77
    2. G. De Graaf, 1987, Diere van die Nasionale Krugerwildtuin, bl. 34
    3. Ensiklopidie van die Wêreld, vol 8, C.F. Albertyns (EDMS.) Beperk,
       1976, bl. 530

[wysig] Eksterne skakels

     * Blueplanetbiomes.org
     * Boundless Journeys
     * Lioncrusher Domain
     * The Makalali Private Game reserve

     * IUCN redlist of threatened species
     * Cat Survival Trust

   Kategorie: Katagtiges

