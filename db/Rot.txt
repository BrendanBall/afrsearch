Rot


                        Rotte
   {{{status}}}
   Tydperk: {{{fossil_range}}}
   Die bruinrot, Rattus norvegicus
   Die bruinrot, Rattus norvegicus
             Wetenskaplike klassifikasie

       Domein:     {{{domain}}}
   Superkoninkryk: {{{superregnum}}}
     Koninkryk:    Animalia
    Subkoninkryk:  {{{subregnum}}}
    Superdivisie:  {{{superdivisio}}}
    Superphylum:   {{{superphylum}}}
      Divisie:     {{{divisio}}}
       Phylum:     Chordata
     Subdivisie:   {{{subdivisio}}}
     Subphylum:    {{{subphylum}}}
    Infraphylum:   {{{infraphylum}}}
    Mikrophylum:   {{{microphylum}}}
     Nanophylum:   {{{nanophylum}}}
     Superklas:    {{{superclassis}}}
        Klas:      Mammalia
      Subklas:     {{{subclassis}}}
     Infraklas:    {{{infraclassis}}}
     Superorde:    {{{superordo}}}
        Orde:      Rodentia
      Suborde:     {{{subordo}}}
     Infraorder:   {{{infraordo}}}
    Superfamilie:  Muroidea^[1]
      Familie:     Muridae
     Subfamilie:   Murinae
     Superstam:    {{{supertribus}}}
        Stam:      {{{tribus}}}
      Substam:     {{{subtribus}}}
       Genus:      Rattus
                   Fischer de Waldheim, 1803
      Subgenus:    {{{subgenus}}}
       Seksie:     {{{sectio}}}
       Reeks:      {{{series}}}
       Spesie:     {{{species}}}
     Subspesie:    {{{subspecies}}}
       [[{{{diversity_link}}}|Verskeidenheid]]
   {{{diversity}}}
                    Binomiale naam
                    {{{binomial}}}
                   Trinomiale naam
                   {{{trinomial}}}
                     Tipe Spesies
                  {{{type_species}}}
                       Spesies

                            50 spesies; sien teks

   [[Image:{{{range_map}}}|{{{range_map_width}}}|]]
                      Sinonieme

                           Stenomys (Thomas, 1910)

   Rotte verwys na verskeie medium-grotte knaagdiere. Egte rotte is lede
   van die genus Rattus. Uit 'n menslike oogpunt is die belangrikste lede
   van hierdie genus die swartrot, Rattus rattus, en die bruinrot, Rattus
   norvegicus. Baie lede van ander knaagdiergenusse en families word ook
   rotte genoem en deel baie karaktereienskappe met egte rotte. 'n Rot het
   'n gemiddelde leeftyd van drie jaar.^[2]

   Inhoud

        * 1 Spesies en beskrywing
        * 2 As troeteldiere
        * 3 As onderwerpe in wetenskaplike ondersoek
        * 4 Rottelag
        * 5 As voedsel
        * 6 Spesies
        * 7 Verwysings

[wysig] Spesies en beskrywing

   Die bekendste rotspesies is die swartrot, Rattus rattus, en die
   bruinrot, Rattus novergicus. Die Rattus-groep is algemeen bekend as Ou
   Wêreld-rotte of egte rotte en het hul oorsprong in Asië. Rotte is
   groter as die meeste van die Ou Wêreld-muise waaraan hulle verwante is,
   maar hulle weeg in die wild selde meer as 500g.

   Die term "rot" word ook gebruik om na ander klein soogdiere te verwys
   wat nie werklik rotte is nie. Een voorbeeld hiervan is die buidelrot
   (of Opossum), wat, as 'n lid van die klas Marsupialia 'n buideldier is
   en dus familie van die kangaroe, eerder as die rot is. Die
   wydverspreide en problematiese, kommensale rotspesies vorm 'n
   minderheid in die diverse Rattus-genus. Baie rotspesies is endemies en
   sommige het bedreigd geword as gevolg van verlies van hul habitat of
   kompetisie met die bruinrot, die swartrot of die Polinesiese rot.

   In Westerse lande hou baie mense getemde rotte as troeteldiere aan.
   Hierdie rotte is meesal van die spesis R. norvegicus wat van die
   grasvelde van Sjina afkomstig is en na Europa versprei het en,
   uiteindelik, in 1775 na die Nuwe Wêreld. Troeteldierrotte is oor die
   algemeen bruinrotte wat afstammelinge van bruinrotte wat vir navorsing
   geteel, maar hulle is dieselfde spesies as die algemene straatrotte wat
   in stede aangetref word. Getemde rotte is geneig om meer gedwee as
   hulle wilde voorvaders te wees, asook meer vatbaar vir siektes,
   moontlik as gevolg van inteling.

   Die algemene spesies is opportunistiese bittereinders en woon gewoonlik
   saam of naby mense. Daar word aanvaar dat die Swart Plaag veroorsaak
   was deur die mikro-organisme, Yersinia pestis, wat deur die rotvlooi,
   Xenopsylla cheopis gedra was. Dié vlooie se prooi was die spesie R.
   rattus, wat in die Europese stede van die tyd gewoon het; die rotte was
   self ook slagoffers van die plaag.

   Rotte word dikwels blameer vir die beskadiging van voedsel en ander
   goedere. Alhoewel moderne wilde rotte Leptosirose (Weilsiekte) kan dra,
   asook ander siektes wat tussen spesies (insluitende mense) oorgedra kan
   word, is sulke gevalle seldsaam. Wilde rotte wat in goeie omgewings
   woon is gewoonlik gesonde, stewig dier. Wilde rotte wat in stede
   woonagtig is kan ly onder slegte diëte en interne parasiete en miete,
   maar dra in die algemeen nie siektes na mense oor nie.

   Die algemene lewensduur van 'n rot strek van twee tot vyf jaar, met
   drie jaar as 'n gemiddelde leeftyd.

[wysig] As troeteldiere

   'n Getemde rot, wat geleer is om op sy eienaar se skouer te bly.
   'n Getemde rot, wat geleer is om op sy eienaar se skouer te bly.

   Spesiaal geteelde rotte word sedert die laat-19de eeu as troeteldiere
   aangehou. Rotte is sosiale, intelligente diere en kan geleer word om 'n
   sandbak as toilet te gebruik, om te kom wanneer geroep word en 'n
   verskeidenheid toertjies uit te voer. Troeteldierrotte is gewoonlik
   variante van die spesie R. Norvegicus, of bruinrot (dié spesie het ook
   'n gewilde albino-variant), maar ander rotte, soos die swartrot word
   ook soms as troeteldier aangehou. Die verskil in die gedrag tussen 'n
   troeteldierrot en 'n wilde rot hang af van die hoeveelheid getemde
   voorouers wat 'n spesifieke rot gehad het. Wanneer 'n troeteldierrot
   van 'n betroubare bron verkry is, hou dit geen meer gesondheidsrisiko's
   as ander, algemener troeteldiere in nie.

[wysig] As onderwerpe in wetenskaplike ondersoek

   'n Getemde rot wat ly aan Diabetes mellitus: 'n metaboliese aandoening
   wat ook 'n algemene siekte tussen mense is.
   'n Getemde rot wat ly aan Diabetes mellitus: 'n metaboliese aandoening
   wat ook 'n algemene siekte tussen mense is.

   In 1895 het Clark Universiteit in Worcester, Massachusetts 'n bevolking
   van getemde wit bruinrotte geskep vir die bestudering van die effekte
   van dieet en ander fisiologiese studies. Deur die jare is rotte in baie
   eksperimentele studies gebruik, wat bygedra het tot ons kennis oor
   genetika, siektes, die effekte van dwelms en ander onderwerpe wat
   positiewe bydraes tot die gesondheid en welsyn van die mens gelewer
   het. Laboratoriumrotte was ook kosbaar in psigologiese studies en ander
   die bestudering van verskeie verstandelike prosesse.^[3] 'n Studie in
   2007 het gevind dat rotte metakognisie besit, 'n verstandelike
   bevoegdheid wat vroeër slegs in mense en sommige primate waargeneem
   is.^[4]^[5]

   Getemde rotte verskil op baie maniere van wilder rotte, wat hulle
   bruikbaarheid as onderwerpe vir wetenskaplike studie affekteer. Hulle
   is meer kalm en minder geneig om te byt; hulle kan groot samedrommings
   duld; hulle teel vroeër en produseer meer baba rotte en hulle breine,
   lewers, niere, byniere en harte is kleiner (Barnett 2002).

   Bruinrotte word dikwels gebruik as modelorganisme vir wetenskaplike
   navorsing: daar word verwag dat ontdekkings uit eksperimente op rotte
   ook insig in die werking van ander organismes sal gee. Muise word meer
   dikwels as rotte gebruik vir genetiese navorsing, maar rotte is 'n
   gewilde keuse vir toets wat verwant is aan intelligensie, die
   leerproses en dwelmmisbruik, siende dat hulle hoogs intelligent is,
   asook vindingryk, aggressief en aanpasbaar by hul omstandighede. Hulle
   psigologie blyk op baie maniere eners as die van mense te wees.
   Heeltemal nuwe rassoorte van die bruinrot is al geteel vir gebruik in
   laboratoriums, soos die Wistarrot, 'n spesiale albino vorm van Rattus
   norvegicus wat by die Wistar Instituut in Philadelphia geteel is.

[wysig] Rottelag

   Daar was ontdek dat rotte 'n kort, hoë-frekwensie, ultra-soniese,
   sosiaal uitgelokde vokalisering uiter tydens spelery en wanneer hulle
   gekielie word. Die geluid word as 'n helde "tjirp" beskryf. Mense kan
   hierdie getjirp nie sonder spesiale toerusting hoor nie. Daar was ook
   ontdek dat rotte, net soos mense, areas van hul liggame het wat
   kielierig is en meer laggeluide uitlok as ander aread. Die gelag word
   met positiewe emosies geassosieer; daar vorm ook 'n sosiale band tussen
   die rot en die persoon wat hom kielie en rotte blyk naderhand 'n
   verlange te hê om deur die persoon gekielie te word. Ander reaksies op
   die kieliery het die volgende ingesluit: die rotte wat die meeste gelag
   het, het ook die meeste gespeel en het ook verkies om meer tyd met
   ander laggende rotte te spandeer. Dit dui op 'n sosiale voorkeur aan
   rotte wat soortgelyke gedrag vertoon. Soos rotte ouer word, blyk daar
   egter 'n afname te wees in hoeveel hulle lag en hulle reaksies wanneer
   hulle gekielie word.^[6] Rotte se getjirp word ook gerapporteer in
   addisionele studies, waaruit die geblyk het dat rotte lag wanneer hulle
   stoei en voor hulle paar of morfien ontvang. Dít word geïnterpreteer
   dat die klank dus ook dui op 'n verwagting van iets belonends.^[7]

[wysig] As voedsel

   Soos alle ander soogdiere is rotte eetbaar en word hulle soms in
   noodgevalle gevang en geëet. Rotvleis word nie algemeen geëet nie
   vanweë 'n streng verbod daarop in Islamitiese en Joodse wette, die
   verbod op alle vleis in baie volgelinge van Hindoeïsme en die rot se
   swak reputasie in baie ander kulture.

   As voedsel is rotte egter baie keer 'n makliker verkrygbare bron van
   proteïne as enige ander fauna. Die inboorlinge langs die kus in
   Suid-Queensland, Australië, het dikwels rotte in hulle dieet
   ingesluit.^[8] In die Misjmi-kultuur van Indië is rotte 'n belangrike
   onderdeel van die tradisionele dieet; Misjmi-vroue mag geen vleis
   behalwe vis, varkvleis, wilde voëls en rotte eet nie.^[9]

   In sommige kulture is (of was) rotte beperk aanvaarbaar as 'n vorm van
   voedsel vir 'n spesifieke sosiale of ekonomiese klas. In die
   tradisionele kulture van die Hawaiïërs en die Polinesiërs was die rot
   'n algemene voedselsoort. Tydens feeste kon die Polinesiese mense van
   Paaseiland rotte eet, maar die koning self was nie toegelaat om dit te
   doen nie, siende dat die eilanders geglo het dat hy in 'n "toestand van
   heiligheid" verkeer het, genaamd tapu.^[10] Tydens die bestudering van
   antieke argeologiese vondsplekke in Hawaiï, het argeoloë ontdek dat die
   konsentrasie rotoorblyfsels wat met algemene huishoudings geassosieer
   was, drie keer groter was as dié wat met die huishoudings van die
   hoëlui geassosieer was. Die rotbeentjies wat gevind was, was almal
   gebrand en met 'n koolstofmetaal gedek, wat daarop dui dat die rotte as
   voedsel voorberei was. Die feit dat rotte se oorblyfselfs grootliks met
   die algemener huishoudings geassosieer word, mag daarop dui dat die
   opperklasse nie rotte geëet het nie, moontlik vanweë die smaak of as
   gevolg van hul status.^[11]

   Die taboe rakende rotte as voedsel is nie uniek tot die wêreld se
   grootste godsdienste of Westerse kulture nie. Beide die Shipibo-mense
   van Peru en die Sirionó's van Bolivia beskou die eet van rotte as 'n
   taboe.^[12]^[13]

[wysig] Spesies

     * Genus Rattus

  *
       + Rattus adustus
       + Rattus annandalei
       + Rattus argentiventer
       + Rattus baluensis
       + Rattus bontanus
       + Rattus boulos
       + Rattus burrus
       + Rattus colletti
       + Rattus elaphinus
       + Rattus enganus
       + Rattus everetti
       + Rattus exulans
       + Rattus feliceus
       + Rattus foramineus
       + Rattus fuscipes
       + Rattus giluwensis
       + Rattus hainaldi
       + Rattus hoffmani
       + Rattus hoogerwerfi
       + Rattus jobiensis

                               *
                                    + Rattus koopmani
                                    + Rattus korinchi
                                    + Rattus leucopus
                                    + Rattus losea
                                    + Rattus lugens
                                    + Rattus lutreolus
                                    + Rattus macleari
                                    + Rattus marmosurus
                                    + Rattus mindorensis
                                    + Rattus mollicomulus
                                    + Rattus montanus
                                    + Rattus mordax
                                    + Rattus morotaiensis
                                    + Rattus nativitatis
                                    + Rattus nitidus
                                    + Rattus norvegicus
                                    + Rattus novaeguineae
                                    + Rattus osgoodi
                                    + Rattus palmarum

                                                      *
                                                           + Rattus pelurus
                                                           + Rattus praetor
                                                           + Rattus ranjiniae
                                                           + Rattus rattus
                                                           + Rattus sanila
                                                           + Rattus sikkimensis
                                                           + Rattus simalurensis
                                                           + Rattus sordidus
                                                           + Rattus steini
                                                           + Rattus stoicus
                                                           + Rattus tanezumi
                                                           + Rattus tawitawiensis
                                                           + Rattus timorensis
                                                           + Rattus tiomanicus
                                                           + Rattus tunneyi
                                                           + Rattus turkestanicus
                                                           + Rattus villosissimus
                                                           + Rattus xanthurus

[wysig] Verwysings

          Hierdie artikel gebruik teksgedeeltes uit die Engelse
          Wikipedia-artikel, "Rat".

    1. ^ Daar word na verskeie subfamilies van Muroids as rotte verwys
    2. ^ Rats as pets van About.com se Exotic pets. Laaste besoek op 13
       Desember 2007.
    3. ^ The Story of Rats: Their Impact on Us, and Our Impact on Them. S.
       Anthony Barnett, Allen & Unwin, Crows Nest, NSW, Australia, 2002.
       ISBN 1-86508-519-7.
    4. ^ Foote, Allison L. en Crystal Jonathon D. Metacognition in the Rat
       in Current Biology. Volume 17: 6. Bl. 551-555. 20 Maart 2007.
    5. ^ Rats Capable Of Reflecting On Mental Processes by
       www.sciencedaily.com.
    6. ^ ‘‘Laughing’’ rats and the evolutionary antecedents of human joy?.
       Physiology & Behavior. 79 (2003). 533– 547.
    7. ^ Don't look now, but is that dog laughing? in Science News, deur
       Susan Milius. Week van 28 Julie, 2001; Vol. 160, Nr. 4 , bl. 55.
    8. ^ Hobson, Keith A.; Stephen Collier. (April 1984) Marine and
       Terrestrial Protein in Australian Aboriginal Diets. Current
       Anthropology, Vol. 25, Nr. 2. bl. 238-240
    9. ^ Mills, J. P. (Januarie 1952) The Mishmis of the Lohit Valley,
       Assam. The Journal of the Royal Anthropological Institute of Great
       Britain and Ireland, Vol. 82, Nr. 1. bl. 1-12
   10. ^ Leach, Helen. (Februarie 2003). Did East Polynesians Have a
       Concept of Luxury Foods? World Archaeology, Vol. 34, Nr. 3, Luxury
       Foods. bl. 442-457.
   11. ^ Kirch, Patrick V.; Sharyn Jones O'Day. (Februarie 2003) New
       Archaeological Insights into Food and Status: A Case Study from
       Pre-Contact Hawaii. World Archaeology, Vol. 34, Nr. 3. bl. 484-497
   12. ^ Behrens, Clifford A. (September 1986) Shipibo Food Categorization
       and Preference: Relationships between Indigenous and Western
       Dietary Concepts. American Anthropologist, New Series, Vol. 88, Nr.
       3. bl. 647-658.
   13. ^ Priest, Perry N. (Oktober 1966) Provision for the Aged among the
       Sirionó Indians of Bolivia. American Anthropologist, New Series,
       Vol. 68, Nr. 5. b;. 1245-1247

   Kategorie: Knaagdiere

