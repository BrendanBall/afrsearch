Rotsgebergte


   NASA-satellietfoto van die Rotsgebergte
   NASA-satellietfoto van die Rotsgebergte

   Die Rotsgebergte (Frans Les Montagnes Rocheuses, Engels Rocky
   Mountains) is 'n uitgebreide bergreeks in Noord-Amerika wat van Alaska
   dwarsdeur Kanada en die Verenigde State tot by Meksiko strek. Dit
   bestaan eintlik uit 'n aantal ewewydige reekse wat deur komme en
   plato's van mekaar geskei word. Die bergreeks dien as 'n afbakening van
   verskillende klimaatgebiede tussen die weste en ooste, maar aangesien
   dit langs die weskus strek laat dit koue fronte van die arktiese
   gebiede tot ver in die suide van die vasteland voorkom. Die noorde van
   die reeks kry gereeld sneeu en is met ysvelde bedek, terwyl die
   suidelike gedeelte baie droog en woestynagtig is. Die totale lengte van
   die bergreeks is sowat 5 100 km, en die grootste enkele bergspits is
   die 4 399 m (14 433 vt) hoë piek Mount Elbert in Colorado, Verenigde
   State.

   Die gebied is yl bevolk, met toerisme in die talle nasionale parke en
   waterkragsentrales as belangrikste ekonomiese basis. Franse ontdekkers
   - die voyageurs - baan hulle weg in die 17de eeu vanuit Montréal tot
   teenaan die Rotsgebergte: die bergreeks bly egter tot in die 19de eeu
   'n groot natuurlike hindernis vir die setlaars wat weswaarts trek.
   Kategorieë: Berge van Kanada • Berge van Meksiko • Berge van die
   Verenigde State

