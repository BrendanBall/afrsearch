Rubidium



   37                     kripton ← rubidium → strontium
    K
   ↑
   Rb
   ↓
   Cs

                                                             periodieke tabel

                                                                  Algemeen
                                     Naam, Simbool, Getal rubidium, Rb, 37
                                             Chemiese reeks alkalie-metale
                                              Groep, Periode, Blok 1, 5, s
                                                          Voorkoms gryswit
                                              Atoommassa 85.4678 (3) g/mol
                                            Elektronkonfigurasie [Kr] 5s^1
                                         Elektrone per skil 2, 8, 18, 8, 1
                                                        Fisiese Eienskappe
                                                        Toestand vastestof
                                         Digtheid (naby k.t.) 1.532 g/cm³
                                  Vloeistof digtheid teen s.p. 1.46 g/cm³
                                                        Smeltpunt 312.46 K
                                                               (39.31 °C)
                                                            Kookpunt 961 K
                                                                 (688 °C)
                                           Kritieke punt (geëkstrapoleer)
                                                            2093 K, 16 MPa
                                               Smeltingswarmte 2.19 kJ/mol
                                            Verdampingswarmte 75.77 kJ/mol
                               Warmtekapasiteit (25 °C) 31.060 J/(mol·K)

   CAPTION: Dampdruk

                                         P/Pa    1  10  100 1 k 10 k 100 k
                                       teen T/K 434 486 552 641 769   958

                                                           Atoomeienskappe
                                   Kristalstruktuur kubies vlakgesentreerd
                                                      Oksidasietoestande 1
                                                     (sterk basiese oksied
                              Elektronegatiwiteit 0.82 (Skaal van Pauling)
                                                       Ionisasie energieë
                                                 (meer) 1ste: 403.0 kJ/mol
                                                          2de: 2633 kJ/mol
                                                         3rde: 3860 kJ/mol
                                                        Atoomradius 235 pm
                                                 Atoomradius (ber.) 265 pm
                                                   Kovalente radius 211 pm
                                               Van der Waals radius 244 pm
                                                                   Diverse
                                         Magnetiese rangskikking geen data
                                  Elektriese weerstand (20 °C) 128 nΩ·m
                          Termiese geleidingsvermoë (300 K) 58.2 W/(m·K)
                             Spoed van klank (dun staaf) (20 °C) 1300 m/s
                                                  Young se modulus 2.4 GPa
                                                      Massamodulus 2.5 GPa
                                                      Mohs se hardheid 0.3
                                                Brinell hardheid 0.216 MPa
                                              CAS-registernommer 7440-17-7
                                                        Vernaamste isotope

                 CAPTION: Hoofartikel: Isotope van rubidium

                           iso    NV    halfleeftyd  VM    VE (MeV)   VP
                          ^83Rb sin     86.2 d       ε   -           ^83Kr
                                                     γ   0.52, 0.53,
                                                         0.55        -
                          ^84Rb sin     32.9 d       ε   -           ^84Kr
                                                     β^+ 1.66, 0.78  ^84Kr
                                                     γ   0.881       -
                                                     β^- 0.892       ^84Sr
                          ^85Rb 72.168% Rb is stabiel met 48 neutrone
                          ^86Rb sin     18.65 d      β^- 1.775       ^86Sr
                                                     γ   1.0767      -
                          ^87Rb 27.835% 4.88×10^10 j β^- 0.283       ^87Sr

                                                                Verwysings

   Rubidium is 'n chemiese element in die periodieke tabel met die simbool
   Rb en atoomgetal 37. Rb is 'n sagte, silwerwitmetaal in die
   alkalie-metaalgroep. Rb-87 is 'n isotoop wat natuurlik voorkom en is
   effe radio-aktief. Rubidium is hoogs reaktief met eienskappe soortgelyk
   aan die ander groep 1 elemente, soos dat dit spontaan in lug ontbrand.

   Inhoud

        * 1 Kenmerkende eienskappe
        * 2 Gebruike
        * 3 Geskiedenis
        * 4 Verspreiding
        * 5 Isotope
        * 6 Voorsorgmaatreëls
        * 7 Biologiese Uitwerking
        * 8 Verwysings

[wysig] Kenmerkende eienskappe

   Rubidium is die tweede mees elektropositiewe element uit die stabiele
   alkaliese elemente en kan as 'n vloeistof by kamertemperatuur voorkom.
   Soos ander groep 1 elemente reageer hierdie metaal spontaan in lug en
   heftig met water, met die vrystelling van waterstof wat soms ontbrand.
   Soos ander alkaliemetale vorm dit amalgame met kwik en ook legerings
   met goud, sesium, natrium en kalium. Die element straal 'n
   rooierige-pers kleur in 'n vlam uit.

[wysig] Gebruike

   Potensiële of ander teenswoordige gebruike van Rubidium sluit in:
     * 'n Werksvloeistof in dampturbienes.
     * In vakuumbuise om oorblywende gasse te verwyder.
     * As 'n bestandeel van fotoselle.
     * As die resonante element in atoomhorlosies.
     * 'n Bestandeel van spesiale glassoorte.
     * Die vervaardiging van superoksied deur verbrading in suurstof.
     * In die studie van kalium-ioonkanale in biologie.

   Rubidium word maklik geïoniseer, dus is dit al oorweeg vir gebruik in
   ioonenjins vir ruimtetuie (sesium en xenon is egter meer doeltreffend
   vir dié doeleindes).

   Rubidiumverbindings word soms in vuurwerk gebruik om 'n pers kleur
   daaraan te verleen.

   RbAg[4]I[5] het die hoogste geleidingsvermoë van enige bekende
   ioonkristalle. Hierdie eienskap kan dalk nuttig wees in die
   vervaardiging van dun filmbatterye en ander toepassings.

   Dit is ook al oorweeg vir gebruik in 'n termo-elektriese generator wat
   gebruik maak van die magnetohidrodinamiese beginsel, waar rubidium ione
   gevorm word deur verhitting by hoë temperature en dan aan 'n magnetiese
   veld blootgestel word. Hierdie ione gelei elektrisiteit en tree op soos
   die windings van 'n generator en sodoende ontstaan 'n elektriese
   stroom.

   Rubidium, veral ^87Rb, in dampvorm is een van die mees gebruikte
   atoomspesies vir laserverkoelingsdoeleindes en Bose-Einstein
   kondensasie. Die kenmerke wat dit gewens maak vir hierdie toepassings
   is die geredelike beskikbaarheid van goedkoop diode laserlig by die
   relevante golflengte en die laer temperature wat vereis word om 'n
   beduidende dampdruk te verkry.

   Rubidium word ook gebruik vir die polarisering van ^3He. Gepolariseerde
   Rb polariseer ^3He deur hiperfyn interaksie. Gepolariseerde ^3He selle
   word al meer gewilder vir die polarisering van neutrone en ook vir
   neutronpolarisasie metings.

[wysig] Geskiedenis

   Rubidium (L rubidus, dieprooi) is in 1861 deur Robert Bunsen en Gustav
   Kirchoff in die mineraal lepidoliet ontdek deur van 'n spektroskoop
   gebruik te maak. Die element het egter weinig nywerheidsgebruike gehad
   tot en met die 1920s. Geskiedkundig was die belangrikste gebruik van
   rubidium in navorsing en ontwikkeling gewees, hoofsaaklik in chemiese
   en elektroniese toepassings.

[wysig] Verspreiding

   Hierdie element word gereken die 16de mees volopste element in die
   aarde se kors te wees. Dit kom natuurlik in die minerale leusiet,
   pollukiet en zinnwaldiet voor, wat almal spoorhoeveelhede tot soveel as
   1% van die element se oksied bevat. Lepidoliet bevat 1.5% rubidium en
   is ook dan die kommersiële bron van die element. Sommige
   kalium-minerale en kaliumchloriedes bevat ook die element in
   kommersieël betekenisvolle hoeveelhede. Noemenswaardige bronne is ook
   die groot neerslae van pollukiet by die Bernic meer, Manitoba.

   Rubidium-metaal kan onder andere vervaardig word deur die reduksie van
   rubidiumchloried met kalsium. Rubidium vorm ten minste vier oksiede:
   Rb[2]O, Rb[2]O, Rb[2]O[2], Rb[2]O[3], RbO[2].

   In 1997 kon die metaal in klein hoeveelhede teen 'n prys van ongeveer
   VS $ 25/gram aangekoop word.

[wysig] Isotope

   Daar bestaan 24 isotope van rubidium met slegs twee daarvan wat
   natuurlik voorkom naamlik Rb-85 (72%) en die radio-aktiewe Rb-87
   (27.8%). Normale rubidium mengsels is voldoende radio-aktief om
   fotografiese film 'n mistige voorkoms te gee binne 'n tydperk van 30
   tot 60 dae.

   Rb-87 het 'n halfleeftyd van 48.8×10^9 jaar. Dit vervang kalium
   geredelik in minerale en kom daarom betreklik wyd verspreid voor. Rb is
   al dikwels gebruik in die ouderdomvastelling van rotse; Rb-87 verval na
   stabiele strontium-87 deur die emissie van 'n negatiewe beta-partikel.

   Tydens fraksionele kristallisasie, neig strontium om in plagioklase
   gekonsentreer te raak, wat Rb in die vloeistoffase laat. Om hierdie
   rede sal die Rb/Sr verhouding in magma met tyd verhoog wat ly tot 'n
   verhoogde Rb/Sr verhouding met toenemende rotsdifferensiasie. Die
   hoogste verhouding (10 of meer) kom in pegmatiete voor. As die
   aanvanklike hoeveelheid Sr bekend of geëkstrapoleer kan word, kan die
   ouderdom bepaal word deur die meting van die Rb en Sr konsentrasies
   asook die Sr-87/Sr-86 verhouding. Hierdie datums dui die ware ouderdom
   van die mineraal aan slegs as die rotse nie daarna weer aan verandering
   blootgestel is nie.

   Die mees algemene verbindings van Rubidium is RbCl, RbF en Rb[2]SO[4].

[wysig] Voorsorgmaatreëls

   Rubidium reageer heftig met water en kan brande veroorsaak. Om beide
   veiligheid en suiwerheid te verseker moet die element onder 'n droë
   minerale olie, in 'n vakuum of onder 'n inerte atmosfeer bewaar word.

[wysig] Biologiese Uitwerking

   Rubidium, net soos natrium en kalium, kom byna altyd in sy +1
   oksidasietoestand voor. Die menslike liggaam neig om Rb^+-ione te
   hanteer asof hulle kaliumione is en daarom konsentreer Rubidium in die
   elektrolitiese vloeistowwe van die liggaam. Die ione is nie
   buitengewoon giftig nie en kan betreklik maklik deur sweet en uriene
   afgeskei word. Indien dit egter in oormaat ingeneem word kan dit
   gevaarlik wees.

[wysig] Verwysings

     * Los Alamos National Laboratory – se artikel oor Rubidium
     * Die Engelstalige Wikipedia artikel oor Rubidium
     * Louis Meites, Handbook of Analytical Chemistry (New York:
       McGraw-Hill Book Company, 1963)

   Kategorie: Chemiese elemente

