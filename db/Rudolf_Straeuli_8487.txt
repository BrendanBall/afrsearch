Rudolf Straeuli


   Rudolph August Wilkens Straeuli (gebore 20 Augustus 1963 in Pretoria,
   Suid-Afrika) is 'n rugbyspeler wat in die posisies van flank en nommer
   8 vir die springbokke gespeel het. Hy het later dieselfse sprinkbokspan
   afgerig. Hy het ook vir die Leeus gespeel in die
   Curriebeker-kompetisie. Straeuli is 1.95 meter lank en weeg 110
   kilogram.

[wysig] Loopbaan as rugbyspeler

   Straeuli het op 9 Julie 1994 sy debuut vir Suid-Afrika gemaak teen die
   All Blacks waartydens hy 'n drie gedruk het. Hy het in totaal 10 toetse
   gespeel, insluitend in die 1995 Rugby Wêreldbeker. Sy rugbyloopbaan (as
   speler) eindig op 18 November 1995 teen England op die Twickenham
   Stadium.

[wysig] Loopbaan as afrigter

   Straeuli het nie soveel opslae gemaak as rugbyspeler nie, maar was
   berug as springbokafrigter. Nadat Harry Viljoen, die vorige afrigter,
   slegs 53% van sy wedskryde kon wen, was Straeuli deur baie beskou as
   die persoon wat Suid-Afrika se rugby kon regruk, en is op 1 Maart 2002
   aangestel as die bokbreier.

   Aan die begin het dinge goed gegaan vir Straeuli en hy het sy eerste
   vier wedstryde gewen met oorwinings oor Walles, 'n 20 punt oorwinning
   oor Argentinië en 'n oorweldigende 60–18 oorwinning oor Samoa. Maar toe
   hy die wêreld se top tien spanne moes aandurf het dinge êrnstig begin
   skeefloop.

   Onder Straeuli het die Springbokke 'n laagtepunt bereik in wêreldbeker
   rugby met rekord nederlae teen verskeie lande, insluitend:
     * 30–10 teen Frankryk op die Stade Vélodrome, Marseille
     * 21–6 teen Scotland op Murrayfield, Edinburgh
     * 53–3 teen Engeland op Twickenham, London
     * 52–16 teen New Zealand op Loftus Versfeld, Pretoria

   Deur al die nederlae het Straeuli aangehou om die publiek te vertel dat
   hy nog aan sy span bou, en dat mense hom nie op sy 2003 Rugby
   Wêreldbeker prestasie moet oordeel nie. Maar, toe Suid-Afrika vir die
   eerste keer ooit in 'n wêreldbeker waaraan hulle deelgeneem het nie die
   semifinale maak nie, is hy geforseer om te bedank nadat inligting oor
   sy berugte Kamp Staaldraad oefenkamp bekend geword het.

   Ter opsomming, Straeuli rig tydens 23 toetse af, maar wen slegs 52% van
   hulle, 'n slegter rekord as sy voorganger. Dit maak hom die
   springbokafrigter met die slegste wen-rekord ooit in Suid-Afrikaanse
   geskiedenis, en hy wen slegs twee van sy 17 wedstryde teen die top-ses
   spanne in die wêreld.

[wysig] Eksterne skakels

     * Rudolf Straeuli se rekord as afrigter

   Kategorieë: Rugbyafrigters • Springbokrugbyspelers

