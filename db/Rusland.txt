Rusland


   Rusland oftewel die Russiese Federasie (Российская Федерация) is die
   grootste land ter wêreld. Dit lê gedeeltelik in Europa en gedeeltelik
   in die noorde van Asië. Die hoofstad is Moskou wat in die Europese
   gedeelte van Rusland geleë is. Dit was van 1917 tot 1991 die dominante
   republiek van die Unie van Sosialistiese Sowjetrepublieke (USSR) toe
   dit as die Russiese Sosialistiese Federale Sowjetrepubliek
   bekendgestaan het. Die Sowjet-Unie (USSR) was op daardie stadium een
   van die wêreld se twee supermoonthede, en meeste van die gebied,
   bevolking en industriële aktiwiteit van die Sowjet-Unie was in Rusland.

[wysig] Geskiedenis

[wysig] Etimologie

   Die ou Oos-Slawiese naam vir die westelike gebied van die huidige
   Rusland, wat histories deur Slawiese volke bewoon word en die Europese
   deelgebied van Rusland, Wit-Rusland (Belorusland) en die Oekraïne
   insluit, is Rus. In die middeleeue word van hierdie naam die Latynse
   vorm Ruthenia en die gelatiniseerde Slawiese Russia (vanaf die vroeë
   18de eeu Rossija) afgelei.

   Die letterlike Afrikaanse vertaling van Rossijskaja Federazija is
   eintlik "Ruslandiese Federasie" (afgelei van Rossija). Die term
   Russkaja Federazija ("Russiese Federasie") word nie gebruik nie,
   aangesien die Federasie ook deur nie-Russiese gemeenskappe bewoon word.

   Indien 'n mens in Russies na die Russiese volk of die Russiestalige
   kultuur verwys, is die vorm russkij ("Russies") gebruiklik. Word na die
   Russiese staat verwys, gebruik 'n mens rossijskij ("Ruslandies") as
   byvoeglike naamwoord.

                                 Lande in Asië

    Afghanistan - Armenië - Azerbeidjan - Bahrein - Bangladesj - Bhutan -
   Brunei - Ciprus - Filippyne - Georgië - Indië - Indonesië - Irak - Iran
   - Israël - Japan - Jemen - Jordanië - Kambodja - Kasakstan - Kirgisië -
    Koeweit - Laos - Libanon - Maldive - Maleisië - Mongolië - Mianmar -
    Nepal - Noord-Korea - Oesbekistan - Oman - Oos-Timor - Pakistan - Qatar
    - Rusland - Saoedi-Arabië - Singapoer - Republiek van Sjina (Taiwan) -
      Sjina - Sri Lanka - Sirië - Suid-Korea - Tadjikistan - Thailand -
         Turkye - Turkmenistan - Verenigde Arabiese Emirate - Viëtnam

   Hierdie artikel is 'n saadjie. Voel vry om Wikipedia te help deur dit
   uit te brei.

   Kategorieë: Saadjies • Rusland • Lande

