Russiese mat (taal)


   Mat (Russies: мат, матерщина, матерный язык) is ’n Russiese straattaal
   wat gebaseer is op spesifieke vulgêre vloekwoorde.

   Mat is nie sleng in die gewone sin van die woord nie, maar ’n hele
   sleng-taal wat net uit vloekwoorde bestaan. Dis moontlik om ’n hele
   gesprek te voer met vulgêre woorde, iets wat net in Russies moontlik
   is. Die "taal" het waarskynlik in die Russiese kriminele onderwêreld
   ontstaan.

   Inhoud

        * 1 Agtergrond
        * 2 Woordeskat
             + 2.1 Sleutelwoorde
             + 2.2 Nog woorde
             + 2.3 Afleidings
                  o 2.3.1 Choei
                  o 2.3.2 Pizda
                  o 2.3.3 Choei en pizda
                  o 2.3.4 Jebat
             + 2.4 Verbasing
        * 3 Mat deur beroemdes
        * 4 Rymelary
        * 5 Eksterne skakels

[wysig] Agtergrond

   Hoewel wyd geglo word dat die naam afgelei is van die Russiese woord
   vir "ma" (мать), kom dit eintlik van ’n ou Russiese woord vir "hard
   skree" wat tans net in spesifieke uitdrukkings gebruik word, soos
   благим матом.

   Dit word feitlik deur almal verstaan en word algemeen gebruik, maar dit
   gee baie mense aanstoot. Die eerste mat-woorde het al in die Middeleeue
   ontstaan en word gebruik om verskeie redes, soos disrespek, sinisme of
   selfgelding. Dit is in die 18de eeu vir die eerste keer in die Russiese
   letterkunde gebruik deur die digter Iwan Barkof. Nie-moedertaalsprekers
   van Russies word gewoonlik aangeraai om die woorde baie versigtig te
   gebruik as hulle nie gewoonlik in hul eie taal vloek nie.

[wysig] Woordeskat

[wysig] Sleutelwoorde

   Die sleutel-elemente van mat is:
     * choei (Russies: хуй) — p***, uiters lelike woord die manlike
       geslagsorgaan
     * pizda (Russies: пизда) — p***, uiters lelike woord die vroulike
       geslagsorgaan
     * jebat (Russies: ебать) — f**, n***, uiters lelike woord vir seks
     * bljad′ (Russies: блядь) — hoer

   Hierdie vier woorde kan in verskeie kontekste gebruik word en ’n groot
   aantal woorde kan van hulle afgelei word deur middel van voor- en
   agtervoegsels. Die eerste uitgawe van die Groot Mat-woordeboek (Большой
   словарь мата) bevat net woorde wat van die woord choei afgelei is –
   altesaam 500 van hulle.

[wysig] Nog woorde

     * Nog ’n gewilde en effens "sagter" woord vir die manlike
       geslagsorgaan is cher (хер). Dit is die ou naam van die letter "ch"
       (uitgespreek soos die "g" in die Afrikaanse woord "goeie"), wat die
       eerste letter van die woord choei is. Dié eufemisme stem dus baie
       ooreen met die term "f-woord". Nog woorde met dieselfde betekenis
       is chwost (хвост), jelda (елда), chrjen (хрен), konfetka (конфетка;
       enkelvoud van lekkergoed; lekkertjie) en vele ander.
     * Dieselfde as pizda: manda (манда)
     * Dieselfde as jebat: trachat (трахать)
     * Masturbeer: drotsjit (дрочить)
     * ’n Lelike woord vir "kondoom": gandon (гандон)
     * Sperma: kontsja (конча), kontsjina (кончина), malafja (малафья)
     * Ejakuleer: kontsjat (кончать)
     * Agterstewe: zjopa (жопа), sraka (срака)
     * Teef: soeka (сука)

[wysig] Afleidings

   Let wel: eufemismes is deurgaan gebruik.

[wysig] Choei

     * chernja (херня); choeinja (хуйня) – nonsens
     * choeilo (хуило; хуйло) – idioot; bobbejaan
     * choejowi (хуёвый); cherowi (херовый) – sleg
     * choejowina (хуёвина); pizdjoelina (пиздюлина); pojebjen (поебень) –
       watsenaam
     * ochoejenni (охуенный); ochoejitelni (охуительный); opizdenitelni
       (опизденительный) – groot
     * ochoejet (охуеть); ofigjet (офигеть) – mal word, verbaas wees, voor
       op die wa wees
     * po choei (похуй); pochoejoe (похую) – onbelangrik

[wysig] Pizda

     * pizdati (пиздатый) – goed
     * pizdjets (пиздец) – gemors
     * pizdjet (пиздеть) – baie praat
     * pizdit (пиздить) – om te jok

[wysig] Choei en pizda

     * Pizdoei nachoei! (Пиздуй нахуй!) – Gaan na die hel!

[wysig] Jebat

     * dolbojob (долбоёб) – idioot
     * najebat (наебать) – om te kroek
     * wijebat (выебать) – om te straf; pla
     * zajebat (заебать) – om iemand verskriklik te pla
     * otjebis! (отъебись!) – gaan weg!

[wysig] Verbasing

   Verskeie uitdrukkings kan gebruik word om verbasing of verrassing uit
   te druk: job twojoe mat (ёб твою мать), ni choeja sebje (ни хуя себе),
   ebat menja w rot! (ебать меня в рот!), ebat-kopat (ебать-копать),
   ebat-kolotit (ебать-колотить), etit-kolotit (етить-колотить) en vele
   ander.

[wysig] Mat deur beroemdes

   Filipp Kirkorof se nuuskonferensie

          Dié Russiese popster het op 20 Mei 2004 die volgende gesprek
          gehad met me. Arojan, ’n korrespondent, op sy nuuskonferensie in
          Rostof aan die Don:
          Kirkorof: Jou pienk bloes, jou tiete en jou mikrofoon irriteer
          my . . . Vir my is dit pochoejoe (onbelangrik) wat jy oor my
          gaan skryf. Ek hou nie van onprofessionele mense nie.
          Arojan: Jy moet leer om jouself te gedra, zwezda (ster).
          Kirkorof: Ja, ja, pizda! (rym met zwezda).

   Michail Lermontof (Петергофский праздник; Peterhof-vakansie), 1834

          So, ek gaan nie betaal nie
          As jy egter ’n eenvoudige bljad is
          Moet jy dit as ’n eer beskou
          Om ’n kadet se choei te leer ken!

          Russies:
          Итак, тебе не заплачу я:
          Но если ты простая блядь,
          То знай: за честь должна считать
          Знакомство юнкерского хуя!

[wysig] Rymelary

   Die meeste vra-woorde het standaard-antwoorde wat rym. Hulle is eintlik
   betekenisloos en bloot onbeskof. Die volgende gesprekke is ’n
   voorbeeld:
     * "Iwan!" "A?" (Wat?) "Choei na!" (Hier is vir jou ’n p***!)
     * "Sjto?" (Wat?) "Choei tsjerez pletsjo!" (P*** oor die skouer!)
     * "Kak?" (Hoe?) "Choejem ob kosjak!" (Slaan die deurkosyn met jou
       p***!)
     * "Noe?" (Wat daarvan?) "Choei gnoe!" (Ek buig my p***!)
     * "Oi!" (Ai!) "Choei gnoi!" (My p*** is vol etter!)

[wysig] Eksterne skakels

     * Russiese sleng vertaal in Engels, Frans, Duits en Spaans
     * Die Alternatiewe Woordeboeke: Russiese mat
     * Russiese weermag se gebruik van mat

   Kategorie: Russies

