Rusyn


   Rusyn word deur meeste buitestaanders as 'n enkele taal met die enkele
   SIL taalkode, rue beskou. Dit word egter deur sprekers self as twee
   tale gesien:
     * Karpate-Rusyn (ook bekend as Roeteens¹ of Oetereinvëlt)
     * Pannonië-Rusyn (ook bekend as Rusnak)

   ¹Roeteens is ook die naam van 'n uitgestorwe taal van die voorouer van
   Wit-Russies, Oekraïens en Rusyn was; sien Ou Roeteens.

   Inhoud

        * 1 Karpate-Rusyn (Roeteens)
        * 2 Pannonië-Rusyn (Rusnak)
        * 3 Literatuur oor Rusyn
        * 4 Eksterne skakels

[wysig] Karpate-Rusyn (Roeteens)

   Die Rusyn taal van die Karpate (bergreeks op die grens van Tsjeggië,
   Slowakye, Pole, Roemenië en Oekraïne) is 'n Oos-slawiese taal (saam met
   Russies, Wit-Russies en Oekraïens) nou verwant aan Oekraïens. Dit word
   gepraat in die Transkarpate Gebied van Oekraïne, in Oos-Slowakye,
   Suid-Pole (waar dit baie keer łemkowski 'Lemko' genoem word, van hulle
   karakteristieke woord lem/лєм 'slegs'), en Hongarye. In die Oekraïne
   word die taal as 'n Oekraïense dialek beskou, maar verslae dui daarop
   dat sprekers hulle self gereeld as apart van Oekraïner sien.

   Pogings om die taal te standaardiseer word belemmer deur die verdeling
   in drie lande wat daartoe lei dat elk van die lande 'n eiesoortige
   ortografie (in al die gevalle met die Cyrilliese alfabet) en
   taalkundige standaard, gebaseer op die Rusyndialekte, ontwikkel het.
   Die kulturele sentra van Karpate-Rusyn is Preaov in Slowakye, Uzhhorod
   en Mukacheve in Oekraïne, Krynica en Legnica in Pole, en Boedapest in
   Hongarye. Baie heel aktiewe Rusyne woon ook in Kanada en die VSA.

   Dit is baie moeilik om 'n akkurate skatting van die aantal sprekers van
   Roeteens te gee, maar dit word soms op byna 'n miljoen gereken, meeste
   van die in Oekraïne en Slowakye. Die taal is onlangs in Slowakye as
   minderheidstaal erken met status as amptelike taal in munisipaliteite
   waar meer as 20% van die bevolking Rusyn praat.

   In die inleiding van die boek "Slavic languages", geskryf in 1973, tien
   jaar voor glasnost, skryf Samuel Bernshtein oor "westelike Oekraïne" en
   die skryftaal wat hulle tot onlangs i.e., 1973 gehad het.

[wysig] Pannonië-Rusyn (Rusnak)

   Die Rusyn taal wat in die Pannonië vlakte of meer konkreet gestel in
   die noordweste van Serwië en oostelike Kroasië gepraat word (daarom ook
   Joego-Slaafse-Rusyn, Vojvodina-Rusyn of Bačka-Rusyn) is nader aan die
   Wes-Slawiese tale, en veral aan Slowaaks. Vreemd genoeg word dit in die
   Oekraïne as 'n Oekraïense dialek en in Slowakye, deur Slowake, as 'n
   Slowaakse dialek beskou, terwyl dit eintlik 'n mikrotaal gebaseer op
   die Oostelike Slowaakse dialekte met Oos-Slawiese superstratum of
   bolaag (naamlik, Russiese Kerkslawies, Russies en Ou Roeteens), gesien
   behoort te word. Die mengsel is 'n gevolg van die feit dat dié Rusyne
   na Bačka van Oostelike Slowakye getrek het in ongeveer die middel van
   die 19de eeu, maar aangesien hulle Grieks Katoliek was, noue
   taalkundige en kulturele bande met die Oekraïne gehad het. Rusyn is een
   van die amptelike tale van die Serwiese Outonome Provinsie van
   Vojvodina.

   Rusyne self noem hulle taal (бачваньска) руска бешеда of (бачваньски)
   руски язик. Hulle kulturele sentrum is Ruski Kerestur (Руски Керестур,
   Serwies Krstur).

   Alhoewel die aantal Pannonië-Rusyn sprekers baie minder is as dié van
   Karpate-Rusyn (23 286 volgens 'n Joego-Slaafse sensus van 1981), het
   hulle die voordeel gehad om in 'n multinasionale staat te leef wat
   hulle 'n mate van minderheidsregte so vroeg as die 1970's gegee het.
   Daar is dus 'n geheel en al Rusynse sekondêre skool in Ruski Kerestur
   (met 250 skoolboeke wat tot dusver vir die skool en die laerskole
   gedruk is), 'n leerstoel vir Rusyn studies by Novi Sad Universiteit en
   gereelde televisie- en radioprogramme in Rusyn.

   Die taal is gekodifiseer deur Mikola Kočia (Микола Кочиш) in Правопис
   руского язика ('Ortografie van Rusyn', 1971) en Ґраматика руского язика
   ('Grammatika van Rusyn', 1974) en word met Cyrilliese letters geskryf.

[wysig] Literatuur oor Rusyn

     * A new Slavic language is born. The Rusyn literary language in
       Slovakia. Ed. Paul Robert Magocsi. New York 1996.

     * Magocsi, Paul Robert. Let's speak Rusyn. Бісідуйме по-руськы.
       Englewood 1976.

     * Дуличенко, Александр Дмитриевич. Jugoslavo-Ruthenica. Роботи з
       рускей филолоґиї. Нови Сад 1995.

[wysig] Eksterne skakels

     * Die taal Rusyn op die webwerf van die Roetene

     * Onverteenwoordigde Nasies en Volke Organisasie (Engels:
       Unrepresented Nations and Peoples Organisation - UNPO)

     * Ethnologue verslag vir RUE

     * Руска Матка (Ruska Matka), die sentrale kulturele organisasie vir
       Pannonië-Rusyn

     * Slowaakse werf oor Rusyn

     * Verskeie ertikels oor Karpate-Rusyn

     * Rusyn Intrenasionale media sentrum

     * Meracator media werf oor minderheidstale

     * Rusyn afdeling op Eurominority Webwerf vir staatlose Nasies,
       nasionale, kulturele en taalkundige minderhede ens.

    Indo-Europese tale: Satem-tale: Slawiese tale
                 Wes-Slawiese tale:
    Kasjoebies | Polabies | Pools | Slowaaks | Sorbies | Rusyn (Rusnak) |
                                 Tsjeggies
                 Oos-Slawiese tale:
            Oekraïens | Russies | Rusyn (Roeteens) | Wit-Russies
                 Suid-Slawiese tale:
      Bulgaars | Macedonies | Kerkslawies | Sloweens | Serwo-Kroaties
                        (Bosnies, Kroaties, Serwies)

   ru-sib:Русинской говор
   Kategorie: Slawiese tale

