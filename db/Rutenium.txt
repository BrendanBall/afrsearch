Rutenium



   44                      tegnesium ← Rutenium → rodium
   Fe
   ↑
   Ru
   ↓
   Os

                                                             periodieke tabel

                                                                  Algemeen
                                     Naam, Simbool, Getal Rutenium, Ru, 44
                                             Chemiese reeks oorgangsmetale
                                              Groep, Periode, Blok 8, 5, d
                                             Voorkoms silwerige wit metaal
                                               Atoommassa 101.07 (2) g/mol
                                       Elektronkonfigurasie [Kr] 4d^7 5s^1
                                        Elektrone per skil 2, 8, 18, 15, 1
                                                        Fisiese Eienskappe
                                         Digtheid (naby k.t.) 12.45 g/cm³
                                 Vloeistof digtheid teen s.p. 10.65 g/cm³
                                                          Smeltpunt 2607 K
                                                                (2334 °C)
                                                           Kookpunt 4423 K
                                                                (4150 °C)
                                              Smeltingswarmte 38.59 kJ/mol
                                            Verdampingswarmte 591.6 kJ/mol
                                Warmtekapasiteit (25 °C) 24.06 J/(mol·K)

   CAPTION: Dampdruk

                                     P/Pa    1    10  100  1 k  10 k 100 k
                                   teen T/K 2588 2811 3087 3424 3845 4388

                                                           Atoomeienskappe
                                              Kristalstruktuur heksagonaal
                                          Oksidasietoestande 2, 3, 4, 6, 8
                                                      (matige suur oksied)
                               Elektronegatiwiteit 2.2 (Skaal van Pauling)
                                    Ionisasie energieë 1ste: 710.2 kJ/mol
                                                          2de: 1620 kJ/mol
                                                         3rde: 2747 kJ/mol
                                                        Atoomradius 130 pm
                                                 Atoomradius (ber.) 178 pm
                                                   Kovalente radius 126 pm
                                                                   Diverse

                                   Sjabloon:Elementboks eweerstand ohmmat0
                           Termiese geleidingsvermoë (300 K) 117 W/(m·K)
                               Termiese uitsetting (25 °C) 6.4 µm/(m·K)
                             Spoed van klank (dun staaf) (20 °C) 5970 m/s
                                                  Young se modulus 447 GPa
                                                      Skuifmodulus 173 GPa
                                                      Massamodulus 220 GPa
                                                    Poissonverhouding 0.30
                                                      Mohs se hardheid 6.5
                                                 Brinell hardheid 2160 MPa
                                              CAS-registernommer 7440-18-8
                                                        Vernaamste isotope

                 CAPTION: Hoofartikel: Isotope van Rutenium

                           iso    NV   halfleeftyd VM    VE (MeV)     VP
                          ^96Ru  5.52% Ru is stabiel met 52 neutrone
                          ^97Ru  sin   2.9 d       e   -            ^97Tc
                                                   ?   0.215, 0.324 -
                          ^98Ru  1.88% Ru is stabiel met 54 neutrone
                          ^99Ru  12.7% Ru is stabiel met 55 neutrone
                          ^100Ru 12.6% Ru is stabiel met 56 neutrone
                          ^101Ru 17.0% Ru is stabiel met 57 neutrone
                          ^102Ru 31.6% Ru is stabiel met 58 neutrone
                          ^103Ru sin   39.26 d     ß^- 0.226        ^103Rh
                                                   ?   0.497        -
                          ^104Ru 18.7% Ru is stabiel met 60 neutrone
                          ^106Ru sin   373.59 d    ß^- 0.039        ^106Rh

                                                                Verwysings

   Rutenium is 'n chemiese element in die periodieke tabel met die simbool
   Ru en atoomgetal van 44. Dit is 'n seldsame oorgangsmetaal in die
   platinumgroep en word aangetref in platinumertse en word gebruik as 'n
   katalis in sommige platinumlegerings.

   Inhoud

        * 1 Kenmerkende eienskappe
        * 2 Gebruike
        * 3 Geskiedenis
        * 4 Verspreiding
             + 4.1 Normale ontginning
             + 4.2 Vanaf uitgeputte kernbrandstowwe
        * 5 Verbindings
        * 6 Isotope
        * 7 Organometaalchemie
        * 8 Voorsorgmaatreëls
        * 9 Verwysings
        * 10 Eksterne skakels

[wysig] Kenmerkende eienskappe

   Rutenium is 'n polivalente harde wit metaal wat 'n lid is van die
   platinumgroep, dit het vier kristalmodifikasies en verdof nie by
   normale temperature nie maar kan wel plofbaar oksideer. Rutenium los op
   in gesmelte alkalies, word nie deur sure aangeval nie maar wel deur
   halogene teen hoë temperature.

   Klein hoeveelhede rutenium kan die hardheid van platinum en paladium
   verhoog. Die korrosieweerstand van titaan word merkbaar verhoog deur
   die byvoeging an 'n klein hoeveelheid rutenium. Die metaal kan
   geplateer word deur elektroneerslag- of deur termiese
   ontbindingsmetodes.

   Een rutenium-molibdeenlegering is gevind wat supergeleidend is by 10.6
   K. Die oksidasietoestande van rutenium wissel in die bestek van +1 tot
   +8, 'n -2 toestand is ook bekend, die +2, +3 en +4 toestande is egter
   die meer algemene toestande.

[wysig] Gebruike

   Rutenium word gebruik in platinum en paladiumlegerings om die harde
   verweringsbestande elektriese kontakte te vervaardig. Dit word ook soms
   saam met goud gelegeer om juwele te maak.

   0.1% Rutenium word by titaan gevoeg om sy korrosieweerstand
   honderdvoudig te vermeerder.

   Daar word ook beplan om Rutenium te gebruik in sommige gevorderde
   hoë-temperatuur enkelkristal superlegerings, vir gebruik in
   turbinelemme van stralerenjins.

   Viltpenne se punte word dikwels van legerings vervaardig wat rutenium
   bevat. Die bekende Parker 51 Viltpen was sedert 1944 met 'n Rutenium
   punt voorsien wat bestaan het uit 96.2% rutenium en 3.8% iridium.

   Rutenium is ook 'n veelsydige katalis: waterstofsulfied kan met lig
   ontbind word deur van 'n waterige suspensie van CdS partikels gelaai
   met ruteniumdioksied gebruik te maak. Dit kan moontlik 'n nuttige
   proses wees vir die verwydering van H[2]S by olieraffinaderye en ander
   nywerheidsprosesse.

   Organometalliese ruteniumkarbene en allenielideenkomplekse het onlangs
   belofte getoon as baie doeltreffende kataliste vir olefienmetatese met
   belangrike toepassings in organiese en farmaseutiese chemie.

   Sommige ruteniumkomplekse absorbeer lig regdeur die sigbare spektrum en
   word aktief ondersoek vir moontlike gebruike in sonenergietegnologie.

   Die fluoressensie van sommige ruteniumkomplekse word deur suurstof
   gedemp, wat daartoe gelei het dat gebruik word in optode sensors vir
   suurstof.

   Ruteniumrooi, [(NH[3])[5]Ru-O-Ru(NH[3])[4]-O-Ru(NH[3])[5]]^6+ is 'n
   biologiese kleurstof wat gebruik word om poli-anioniese gebiede van
   membrane sigbaar te maak.

   Ruteniumgebaseerde komplekse word ook nagevors vir moontlike
   kankerwerende eienskappe. Rutenium toon anders as andre tradisionele
   platinumkomplekse, 'n groter weerstand teen hidrolise en toon 'n meer
   selektiewe aksie op kwaadaardige gewasse. NAMI-A en KP1019 is twee
   medikasies wat tans kliniese ondersoeke teen metastatiese gewasse en
   kolonkankers ondergaan.

[wysig] Geskiedenis

   Rutenium is in 1844 ontdek en geïsoleer deur die Russiese wetenskaplike
   Karl Klaus. Klaus het getoon dat ruteniumoksied 'n nuwe metaal bevat
   het en het 6 gram rutenium verkry uit die ru-platinum wat nie opgelos
   het in aqua regia nie.

   Jöns Berzelius en Gottfried Osann het rutenium byna in 1827 ontdek. Die
   mans het die oorskot geanaliseer wat oorgebly het nadat ru-platinum uit
   die Oeral gebergtes in aqua regia opgelos is. Berzelius kon nie enige
   ongewone metale opspoor nie maar Osann het gedink dat dit drie nuwe
   metale bevat het en het een van hulle rutenium genoem.

   Die naam is afkomstig van Roethenië die Latynse naam die gebied wat die
   hedendaagse Oekraïne, Belarus en dele van Rusland, die Baltiese streek,
   Slowakië, en Pole insluit. Karl Klaus het die naam gekies ter ere van
   sy vaderland. Hy is gebore in Tartu, Estonië toe nog deel van die
   Russiese Ryk.

[wysig] Verspreiding

[wysig] Normale ontginning

   Hierdie element word gewoonlik in ertse saam met ander
   platinumgroep-metale in die Oeralgebergtes en in Noord- en Suid-Amerika
   ontgin. Klein maar kommersieël belangrike hoeveelhede word ook uit
   pentlandiet vanaf Sudbury, Ontario en uit piroxeniet-neerslae in
   Suid-Afrika onttrek.

   Die metaal word kommersieël ontgin deur 'n komplekse chemiese proses
   waarin waterstof gebruik word om ammoniumruteniumchloried te reduseer
   en sodoende 'n poeier agterlaat. Die poeier word dan
   poeiermettallurgiese tegnieke saamgebind of deur argon
   boogsweismetodes.

[wysig] Vanaf uitgeputte kernbrandstowwe

   Dit is ook moontlik om rutenium vanuit uitgeputte kernbrandstof te
   onttrek. Elke kilo fissieprodukte vanuit ^235U sal tipies 63.44 gram
   rutenium-isotope bevat met halfleeftye van meer as 'n dag.

[wysig] Verbindings

   Ruteniumverbindings se chemiese eienskappe stem dikwels ooreen met dié
   van osmium en neem ten minste agt oksidasietoestande aan. Die +2, +3 en
   +4 toestande is die algemeenste. Voorbeelde is rutenium(IV)oksied
   (Ru(IV)O[2], Oksidasietoestand +4), dikaliumrutenaat (K[2]Ru(VI)O[4],
   +6), kaliumperrutenaat (KRu(VII)O[4], +7) en ruteniumtetroksied
   (Ru(VIII)O[4], +8). Verbindings van rutenium met chloor is
   rutenium(II)chloried (RuCl[2]) en rutenium(III)chloried (RuCl[3]).

[wysig] Isotope

   Rutenium wat natuurlik voorkom bestaan uit sewe isotope. Die mees
   stabiele radio-isotope is ^106Ru met 'n halfleeftyd van 373.59 dae,
   ^103Ru met 'n halfleeftyd van 39.26 dae en ^97Ru met 'n halfleeftyd van
   2.9 dae.

   Vyftien ander radio-isotpe is al geëien met atoommassas wat wissel
   tussen 89.93 (^90Ru) tot 114.928 (^115Ru). Die meeste van die isotope
   het halfleeftye van minder as vyf minute buiten ^95Ru (halfleeftyd
   1.643 uur) en ^105Ru (halfleeftyd: 4.44 uur).

   Die primêre vervalmodus voor die mees volopste isotoop, ^102Ru, is
   elektronvangs en die primêre modus daarna is beta-emissie. Die primêre
   vervalproduk voor ^102Ru is tegnesium en die primêre produk daarna is
   rodium.

[wysig] Organometaalchemie

   Dit is betreklik maklik om verbindings met koolstof-rutenium bindings
   te skep, hierdie verbindings neig om donkerder te wees en reageer
   makliker as die osmiumverbindings. Professor Tony Hill en sy
   medewerkers het onlangs daarin geslaag om verbindings van rutenium waar
   'n booratoom 'n binding met die metaalatoom vorm.

   Die organometaal ruteniumverbinding wat die maklikste gemaak kan word
   is RuHCl(CO)(PPh[3])[3]. Die verbinding het twee vorme (geel en pienk)
   wat identies is wanneer hulle opgelos is maar verskil in die
   vastetoestand.

   'n Organometaalverbinding soortgelyk aan rutenoseen,
   bis(2,4-dimetielpentadieniel)rutenium, kan geredelik gesintetiseer word
   en word gebruik in dampfase neerslag van metaalagtige rutenium asook in
   katalise, insluitende Fischer-Tropsch sintese van voertuigbrandstowwe.

   Belangrike kataliste wat op rutenium gebaseer is, is Grubbs se katalis
   en Roper se kompleks.

[wysig] Voorsorgmaatreëls

   Die verbinding ruteniumtetroksied, RuO[4], wat soortegelyk is aan
   osmiumtetroksied, is baie giftig en is plofbaar. Rutenium speel geen
   belangrike biologiese rol nie maar veroorsaak merkbare vlekke op die
   menslike vel, kan karsinogenies wees en bio-akkumuleer in beenweefsel.

[wysig] Verwysings

     * Los Alamos National Laboratory – Artikel oor Rutenium

[wysig] Eksterne skakels

     * WebElements.com – Artikel oor Rutenium

   Commons
   Multimedia oor hierdie onderwerp is te vinde op Wikimedia Commons onder
   die titel:
   Ruthenium
   Kategorie: Chemiese elemente

