Rōmaji


   Die term rōmaji (ローマ字, of vroeër 羅馬字) verwys na die gebruik van die
   karakters van die Latynse alfabet in die Japannese skryfstelsel saam
   met die kanji, hiragana en katakana^[1] en die romanisering van
   Japannees om Japannese terme in vreemde tale weer te gee^[2]^[3]^[4] of
   om Japannees te skryf waar dit nie geleë is om die inheemse skrifte te
   gebruik nie soos by die studie van Japannees deur buitelanders of by
   die invoer van Japannees op rekenaars (Wāpuro rōmaji, letterlik
   woordverwerker rōmaji). Die gebruik van rōmaji in Japannese tekste is
   beperk tot tussen 0,4% en 1,6% afhangende van die bronne wat bestudeer
   word.^[1]

   Die Latynse alfabet is vir die eerste keer in die 16de eeu in Japan
   gebruik deur Portugese sendelinge wat 'n romanisering-stelsel ontwikkel
   het gegrond op Portugese spelling. Later het die Nederlanders in Japan
   'n romanisering-stelsel gegrond op Nederlands ontwikkel. Teen die 20ste
   eeu was daar 'n aantal verskillende romaniseringsetlsel in gebruik
   insluitend die Nippon-, Kunrei- en Hepburn-stelsels.^[2]

[wysig] Verwysings

    1. ^ ^1,0 ^1,1 Takako Tomoda, Change in Script Usage in Japanese- A
       Longitudinal Study of Japanese Government White Papers on Labor,
       electronic journal of contemporary japanese studies, Artikel 5 in
       2005, Vir die eerste keer gepubliseer op 19 August 2005
    2. ^ ^2,0 ^2,1 Omniglot, Japanese Rōmaji (Roman letters), Besoek op 3
       Februarie 2007
    3. ^ Regeln für die Umschrift des Japanischen in schriftlichen
       Arbeiten (Japanologisches Seminar der Universität Heidelberg)
       (PDF), Japanologisches Seminar der Universität Heidelberg, 25 Mei
       2002
    4. ^ Observatoire Musical Français, Romanisation et présentation de
       documents comportant du japonais, Université Paris Sorbonne,
       MINT-OMF, Afgelaai op 29 Januarie 2007

    Hierdie artikel omtrent Japan is tans slegs 'n saadjie. Jy is welkom
   om by te dra tot die Afrikaanse Wikipedia deur dit uit te brei.
   Kategorie: Japan saadjies

