SABMiller


   SABMiller is die tweede grootste broumaatskappy in die wêreld (in terme
   van volume), naas InBev. Die maatskappy is in 2002 gevorm deur die
   samesmelting van South African Breweries en Miller Brewing.

   Omdat brouery 'n industrie is met 'n hoë wins in verhouding, het meeste
   markte 'n winsgewende dominante brouer, 'n paar minder winsgewende,
   sekondêre brouers en invoere van dominante brouers in ander areas. Die
   areas waarin SABMiller dominant is sluit in Afrika, Noord-Amerika en
   Oos-Europa. Die maatskappy se hoofkwartiere is egter in Londen, waar
   dit 'n relatiewe klein aandeel in die mark het en nie enige van sy eie
   biere brou nie. Dit word verhandel op die London Stock Exchange en is
   deel van die FTSE 100 Indeks.

   SABMiller het in Julie 2005 aangekondig dat hulle ingestem het om
   Bavaria S.A te verwerf. Bavaria S.A is 'n Kolombiese brouery dominant
   in sy tuisland, Peru, Ecuador en Panama. Dit is oor die algeheel die
   tweede grootste brouery in Suid-Amerika met 'n inkomste van meer as $2
   miljard^† in 2004. 70% van Bavaria is besit deur die Santo Domingo
   familie wat hul aandeel verruil het vir nuwe aandele in SABMiller. Dié
   transaksie het vir hulle 'n aandeel van 15% tot 20% verseker, wat hulle
   die tweede grootste aandeelhouer maak. Volgens die New York Times is
   dié aandeel ongeveer $3.8 miljard^† werd, alhoewel die getal op 'n dag
   tot dag basis wissel in ooreenstemming met SABMiller se aandeelprys.
   SABMiller het ook 4.9 miljard^† Kolombiese pesos (ongeveer $2.2
   miljard^†) se skuld aangeneem.

   Inhoud

        * 1 Besitreg
        * 2 Handelsmerk
        * 3 Bestuur
        * 4 Notas
        * 5 Bron
        * 6 Eksterne skakels

[wysig] Besitreg

   Die maatskappy se grootste aandeelhouer is Alteria Group, wat van
   tevore Miller Brewing besit het.

[wysig] Handelsmerk

   SABMiller se handelsmerke sluit in:
     * Castle Lager
     * Castle Lite
     * Castle Milk Stout
     * Carling Black Label
     * Grolsch
     * Lion Lager
     * Miller Genuine Draft
     * Miller High Life
     * Miller Lite
     * Pilsner Urquell (via brouer Plzeňský Prazdroj, a. s.)
     * Birra Peroni
     * Nastro Azzurro (Blue Ribbon in Italiaans)
     * Redds
     * Ursus
     * Tyskie, Żubr en Lech - top 3 handelsmerke in Pole
     * Sparks
     * Steel Reserve

[wysig] Bestuur

     * Voorsitter: Meyer Kahn
     * Hoof uitvoerende bestuurder: Ernest A. (Graham) Mackay
     * Hoof finansiële bestuurder: Malcolm I. Wyman

[wysig] Notas

     * ^† Miljard = 1 000 000 000 (een duisend miljoen).

[wysig] Bron

   Vertaal van engelse wikpedia artikel

[wysig] Eksterne skakels

     * Amptelike webwerf
     * Yahoo! - SABMiller plc Maatskappy profiel

   Kategorie: Firmas

