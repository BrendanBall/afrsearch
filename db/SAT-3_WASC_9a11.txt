SAT-3/WASC


   Die SAT-3/WASC/SAFE-stelsel.
   Die SAT-3/WASC/SAFE-stelsel.

   SAT-3/WASC, kort vir South Atlantic 3/West Africa Submarine Cable is 'n
   ondersese kommunikasiekabel wat Portugal en Spanje aan Suid-Afrika
   verbind, asook verskeie ander Wes-Afrikalande wat aan die roete van die
   kabel geleë is. Die kabel vorm deel van die
   SAT-3/WASC/SAFE-kabelstelsel, waar die SAFE-kabel Suid-Afrika aan Asië
   verbind. Die SAT-3/WASC/SAFE-stelsel bied 'n alternatiewe roete tussen
   Asië en Europa vir telekommunikasieverkeer as die kabeltoetes wat deur
   die Midde-Ooste lê, soos die SEA-ME-WE 3 en die Fiber-Optic Link Around
   the Globe (FLAG). SAT-3/WASC bied die enigste optiese vesel-skakel
   tussen Wes-Afrika en die res van die wêreld.

   Inhoud

        * 1 Eienaarskap
        * 2 Bandwydtetariewe
        * 3 Vaste punte
        * 4 Tegnologie
        * 5 Geskiedenis

[wysig] Eienaarskap

   Die SAT-3/WASC-kabel aan die weskus van Afrika.
   Die SAT-3/WASC-kabel aan die weskus van Afrika.

   Die SAT-3-stelsel tesame met die SAFE-stelsel is deur 'n konsortium van
   operateurs geïnstalleer wat tans 'n totaal van 36 aandeelhouers het.
   Die grootste drie beleggers in SAT-3/WASC was, in volgorde, TCI, 'n
   subsidiêr van AT&T in die VSA, France Telecom in Frankryk, en VSNL in
   Indië en Singapoer. Die elf Afrika-aandeelhouers is, in alfabetiese
   volgorde, Angola Telecom, Camtel, Côte d'Ivoire Telecom, Ghana Telecom,
   Maroc Telecom, Nitel, OPT Benin, OPT Gabon, Sonatel, Telecom Namibia en
   Telkom Suid-Afrika.

[wysig] Bandwydtetariewe

   Die kostes van die bandwydte vir SAT-3 in die Afrika-lande waar dit 'n
   diens lewer is hoog, van USD$4 500 tot USD$12 000 per Mgps per maand,
   meer as vyftig keer duurder as bandwydtepryse in die VSA. Hierdie hoë
   pryse word grotendeels aan die monopolieë van die operateurs
   teogeskryf. Die laagste tariewe kom in Ghana voor, waar die Ghana
   Internet Service Providers Association (GISPA) 'n twee jaar-ooreenkoms
   met Ghana Telecom gsluit het. SAT-3 monopolieë verval in November 2007
   en onderhandelinge aangaande lisensie-ooreenkomste vind tans plaas.
   Vele organisasies, insluitende die Association of African Universities,
   het prysverlagings en vrye toegang aangevra.

[wysig] Vaste punte

   Die SAT-3 is aan die volgende punte in Europa gekoppel:
     * Sesimbra, Portugal.
     * Chipiona, Spanje (hierdie vaste punt word egter as deel van die
       Telefonica-netwerk beskou)
     * Altavista, Gran Canaria in Spanje.

   In Afrika is dit aan die volgende punte gekoppel:
     * Dakar, Senekal.
     * Abidjan, Ivoorkus.
     * Accra, Ghana.
     * Cotonou, Benin.
     * Lagos, Nigerië.
     * Douala, Kameroen.
     * Libreville, Gaboen.
     * Cacuaco, Angola.
     * Melkbosstrand, Suid-Afrika, waar dit ook met die SAFE-stelsel
       verbind.

   Alhoewel Telecom Namibia 'n aandeel in SAT-3/WASC besit, koppel die
   kabel nie aan Namibië nie. Namibiese internetgebruikers het gevolglik
   geen toegang tot die SAT-3/WASC-netwerk nie, omdat Telecom Namibia
   bandwydte by Telkom moet koop. Weens Telkom se hoë tariewe het Telecom
   Namibia tot sover geweier om toegang tot SAT-3/WASC te koop.

[wysig] Tegnologie

   Die kabel bestaan uit vier vesels wat van Erbiumgedoopte
   veselversterkerherhaalders en golflengtedivisie multipleksering gebruik
   maak.

[wysig] Geskiedenis

   SAT-3 het in 2001 met bedrywighede begin, waar dit vir die eerste keer
   Wes-Afrikaners en Suid-Afrikaners met Europa verbind het. Dit het die
   vorige SAT-2 verplaas wat nie meer die ewiggroeiende internetverkeer
   kon dra nie. SAT-2 is in die vroeë 1990`s in bedryf gebring as `n
   verplasing vir die oorpsronklike ondersese kabel SAT-1, wat weer in die
   1960`s geïnstalleer is.
   Kategorie: Telekommunikasie

