SECAM


   Die verspreiding van die SECAM-standaard: Lande met
   SECAM-kleurtelevisie word geel vertoon
   Die verspreiding van die SECAM-standaard: Lande met
   SECAM-kleurtelevisie word geel vertoon

   SECAM (Franse afkorting vir Séquentiel couleur à mémoire) is die Franse
   standaard vir kleurtelevisie wat as SECAM 3 in 1967 in Frankryk, die
   destydse Sowjetunie, en later ook in ander Oos-Europese lande ingevoer
   is. Dit is 'n verbeterde weergawe van die Amerikaanse NTSC-standaard,
   wat faseverskuiwings en die kleurvervalsings, wat daardeur ontstaan,
   verhinder.

   Televisietoestelle met die SECAM-standaard kan TV-programme, wat in PAL
   (die Duitse standaard wat in 1976 ook in Suid-Afrika ingevoer is) of
   NTSC uitgesaai word, slegs in swart-en-wit opvang. Europese
   TV-toestelle, wat teenswordig verkoop word, is meestal geskik vir al
   drie TV-standaarde, en vir DVD-spelers en skottelontvangs word SECAM na
   PAL omgesit indien nodig.

[wysig] MESECAM

   MESECAM ('n afkorting van Middle Eastern SECAM) is 'n metode om
   SECAM-programme met gemodifiseerde PAL-VHS-videomasjiene op te neem.
   MESECAM-masjiene is altyd ook geskik vir die Duitse PAL-standaard en
   word gewoonlik in Oos-Europese en oorsese lande vervaardig. Die
   MESECAM-tegnologie is nie geskik vir die weergawe van Franse
   SECAM-kleurprogramme nie.
   Kategorieë: Frankryk • Televisie

