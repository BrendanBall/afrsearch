SI-stelsel


   Die internasionale eenheidstelsel (genoem die SI-stelsel vanuit die
   Franse frase, Système International d'Unités) is die mees gebruikte
   stelsel van eenhede in die wêreld. Dit word in alledaagse handel
   gebruik in byna elke land buiten die Verenigde State, Liberië en
   Myanmar en word ook wêreldwyd gebruik vir wetenskaplike en
   ingenieurswerk. In 1960, is SI gekies as die beste sub-stel van die
   bestaande meter-kilogram-sekonde (MKS) stelsel van eenhede eerder as
   die ouer centimeter-gram-sekonde (CGS) eenheidstelsel. Verskeie nuwe
   eenhede is later bygevoeg. Daar word soms na die SI-stelsel verwys as
   die metrieke stelsel (veral in die Verenigde State, wat dit nog nie
   aangeneem het nie al het die gebruik daar begin toeneem). Die
   internasionale eenheidstelsel verwys na 'n spesifieke groep mates wat
   afgelei en uitgebrei is vanuit die metrieke stelsel; alle metrieke
   eenhede word egter nie as SI-eenhede aanvaar nie.

   Daar is sewe basiseenhede en verskeie afgeleide eenhede, saam met 'n
   stel voorvoegsels. Eenhede wat nie SI-eenhede is nie kan omgeskakel
   word na SI-eenhede (of omgekeerd) deur die omskakeling van eenhede.
   Byna alle sulke eenhede is al geherdefinieer in terme van die
   SI-eenhede.

   Inhoud

        * 1 Oorsprong
        * 2 Basis
        * 3 SI-skryfstyl
        * 4 Eenhede
             + 4.1 Basiseenhede
             + 4.2 Dimensielose afgeleide eenhede
             + 4.3 Afgeleide eenhede met spesiale name
             + 4.4 Nie SI-eenhede wat aanvaar is vir gebruik saam met SI
             + 4.5 SI-voorvoegsels
             + 4.6 Verouderde SI-voorvoegsels
        * 5 Sien ook
        * 6 Eksterne skakels
        * 7 Verdere leeswerk

[wysig] Oorsprong

   Daar word op die eenhede van die SI-stelsel deur 'n reeks
   internasionale konferensies besluit wat deur die standaarde-organisasie
   Bureau International des Poids et Mesures (Internasionale Buro van
   Gewigte en Mates) gereël word. Die SI het eers sy naam in 1960 gekry en
   die laaste byvoeging het in 1971 plaasgevind.

   Die ware oorsprong van die SI of metrieke stelsel dateer terug na
   ongeveer 1640. Dit is uitgevind deur Franse wetenskaplikes en het 'n
   groot hupstoot gekry tydens die Franse Rewolusie van 1789. In 1795 het
   die stelsel wettelik verpligtend geword, maar dit was onmoontlik om die
   navolging daarvan af te dwing en daar was baie teenstanders. In 1812
   het Napoleon die stelsel weer afgeskaf, maar die Verenigde Koninkryk
   van die Nederlande (Nederland + België) het dit in 1820 weer ingestel.
   Koning Willem I het sodoende gepoog om 'n bietjie eenheid in sy
   koninkryk te skep. Langsamerhand is dit wêreldwyd in gebruik geneem.
   Met ingang 2005 is dit nog net in die Verenigde State waar die stelsel
   nie wetlik afgedwing word nie.

   Die metrieke stelsel het gepoog om eenhede te kies wat nie arbitrêr
   vasgestel is nie, wat dog steeds prakties sou wees, en wat mooi
   ingeskakel het met die rewolusie se amptelike ideologie van suiwere
   rede; dit is voorgestel as 'n noemenswaardige verbetering oor die
   inkonsekwente eenhede wat voor dit in gebruik was en waarvan die waarde
   dikwels afgehang het van die streek.

   Die belangrikste eenheid is dié van lengte: een meter was bedoel om
   gelyk aan 1/10 000 000^de van die afstand van die pole tot by die
   ekwator langs die lengtelyn deur Parys af te wees. Die afstand is
   ongeveer 10% langer as 'n jaart. Later is 'n platinumstaaf met 'n
   onbuigsame deursnee in die vorm van 'n X vervaardig om as 'n maklik
   bruikbare standaard te gebruik om 'n meter se lengte te bevestig.
   Vanweë die feit dat dit moeilik was om die lengte van 'n
   meridiaankwadrant in die 18de eeu te meet, was die eerste platinum
   prototipe 0,2 millimeters te kort. Daar is toe later besluit om 'n
   veelvoud van 'n spesifieke straling se golflengte te gebruik om die
   (onveranderde) lengte op 'n abstrakte manier te definieer en
   uiteindelik is daar besluit om die meter te definieer as die afstand
   wat lig in 'n spesifieke typerk aflê in 'n vakuum.

   Die oorsprongklike basiseenheid van massa in die metrieke stelsel was
   die gram, maar dit is vinnig verander na kilogram, wat gedefinieer is
   as die massa van suiwer gedistilleerde water by sy hoogste digtheid
   (+3.98 grade Celsius) wat in 'n kubus waarvan die kante afmetings het
   van 1/10^de van 'n meter. Een kilogram is ongeveer 2.2 pond. Die
   kubiese ruimte is ook 'n liter genoem sodat die volumes van
   verskillende vloeistowwe maklik daarmee vergelyk kon word. Teen 1799 is
   'n platinumsilinder vervaardig om as die standaardgewig vir 'n kilogram
   te dien, dus het geen watergebaseerde standaard ooit gedien as die
   primêre standaard toe die metrieke stelsel elders in gebruik geneem is
   nie. In 1890 is die silinder met 'n ander vervang wat uit 90%
   platinum-, 10% iridiumlegering bestaan het en het sedertien as die
   standaard bly dien en word in 'n kluis iewers in Parys bewaar.

   Die kilogram is die enigste basiseenheid wat nie herdefinieer is in
   terme van 'n onveranderende natuurlike verskynsel nie. Wetenskaplikes
   het egter by die Royal Society in Londen 'n beroep gedoen dat die massa
   van die standaard kilogram in Parys vervang moet word as die amptelike
   definisie en dat dit vervang moet word deur 'n onveranderlike
   natuur-eienskap (eerder as deur 'n fisiese voorwerp waarvan die massa
   effens kan verander), maar 'n besluit oor die herdefiniëring kan eers
   in 2007 geneem word.

   Die eenheid van temperatuur het die centigraad of omgekeerde Celsius
   graad geword, wat beteken dat die kwikskaal opgedeel word in 100 gelyke
   dele tussen die temperatuur van 'n water-ys mengsel en die kookpunt van
   suiwer, gedistilleerde water (by seevlak). So word die temperatuur van
   kookwater dan 100 grade Celsius en die vriespunt van water, 0 grade
   Celsius. 'n Honderd jaar later het wetenskaplikes die bestaan van 'n
   absolute nul temperatuur vasgestel. Dit het toe die daarstel van 'n
   nuwe temperatuurskaal genoodsaak, wat die absolute skaal of kelvinskaal
   genoem word, wat die nulpunt verskuif maar nog steeds 'n 100 kelvin
   tussen die vriespunt en kookpunt van water beslaan.

   Die metrieke eenheid van tyd het die sekonde geword en is oorspronklik
   as 1/86 400^ste van 'n gemiddelde Sondag gedefinieer. Die formele
   definisie van die sekonde is verskeie kere verander vanweë gevorderde
   wetenskaplike vereistes (sterrekundige waarnemings, stemvurkhorlosie,
   kwartshorlosie en toe die sesium-atoomhorlosie) maar die gebruikers van
   polshorlosies sou nie die verskil agterkom nie.

   Die vinnige wêreldwye ingebruikneming van die metrieke stelsel vir
   ekonomiese en alledaagse gebruik het plaasgevind hoofsaaklik omdat baie
   lande nie hul eie gebruiklike stelsels gehad het om baie begrippe te
   beskryf nie, of in ander lande om vinnige standardisasie teweeg te
   bring tussen die verskeie streke se stelsels. Internasionale faktore
   het ook die ingebruikneming van die metrieke stelsel beïnvloed, omdat
   baie lande hulle handel sodoende kon verhoog. Wetenskaplike werk met
   klein en groot hoeveelhede word ook makliker gemaak omdat dit so goed
   inval by die desimale syferstelsel.

[wysig] Basis

   Die SI-stelsel is op sewe basiseenhede gebou, die kilogram, meter,
   sekonde, ampère, kelvin, mol en kandela. Hierdie eenhede word gebruik
   om die verskeie afgeleide eenhede te definieer.

   Die SI-stelsel definieer ook 'n aantal SI-voorvoegsels om saam met die
   eenhede te gebruik: wanneer enige van hierdie met 'n eenheidnaam
   gebruik word, definieer dit die aantal onderverdelings of veelvoude van
   die eenheid. Die voorvoegsel kilo stel veelvoude van 'n duisend voor,
   dus is die kilometer 'n 1 000 meter, die kilogram 'n 1 000 gram
   ensovoorts. Neem kennis dat 'n miljoenste van 'n kilogram 'n milligram
   is en nie 'n mikrokilogram nie.

[wysig] SI-skryfstyl

     * Simbole word in kleinletters geskryf, behalwe vir die simbole wat
       afgelei word van die naam van 'n persoon. Dit beteken dat die
       simbool van die SI-eenheid vir druk, wat na Blaise Pascal vernoem
       is, Pa is. Die amptelike SI-brosjure lys die simbool vir die liter
       as 'n toegelate uitsondering op die hoofletter reël en kan dit met
       of 'n hoof- of kleinletter geskryf word.
     * Simbole word in enkelvoud geskryf, bv 25 kg (en nie "25 kge" nie).
     * Simbole, anders as afkortings, het nie 'n punt (.) aan die einde
       nie.
     * Dit word verkies dat die simbool in 'n regop Romeinse letters
       geskryf word (byvoorbeeld, m vir meter en K vir kelvin) om dit van
       wiskundige en fisiese veranderlikes te onderskei. Liter word egter
       met l (skuinsgedrukte kleinletter-l) aangedui om verwarring met die
       syfer 1 te voorkom. (2002-AWS)
     * 'n Spasie moet tussen die getalle en die simbole gelaat word:
       2.21 kg, 7.3·10^2m^2. Daar is 'n uitsondering op hierdie reël. Die
       simbole vir vlakke se hoeke in grade, minute en sekondes ( °, ′ en
       ″) word direk na die getal geplaas met geen spasie tussenin nie.
     * SI gebruik spasies om desimale syfers in stelle van drie te skei.
       Bv. 1 000 000 of 342 142 (in teenstelling met die kommas en punte
       van ander stelsels, bv. 1,000,000 of 1.000.000).
     * SI het tot 1997 slegs die komma as skeiding vir desimale breuke
       gebruik. Die getal vier en twintig en een en vyftig honderdes sou
       toe nog as "24,51 geskryf gewees het. In 1997 het die CIPM besluit
       dat die Britse punt as die desimale skeiding gebruik sou word in
       teks waarvan die taal oorwegend Engels is ("24.51"); en sou die
       komma die desimale skeiding vir al die ander tale bly. (In
       Afrikaans word die desimale komma gebruik.)
     * Simbole vir afgeleide eenhede wat gevorm word deur veelvoulde van
       ander eenhede, word gelas deur 'n spasie of 'n punt op die middel
       van die lyn (·), bv. N m of N·m.
     * Simbole wat gevorm word deur die kwosiënt van twee eenhede word met
       'n vorentoe skuinsstreep (/) geskei of as 'n negatiewe eksponent
       aangetoon, bv. m/s, m s^-1, m·s^-1 of \frac{\mbox{m}}{\mbox{s}} .
       'n Solidus (skuinsstreep) moet nie gebruik word as die resultaat
       daarvan dubbelsinnig is nie bv. gebruik kg·m^-1·s^-2, en nie
       "kg/m/s^2" nie.

   Op 'n paar uitsonderings na (soos bierverkope in die Verenigde
   Koninkryk) kan die stelsel wettig gebruik word in alle lande in die
   wêreld en onderhou baie lande nie meer definies van ander eenhede nie.
   Die lande wat nog steeds amptelike erkenning aan nie SI-eenhede verleen
   (bv. Die V.S.A. en die VK) het moderne omskakelingsfaktore daarvoor
   gedefinieer. Landmetingsafstande is egter nie in die V.S.A.
   geherdefinieer nie vanweë die opgehoopte fout wat dit teweeg sou bring
   en daarom bly die landmetervoet en landmeterduim daar aparte eenhede.
   (In die Verenigde Koninkryk was dit nie 'n probleem nie want die
   landmetingsopnames was reeds in metrieke eenhede voor die Tweede
   Wêreldoorlog.

[wysig] Eenhede

[wysig] Basiseenhede

   Die volgende eenhede is die fundamentele eenhede waaruit al die ander
   afgelei is, hulle is dimensioneel onafhanklik. Die definisies hieronder
   word algemeen aanvaar.
   SI-Basiseenhede
   Naam Simbool Grootheid Definisie
   meter m Lengte Die eenheid van lengte is gelyk aan die afstand wat lig
   aflê in 'n vakuum gedurende 'n tydsinterval wat gelykstaande is aan
   1/299 792 459 van 'n sekonde (17de CGPM (1983) Resolusie 1, CR 97). Die
   getal is eksak; die meter word gedefinieer op hierdie manier.
   kilogram kg Massa Die eenheid van massa is gelyk aan die massa van die
   internasionale prototipe kilogram ('n platinum-iridium silinder) wat
   bewaar word by die Bureau International des Poids et Mesures (BIPM),
   Sèvres, Parys (1ste CGPM (1889), CR 34-38). Neem kennis dat die
   kilogram die enigste basis eenheid met 'n voorvoegsel is; die gram word
   gedefinieer as 'n afgeleide eenheid, gelyk aan 1/1000 van 'n kilogram;
   voorvoegsels soos mega- word toegepas op die gram en nie die kg nie;
   bv. Gg, nie Mkg nie. Dit is ook die enigste eenheid wat steeds deur 'n
   fisiese prototipe gedefinieer word eerder as 'n meetbare fisiese
   verskynsel (sien die kilogram artikel vir moontlike alternatiewe
   definisies).
   sekonde s Tyd Die eenheid van tyd is die tydsverloop van presies
   192 631 770 periodes van die straling wat ooreenstem met die oorgang
   van twee hiperfyn vlakke van die grondtoestand van die sesium-133 atoom
   teen 'n temperatuur van 0 K (13de CGPM (1967-1968) Resolusie 1, CR
   103).
   ampere A Elektriese stroom Die eenheid van elektriese stroom is die
   konstante stroom wat, indien dit onderhou word in twee paralelle
   geleiers, van oneindige lengte en nalaatbare deursnit, wat 1 meter van
   mekaar af in 'n vakuum geplaas word, 'n krag tussen die twee geleiers
   gelyk aan 2×10^−7 newton vir elke meter van lengte sou veroorsaak (9de
   CGPM (1948) Resolusie 7, CR 70).
   kelvin K Termodinamiese Temperatuur Die eenheid van termodinamiese
   temperatuur (of absolute temperatuur) is die fraksie 1/273.16 (eksak)
   van die termodinamiese temperatuur by die kritiese punt van water (13de
   CGPM (1967) Resolusie 4, CR 104).
   mol mol Hoeveelheid van 'n stof Die eenheid van hoeveelheid van 'n stof
   is die hoeveelheid van 'n stof wat soveel elementêre deeltjies bevat as
   wat daar atome in 0.012 kilogram van suiwer koolstof-12 is (14de CGPM
   (1971) Resolusie 3, CR 78). (Elementêre deeltjies mag atome, molekules,
   ione, elektrone of partikels wees) Dit is ongeveer gelyk aan
   6.02214199×10^23 eenhede.
   kandela cd Ligsterkte Die eenheid van ligsterkte is die ligsterkte, in
   'n gegewe rigting, van 'n bron wat monochromatiese straling van 'n
   frekwensie 540×10^12 hertz en wat 'n stralingsintensiteit in daardie
   rigting van 1/683 watt per steradiaan het. (16de CGPM (1979) Resolusie
   3, CR 100).

[wysig] Dimensielose afgeleide eenhede

   Die volgende SI eenhede word afgelei vanuit die basiseenhede en is
   dimensieloos.
   SI Dimensielose afgeleide eenhede
   Naam Simbool Grootheid Definisie
   radiaal rad straalhoek/straalboog Die eenheid van hoek is die hoek in
   die middel van 'n sirkel wat deur 'n boog onderspan word met 'n omtrek
   wat gelyk is aan die lengte van die radius van die sirkel. Daar is 2π
   radiale in 'n sirkel.
   sterradiaal sr Soliede hoek Die eenheid van soliede hoek is die soliede
   hoek in die middel van 'n sfeer wat onderspan word deur 'n gedeelte van
   die sfeer met 'n oppervlak gelyk aan r^2. Daar is 4π sterradiale in 'n
   sfeer.

[wysig] Afgeleide eenhede met spesiale name

   Basiseenhede kan saamgevoeg word om eenhede af te lei vir die meet van
   ander hoeveelhede. Sommiges het spesiale name gekry.
   SI afgeleide eenhede met spesiale name
   Naam Simbool Grootheid Uitgedruk in basiseenhede
   hertz Hz Frekwensie s^-1
   newton N Krag kg m s ^-2
   joule J Energie N m = kg m^2 s^-2
   watt W Krag J/s = kg m^2 s^-3
   pascal Pa Druk N/m^2 = kg m ^-1 s^-2
   lumen lm Stralingsvloedsterkte cd
   lux lx Verligting cd m^-2
   coulomb C Elektriese lading A s
   volt V Elektriese potensiaalverskil J/C = kg m^2 A^-1 s^-3
   ohm Ω Elektriese weerstand V/A = kg m^2 A^-2 s^-3
   farad F Elektriese kapasitansie Ω^-1 s = A^2 s^4 kg^-1 m^-2
   weber Wb Magnetiese vloedsterkte kg m^2 s^-2 A^-1
   tesla T Magnetiese vloeddigtheid Wb/m^2 = kg s^-2 A^-1
   henry H Induktansie Ω s = kg m^2 A^-2 s^-2
   siemens S Elektriese geleidingsvermoë Ω^-1 = kg^-1 m^-2 A^2 s^3
   becquerel Bq Radio-aktiwiteit (verval per tydeenheid) s^-1
   gray Gy Geabsorbeerde dosis (van ioniserende straling) J/kg = m^2 s^-2
   sievert Sv Ekwivalente dosis (van ioniserende straling) J/kg = m^2 s^-2
   katal kat Katalitiese aktiwiteit mol/s = mol s^-1
   grade Celsius °C termodinamiese temperatuur K - 273.15

[wysig] Nie SI-eenhede wat aanvaar is vir gebruik saam met SI

   Die volgende eenhede is nie SI-eenhede nie maar word aanvaar vir
   gebruik saam met die SI stelsel.
   Nie SI-eenhede wat aanvaar word vir gebruik saam met SI
   Naam Simbool Grootheid Ekwivalente SI-eenheid
   minuut min tyd 1 min = 60 s
   uur h tyd 1 h = 60 min = 3600 s
   dag d tyd 1 d = 24 h = 1440 min = 86400 s
   graad van 'n hoek ° hoek 1° = (π/180) rad
   minuut van 'n hoek ′ hoek 1′ = (1/60)° = (π/10800) rad
   sekonde van 'n hoek ″ hoek 1″ = (1/60)′ = (1/3600)° = (π/648000) rad
   liter l of L volume 0.001 m^3
   ton t massa 1 t = 10^3 kg

         Nie SI-eenhede wat nie formeel deur die CPGM aanvaar is nie
   neper, veldhoeveelheid Np verhouding (dimensieloos) L[F] = ln(F/F[0])
   Np
   neper, kraghoeveelheid Np verhouding (dimensieloos) L[P] = ½ ln(P/P[0])
   Np
   bel, Veldhoeveelheid B verhouding (dimensieloos) L[F] = 2
   log[10](F/F[0]) B
   bel, kraghoeveelheid B verhouding(dimensieloos) L[P] = log[10](P/P[0])
   B

         Empiriese nie SI-eenhede wat aanvaar is vir gebruik met SI
   elektronvolt eV energie 1eV = 1.60217733 (49) × 10^-19 J
   atoom massa eenhede u massa 1u = 1.6605402 (10) × 10^-27 kg
   astronomiese eenheid au lengte 1au = 1.49597870691 (30) × 10^11 m

        Ander nie SI-eenhede wat tans aanvaar word vir gebruik met SI
   seemyl seemyl lengte 1 seemyl = 1852 m
   knope knoop spoed 1 knoop = 1 seemyl per uur = (1852/3600) m/s
   aar a oppervlakte 1a = 1dam^2 = 100 m^2
   hektaar ha oppervlakte 1ha = 100a = 10000 m^2
   bar bar druk 1 bar = 10^5Pa
   ångström, angstrom Å lengte 1 Å = 0.1 nm = 10^-10 m
   barn b oppervlakte 1b = 10^-28 m^2

[wysig] SI-voorvoegsels

   Die volgene SI-voorvoegsels kan gebruik word by enige van bostaande
   eenhede om 'n veelvoud of verdeling van die oorspronklike eenheid aan
   te dui.

                          CAPTION: SI-voorvoegsels

    10^n Voorvoegsel Simbool Kortskaal Langskaal Naam Desimale Ekwivalent
   10^24 yotta Y Septiljoen Kwadriljoen 1 000 000 000 000 000 000 000 000
   10^21 zetta Z Sekstiljoen Triljard (duisend triljoen) 1 000 000 000 000
                                 000 000 000
         10^18 exa E Kwintiljoen Triljoen 1 000 000 000 000 000 000
    10^15 peta P Kwadriljoen Biljard (duisend biljoen) 1 000 000 000 000
                                     000
               10^12 tera T Triljoen Biljoen 1 000 000 000 000
         10^9 giga G Biljoen Miljard (duisend miljoen) 1 000 000 000
                        10^6 mega M Miljoen 1 000 000
                          10^3 kilo k Duisend 1 000
                          10^2 hekto h Honderd 100
                             10^1 deka D Tien 10
                           10^0    (eenheid) Een 1
                          10^−1 desi d Tiende 0.1
                       10^−2 senti c Honderdste 0.01
                      10^−3 milli m Duisendste 0.001
                    10^−6 mikro µ Miljoenste 0.000 001
             10^−9 nano n Biljoenste Miljardste 0.000 000 001
          10^−12 piko p Triljoenste Biljoenste 0.000 000 000 001
      10^−15 femto f Kwadriljoenste Biljardste 0.000 000 000 000 001
    10^−18 atto a Kwintiljoenste Triljoenste 0.000 000 000 000 000 001
  10^−21 zepto z Sekstiljoenste Triljardste 0.000 000 000 000 000 000 001
   10^−24 yokto y Septiljoenste Kwadriljoenste 0.000 000 000 000 000 000
                                   000 001

[wysig] Verouderde SI-voorvoegsels

   Die volgende SI-voorvoegsels word nie meer gebruik nie.

                     CAPTION: Verouderde SI-voorvoegsels

   10^n  Voorvoegsel Simbool          Getalnaam           Desimale ekwivalent
   10^4     miria      ma       Miriade (tien duisend)          10 000
   10^−4    mirio      mo    Mirioodste (tien duisendste)       0.000 1
      Ook in onbruik is die dubelle voorvoegsels, soos dié wat voorheen
    gebruik is in mikromikrofarad, hektokilometers, mikromillimeters, ens.

[wysig] Sien ook

     * Mates en gewigte
     * CODATA
     * Metrologie
     * UTC (Coordinated Universal Time)
     * Binêre voorvoegsels – om groot hoeveelhede rekenaardata te
       kwantifiseer.
     * Ordegrootte
     * ISO 31

[wysig] Eksterne skakels

   Amptelik
     * BIPM (SI-agentskap vir stelselonderhoud) (tuisblad)
     * BIPM reference (SI-verwysings)
     * ISO 1000:1992 SI-eenhede en aanbevelings vir die gebruik van hulle
       veelvoude

   Inligting
     * US NIST reference on SI
          + chart
     * SI – Die geskiedenis en gebruik daarvan in wetenskap en die
       nywerheid
     * 'n Woordeboek vir eenhede van mates
     * Cyrillic transcription of SI symbols
     * Judson, Lewis B., Weights and Measures Standards of the United
       States: A brief history, NBS Special Publication 447, orig. iss.
       October 1963, updated March 1976 (46 page PDF file)

   Pro-metrieke-stelsel drukgroepe
     * Die Canadian Metric Association
     * Die UK Metric Association
     * Die U.S. Metric Association (USMA)

[wysig] Verdere leeswerk

     * I. Mills, Tomislav Cvitas, Klaus Homann, Nikola Kallay, IUPAC:
       Quantities, Units and Symbols in Physical Chemistry, 2de uitgawe,
       Blackwell Science Inc 1993, ISBN 0632035838.

   Kategorieë: Eenhede • Internasionale standaarde

