SNCF


   Die hoofkwartier van die SNCF in Parys
   Die hoofkwartier van die SNCF in Parys

   Die afkorting SNCF verwys na Frankryk se nasionale spoorwegmaatskappy
   (Société Nationale des Chemins de fer français), wat die grootste deel
   van die Franse spoorwegnet en onder meer ook die sneltrein TGV, wat in
   1981 ingevoer is, beheer. 'n Dogtermaatskappy van SNCF, CFC, beheer die
   spoorwegnet van die eiland Korsika.
   'n TGV-hoësnelheidstrein van die Franse Spoorweë in die stasie
   Marseille-Saint-Charles
   'n TGV-hoësnelheidstrein van die Franse Spoorweë in die stasie
   Marseille-Saint-Charles

   Die Franse spoorwegnet het tans 'n lengte van 32 000 kilometer, waarvan
   14 500 kilometer geëlektrifiseer en 1 500 kilometer geskik is vir
   hoësnelheidstreine. Die SNCF het 180 000 werknemers in diens wat
   daagliks sowat 14 000 treine hanteer.

   Die maatskappy SNCF is op 1 September 1937 gestig, en vanaf 1 Januarie
   1938 vorm die voormalige ses spoorwegmaatskappye nog slegs die régions
   (spoorlynstreke) Nord, Est, Sud-Est, Sud-Ouest, Ouest en Mediterranée.
   Met die uitsondering van die laasgenoemde het alle spoorlyne Parys as
   hulle vertrekpunt.

   Op 1 Januarie 1983 verval die ou ooreenkomste van die jaar 1937, en
   SNCF word vir goed die nasionale spoorwegmaatskappy van Frankryk. Die
   spoorlyngeriewe word sedert 1997 deur 'n aparte maatskappy, die Réseau
   Ferré de France (RFF), beheer. Toekomstig sal die spoorwegnet ook deur
   ander maatskappye benut kan word.
          Ekonomie van Frankryk


   Air France
     CAC 40
      Euro
     Landbou
      SNCF

   Kategorie: Frankryk

