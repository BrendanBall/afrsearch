S/2007 S 4


   S/2007 S4 kan hier gesien word naby die mane, Mimas en Pallene. Die
   sigbare ring aan die linkerkant is die G-ring.
   S/2007 S4 kan hier gesien word naby die mane, Mimas en Pallene. Die
   sigbare ring aan die linkerkant is die G-ring.

   S/2007 S4 is die voorlopige benaming vir die 60ste natuurlike satelliet
   van Saturnus. Die maan se ontdekking is op 19 Julie 2007 bekend gemaak,
   nadat die Cassini-Huygens-tuig op 30 Mei 2007 'n reeks beelde daarvan
   geneem het.

   Die maan het 'n berekende wydte van ongeveer 2km en 'n wentelbaan wat
   lê tussen dié van die mane Methone en Pallene. Die nabyheid van hierdie
   maan aan Methone en Pallene kan beteken dat dié mane deel van 'n
   familie van mane vorm. Die nuwe maan se wentelbaan resoneer met die
   wentelbaan van Mimas, een van Saturnus se ander mane.

   Soos baie van Saturnus se ander mane, word daar gespekuleer dat hierdie
   maan ook uit rots en ys bestaan.

   Die wetenskaplikes wat die maan ontdek het, verwys tans daarna as
   "Frank", alhoewel die onus op die International Astronomical Union
   ("Internasionale Sterrekundige Unie") berus om 'n amptelike naam te
   kies.

[wysig] Bronnelys

     * Saturn turns 60. by die Cassini-Huygens webwerf van NASA. Laaste
       besoek op 20 Julie 2007.
     * Saturn's sixtieth moon discovered. by die BBC se nuuswerf. Laaste
       besoek op 20 Julie 2007.

   Kategorie: Natuurlike satelliete

