Saaltennis


   Falkland Paleis jeu quarré court
   Falkland Paleis jeu quarré court

   Saaltennis (Engels: Real tennis, Frans: Courte-Paume of Jeu de paume)
   is die oorspronklike weergawe van tennis wat uit die middeleeuse Franse
   sport jeu de paume ontwikkel het. Dit word in Frankryk soms steeds jeu
   de paume genoem en staan in sommige dele van die Verenigde State as
   court tennis bekend.

   Die Engelse term "real tennis" is vir die eerste keer aan die einde van
   die 19de eeu gebruik as 'n retroniem om dit te onderskei van die toe
   onlangs uitgevinde lawn tennis. In Engeland noem saaltennisspelers die
   spel baiekeer "tennis" en noem hulle die moderne spel "lawn tennis".

   Saaltennis word steeds op 'n klein aantal bane in die Verenigde
   Koninkryk^[1] Australië^[2], die VSA^[3], Ierland^[4], Nederland ^[5]
   en Frankryk^[6] gespeel. Die sport word ondersteun en bestuur deur 'n
   aantal saaltennisorganisasies in die lande.

   Inhoud

        * 1 Geskeidenis
        * 2 Saaltennis Vandag
        * 3 Speelwyse
        * 4 Saaltennis in die letterkunde
        * 5 Saaltennis in film
        * 6 Verwysings

[wysig] Geskeidenis

   Jeu de paume in die 17de eeu.
   Jeu de paume in die 17de eeu.
   Rakette and balle.
   Rakette and balle.

   Die term "tennis" is waarskynlik afkomstig van die Franse woord tenez,
   wat beteken "neem dit" — 'n waarskuwing wat die diener aan die
   ontvanger gegee het voor hy afgeslaan het.^[7] Tennis het oor die eeue
   ontwikkel uit balspele wat in ongeveer die 12de eeu in Frankryk gespeel
   is. Die spel het ooreenkomste vertoon met palla, fives, pelota, of
   handbal, en die slaan van 'n bal met die blote hans en later met 'n
   handskoen behels. Een teorie wil dit hê dat die spel deur monnike in in
   klooster cloisters gespeel is wat aanleiding gegee het tot die vorm van
   die baan wat rofweg ooreenkom met die grootte van 'n binnehof. Volgens
   'n ander teorie is die vorm van die baan bepaal deur die grootte van
   middeleeuse strate en pleine.^[verwysing benodig]

   Die spel het oor Europa versprei en al hoe gewilder geword. Die
   Venesiese Ambassadeur het in 1600 verslag gedoen dat daar 1 800 bane
   net in Parys was.^[8] teen die 16de eeu is die handskoen deur 'n raket
   vervang en het die spel gekuif na 'n ingeslote speelarea en het die
   reëls gestabiliseer. Bane is in naby baie Europese paleise gebou
   insluitend 'n baan by die Louvre in Parys wat in 1368 deur Charles
   V^[8] gebou is en Hampton Court in Engeland.

   Hendrik VIII se voorliefde vir die spel in tyd is welbekend. Hy het die
   spel by Hampton Court gespeel, en sy tweede vrou Anne Boleyn was
   inderdaad besig om 'n spel by Hampton Court te aanskou toe sy
   gearresteer terwyl daar beweer word dat Hendrik besig was om tennis te
   speel toe nuus hy die nuus ontvang het dat sy tereggestel is.^[8]

   Die spel het in die 17de en 18de eeu baie gewild geword onder die
   adellikes in Engeland en Frankryk, maar die gewildheid daarvan het
   uiteindelik getaan. Dit was tot 'n groot mate te wyte aan die impak wat
   politieke en maatskaplike veranderinge van daardie era —die Engelse
   Burgeroorlog en Puriteinisme, en die Franse Rewolusie— op die
   aristokrasie en hulle tydverdrywe gehad het.^[8] Saaltennis het 'n
   beduidende rol gespeel in die Franse Rewolusie met die Eed op die
   Kaatsbaan, 'n plegtige eed wat deur Franse afgevaardigdes in die Salle
   du Jeu de paume onderteken is.^[8]

   Die spel se gewildheid het in die 19de eeu onder Koningin Victoria,
   waar alles middeleeus hoog aangeskryf is, herleef,^[8] maar breë
   publieke belangstelling het teen hierdie tyd egter oorgegaan na die
   buitemuurse lawn tennis wat gou die gewildste vorm van die sport geword
   het. Saaltennis het ook die spel stické wat ook in die 19de eeu
   uitgevind het en aspekte van saaltennis, tennis, en raquets ingesluit
   het, beïnvloed.

[wysig] Saaltennis Vandag

   Teen 2006 was daar 42 oorblywende saaltennisbane in die wêreld:^[9]
     * drie bane in Frankryk, geleë in Bordeaux, Fontainebleau, en Parys;
     * vyf bane in Australië, geleë in Ballarat, Victoria, Hobart,
       Tasmania, Romsey, Victoria, en by die Royal Melbourne Tennis Club
       in Melbourne;
     * elf bane in die VSA, geleë in Washington, D.C., Boston, Lakewood,
       New Jersey (by Georgian Court Universiteit), Manhasset, New York
       (by die Greentreelandgoed), New York Stad (twee bane), Tuxedo Park,
       New York, Philadelphia, Newport, Rhode Island, en Aiken,
       Suid-Carolina.
     * vyf-en-twintig bane in die Vereniogde Koninkryk.

   Teen die einde van die 20ste eeu het daar 'n mate van herlewing in die
   spel plaasgevind. Verskeie nuwe bane is gebou soos byvoorbeeld in die
   VK by Clifton College en die Millennium Tennisbaan by Middlesex
   Universiteit en in Australië in Sydney, Ballarat en Romsey. In 1999 het
   Mike Carter waarskynlik die eerste private individu geword om 'n paar
   Saaltennisbane by Prested Hall naby Colchester, Engeland, te bou; een
   met 'n uieke glas muur vir toeskouers.

   In die VSA is die baan by die Newport Casino, nou die International
   Tennis Hall of Fame in Newport, Rhode Island gerestoureer en in 1980
   weer ingebruik geneem na meer as 50 jaar van onaktiwiteit. In 1997 is
   die eerste nuwe baan in die VSA sedert die Tweede Wêreldoorlog in
   McLean, Virginia naby Washington, DC voltooi. Die baan wat as Prince's
   Court bekend staan is die eerste wat 'n muur wat geheel en al uitglas
   bestaan gehad het. Beide die bane is oop vir die publiek.

   In Nederland en Ierland is daar saaltenniesbelangstellingsgroepe. Die
   Ierse Saaltenniesassosiasie is vir die afgelope aantal jare in 'n
   regsgeding gewikkel met die University College Dublin om die twee
   oorblywende saaltennisbane in die Republiek van Ierland, wat sedert
   1939 deur die kollege as 'n gimnasium en meer onlangs as 'n
   laboratorium gebruik is te herstel.^[10] Die baan is in 1885 deur Sir
   Edward Guinness laat bou en in 1939 deur sy kleinseun Rupert tesame met
   Iveaghhuis en tuine aan die Ierse staat nagelaat.^[11]

   Die saaltennisbaan by Hampton Court Paleis is die oudste ter wêreld wat
   steeds in gebruik is. Dit is een van verskeie bane in Engeland waar
   lede van die publiek die wedstryde wat gespeel word kan besigtig.

[wysig] Speelwyse

   Die reëls vir tellinghou is baie soortgelyk aan dié van tennis, wat van
   saaltennis afgelei is. Alhoewel beide sportsoorte se telling binne 'n
   pot in vyftiens getel word, wen die speler wat eerste ses potte wen al
   het die oponent vyf potte, anders as in tennis waar die stel met twee
   potte gewen moet word. 'n Wedstryd word gewoonlik oor vyf stelle
   beslis.

   Die spel word met 2½ dium (64 mm) diameter handgemaakte balle gespeel
   wat bestaan uit 'n kurkkern met materiaalband wat styf daarom gedraar
   is en bedek is met 'n handgenaaide laag geweefde, gewoonlik wol,
   tradisioneel "Melton" materiaal, bekleedsel. Tot onlangs was balle
   altyd wit, maar "optiese geel" is ingevoer om sigbaarheid te verbeter,
   soos wat te vore in tennis gebeur het. Dié balle bons baie minder as
   tennisballe en weeg omtrent 2½ onse (71 gram) (tennisballe weeg
   gewoonlik 2 onse). Die 27 duim (686 mm) lang rakette is van hout
   gemaaken gebruik baie styf gespande snare om die swaar bal te kan
   hanteer. Die raket is effens geboë om dit makliker te maak om balle
   naby die vleor of in hoeke te slaan.
   Jesmond Dene jeu à dedans baan
   Jesmond Dene jeu à dedans baan

   'n Saaltennisbaan (jeu à dedans) is 'n groot gebou, groter as 'n
   tennisbaan met mure en 'n plafon waar in meest houe behalwe baie hoë
   lob shots gespeel kan word. Dit word aan alle kante deur mure
   ingesluit, drie waarvan skuins dakke het wat as "penthouses" belkend
   staan, met verskeie openinge en 'n buttress (tamboer) waarteen hou
   gespeel kan word. Die bane (behalwe by Falkland Paleis, 'n jeu quarré
   ontwerp) deel dieselfde basiese uitleg maar met effens verskillende
   dimensies. Die bane is ongeveer 110 by 39 voet (33,5 × 11,9 m)
   insluitend die penthouses, of omtrent 96 by 32 voet (29,3 × 9,8 m) op
   die speel area, met wisseling van 'n voet of twee tussen verskillende
   bane. Die bane is dubbel-asimmetries —nie alleen is die een punt
   verskillend van die ander nie, die linker en regterkant verskil ook van
   mekaar.

   Daar word slegs van een kant van die baan af afgeslaan (die "diens-" of
   "afslaankant") en die balk moet die penthouse bo en links van die
   afslaner een keer raak voor dit die vloer raak in die "hazard"-kant
   (ontvangskant) van die baan. Daar is 'n wye verskeidenheid van
   verskillende afslaanstyle waarvan baie eksotiese name het wat hulle van
   mekaar onderskei soos "railroad", "bobble", "poop", "pique",
   "boomerang", en "giraffe".

   Die spel het ander kompleksiteite insluitend dat as die bal twee keer
   aan die afslaankant bons verloor die afslaner nie in die algemeen
   regstreeks die punt nie. Inplaas daarvan word 'n "chase" geroep en die
   afslaner kry die kans later in die pot wat gespeel om die punt oor te
   speel van die ander kant af, maar onder die verpligting om te verseker
   dat elke jou wat hy speel 'n tweede bons verder weg van die net het as
   die skoot wat hy nie kon bereik nie. 'n Chase kan ook geroep word by
   die ontvangskant ("hazard"-kant), maar slegs op die helfte naaste aan
   die net; dit word 'n "hazard" chase genoem. hierdie areas van die baan
   waarin chase's geroep kan word, word met lyne wat oor die vleor loop
   gemerk, van links na regs, gewoonlik ongeveer omtrent 1 jaart van
   mekaar - dit is teen hierdie lyne wat chase's gemeet word. Een gevolg
   van die eienskap is dat 'n speler slegs voordeel kan trek uit afslaan
   deur vaardige spel om 'n "chase" te lê wat 'n verandering in kant te
   weeg bring. Dit is skerp kontras met tennis waar spelers
   alternatiewelik dien en ontvang en hele potte ontvang. Dit is dus nie
   ongewoon in saaltennis dat een speler vir verskeie opeenvolgende potte
   afslaan, totdat 'n cahse gemaak word, nie. 'n Hele wedstryd kan
   inderdaad in teorie gespeel word sonder dat afslaner verander word nie.

   Die swaar nie-bonserige balle kan baie draai hanteer wat veroorsaak dat
   hulle swenk swaai as hulle van mure afbons. 'n Snyhou word baie keer
   gebruik om te veroorsaak dat die bal skerp van die agterste muur af val
   om 'n goeie chase op te stel.

   Nog 'n kinkel in die spel is die verskeie vensters onder die
   penthousedak wat, in sommige gevalle, die speler 'n kans bied om die
   punt oombliklik te wen deur die bal in die opening in te slaan. Die
   grootste venster, geleë agter die afslaner, word die "Dedans" genoem en
   moet baie keer van harde houe verdedig word (wat "forces" genoem word)
   wat van die ontvanger se kant kom. Die gevolglike startregie van lang
   vlughoue en houe van die kantmure en penthousedak lei tot menige
   interessante skote wat nie gewoonlik in tennis gesien word nie. As
   gevolg van die gewig van die balle, die klein rakette, en die
   noodsaaklikeheid om die agterkant van die baan te verdedig, word tennis
   strategieë soos afslaan-en-vlughou selde gebruik.

[wysig] Saaltennis in die letterkunde

   William Shakespeare noem die speel in Bedryf I - Toneel II van Henry V;
   die Dauphin, 'n Franse Prins, stuur tennisballe as 'n geskenk aan
   Henry, out of jest, in reaksie op Henry se aanspraak op die Franse
   troon. Koning Henry antwoord aan die Franse Ambassadeurs: "His present
   and your pains we thank you for: When we have matched our rackets to
   these balls, we will, in France, by God's grace, play a set [that]
   shall strike his father's crown into the hazard ... And tell the
   pleasant Prince this mock of his hath turn'd his balls to gun stones".

   Die Penguin book of Sick Verse sluit 'n gedig deur William Lathum in
   wat die lewe met 'n tennisbaan vergelyk:

          If in my weak conceit, (for selfe disport),
          The world I sample to a Tennis-court,
          Where fate and fortune daily meet to play,
          I doe conceive, I doe not much misse-say.
          All manner chance are Rackets, wherewithall
          They bandie men, from wall to wall;
          Some over Lyne, to honour and great place,
          Some under Lyne, to infame and disgrace;
          Some with a cutting stroke they nimbly sent
          Into the hazard placed at the end; ...

   Die Skotse gotiese roman The Private Memoirs and Confessions of a
   Justified Sinner deur James Hogg (1824) beskryf 'n tenniswedstryd wat
   tot geweld degenereer.

   Die speurverhaal Dead Nick speel in 'n tennismilieu af en die titel
   verwys na 'n hou wat in die in hoek (nick) tussen die agterste muur en
   die vloer val.

   Hazard Chase (1964) deur Jeremy Potter is 'n riller-speurverhaal wat
   saaltennis vertoon op by die Hampton Court Palace. In die storie word
   die spel verduidelik en die boek sluit 'n diagram van 'n saaltennisbaan
   in. Jeremy Potter het geskiedkundige werke (insluitend Tennis and
   Oxford (1994)) geskryf, en was self 'n bekwame speler van die spel wat
   die Wêreldamateur Oor-60s Kampioenskap in 1986 gewen het.

   The First Beautiful Game: Stories of Obsession in Real Tennis (2006)
   deur top amateurspeler Roman Krznaric sluit 'n mengsel van
   saaltennis-geskiedenis, memoir en fiksie, wat fokus op wat uit
   saaltennis oor die lewe geleer kan word.

[wysig] Saaltennis in film

   Saaltennis is verskyn in die film The Seven-Per-Cent Solution, 'n
   fiktiewe ontmoeting tussen Sherlock Holmes en Sigmund Freud. Een van
   die film se verhaalknope handel oor Freud wat gedwing word in 'n
   wrokstet met Teutoniese edelmanne. Die film The French Lieutenant's
   Woman sluit 'n toneel in waar 'n paar punte gespeel word. Die Three
   Musketeers (1973) en Ever After het die spel ook vlugtig vertoon.
   Alhoewel met verskillende mate van grade van akkuraatheid, verskaf die
   films 'n geleentheid om die spel in aksie te sien. Die Showtimereeks
   The Tudors (2007) beeld Henry die VIII uit waar hy die spel speel. In
   die filmweergawe van Tom Stoppard se Rosencrantz & Guildenstern Are
   Dead speel die twee hoofkarakters woordspele in 'n saaltenniesbaan waar
   hulle punte aanteken asof hulle die spel speel.

[wysig] Verwysings

    1. ^ The Tennis and Rackets Association, Besoek op 13 Oktober 2007
    2. ^ Real Tennis Australia.com, Besoek op 13 Oktober 2007
    3. ^ Court Tennis in the United States, Besoek op 13 Oktober 2007
    4. ^ Irish Real Tennis Association, Besoek op 13 Oktober 2007
    5. ^ Nederlandse Real Tennis Bond, Besoek op 13 Oktober 2007
    6. ^ Comité français de Courte-Paume, Besoek op 13 Oktober 2007
    7. ^ scholieren.com, Historie van het Tennis, Besoek op 14 Oktober
       2007
    8. ^ ^8,0 ^8,1 ^8,2 ^8,3 ^8,4 ^8,5 The United States Court Tennis
       Preservation Foundation, Origins / History of Court Tennis, a.k.a.,
       "The Royal and Ancient Game of Tennis", Besoek op 14 Oktober 2007
    9. ^ http://www.tennisandrackets.com/real-tennis-history.html
   10. ^ archiseek, Plans to develop on tennis court in doubt, Besoek op
       13 Oktober 2007
   11. ^ The United States Court Tennis Preservation Foundation , Status
       Report No. 11 – May 2006, The Iveagh Court, Earlsfort Terrace,
       Dublin, Besoek op 13 Oktober 2007

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Artikels met stellings wat verwysings ontbreek • Saadjies

