Saaremaa


   Kaart van die Estiese argipel (Saaremaa en Hiiumaa)
   Kaart van die Estiese argipel (Saaremaa en Hiiumaa)

   Die Estiese eiland Saaremaa is op een na die grootste eiland in die
   Oossee. Dit is 2673km^2 groot en het 40 312 inwoners. Van die woon daar
   ruim 16 000 in die hoofdorp Kuressaare. Die naam van die eiland beteken
   niks meer as 'eiland' nie en dit geld ook vir die Sweeds/Duitse naam
   Ösel.

   Saaremaa is dig bebos. Kenmerkend van die plantlewe is die talryke
   jenewerstruike. Die kus is is baie gevarieerd met styl rotse in die
   noorde by Panga.

   Kultuurhistories het Saaremaa baie aan te bied. Die hoofdorp Kuressaare
   het rondom 'n biskopsburg ontstaan en is vanouds bekend as kuuroord.
   Baie van die dorpies op Saaremaa het baie ou kerke (onder meer:
   Valjala, Karja, Pöide, Kaarma) wat ook 'n verdedigingsfunksie gehad
   het.

   'n Opvallende aantreklikheid van Saaremaa is die kratermeer van Kaali,
   wat een deursnee van 110 meter het en aan die begin van die eerste
   millennium v.C. ontstaan het as gevolg van 'n meteorietinslag. Dit is
   die beste bereikbare meteorietkrater in Europa.

   Die eiland het 'n vaste verbinding met die naburige Muhu, waarmee dit
   saam een distrik vorm. Muhu is vanuit die Estiese hawe Virtsu
   bereikbaar. Daar is ook is 'n bootverbinding met Hiiumaa, wat ten
   noorde van Saaremaa geleë is. Pogings om veerbootdienste vanuit Letland
   en vanaf Gotland in die lewe te roep het tot dusver (2002) misluk.
   Kategorie: Eilande van Estland

