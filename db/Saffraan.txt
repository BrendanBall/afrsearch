Saffraan


                       ?
   Saffraankrokus
   'n Saffraankrokusblom met rooi stempels.
   'n Saffraankrokusblom met rooi stempels.
          Wetenskaplike klassifikasie

   Ryk:      Plantae
   Afdeling: Magnoliophyta
   Klas:     Liliopsida
   Orde:     Asparagales
   Familie:  Iridaceae
   Genus:    Crocus
   Spesie:   C. sativus

                               Binomiale naam

   Crocus sativus
   L.

                   Sinonieme
   Saffraanblom

   Saffraan is 'n spesery van die blom van die Saffraankrokus (Crocus
   sativus), 'n krokus-spesie in die familie Iridaceae. Die blom het drie
   stempels, wat die distaal punte van die plant se vrugblare is. Saam met
   die styl, die steel wat die stigmas met die res van die plant verbind,
   word hierdie komponente baiekeer gedroog en in kookkuns as geur- en
   kleurmiddel gebruik. Saffraan, wat volgens gewig vir dekades reeds die
   duurste spesery ter wêreld is ,^[1]^[2] is inheems aan
   Suidwes-Asië.^[2]^[3] Dit is vir die eerste keer in die omgewing van
   Griekeland verbou.^[4]

   Saffraan word gekenmerk deur 'n bitter smaak en 'n jodoform - of
   hooi-agtige geur; dit word veroorsaak deur die chemikalieë picrocrocin
   en safranal.^[5]^[6] Dit bevat ook die karotenoïed kleurmiddel, crocin,
   wat kos 'n ryk goudgeel skakering gee. Hierdie eienskappe maak saffraan
   'n gesogte bestanddeel in baie voedselsoorte die wêreld oor. Saffraan
   het ook mediese toepassings.

   Die woord saffraan het sy oorsprong in die 12de eeuse Oud-Franse term
   safran, wat afkomstig is van die Latynse woord safranum. Safranum is
   ook verwant aan die Italiaanse zafferano en Spaanse azafrán.^[7]
   Safranum kom van die Arabiese woord aṣfar (أَصْفَر), wat "geel" beteken
   deur die paronymous zaʻfarān (زَعْفَرَان), die naam van die spesery in
   Arabies.^[6] Daar is egter mense wat meen dat die woord 'n Persiese
   oorsprong het, i.e "Zarparan"زَرپَران. Zarزر wat beteken goud + parپر
   wat verwys na veer, of stigma. Voorstanders van laasgenoemde teorie wys
   op verbou van die plant in die plato van Iran as getuienis.

   Inhoud

        * 1 Biologie
        * 2 Verbouing
        * 3 Chemie
        * 4 Geskiedenis
             + 4.1 Mediterreense gebied
             + 4.2 Asië
             + 4.3 Europa
        * 5 Handel en gebruik
        * 6 Kultivars
        * 7 Grade
        * 8 Aanhalings
        * 9 Verwysings

[wysig] Biologie

                       Saffraankrokus morfologie
   Crocus sativus (saffraankrokus) botaniese illustrasie uit Kohler's
                        Medicinal Plants (1887).
    →  Stempel (terminus van die stamper).
    →  Meeldrade (manlike organe).
    →  Blomkroon (krans van blomblare).
    →  Kormus of knol (voortplantingsorgaan).

   Die gekweekte saffraanblom C. sativus is 'n meerjarige blomplant wat in
   die herfs blom. Dit kom nie in die natuur voor nie en is 'n steriele
   triploïed mutant van die oostelike Mediterreense herfsblommende Crocus
   cartwrightianus.^[8] Volgens botaniese navorsing is C. cartwrightianus
   uit Krete afkomstig, nie—soos algemeen geglo word—uit Sentraal Asië
   nie.^[6] Die saffraanblom was die resultaat van ekstensiewe kunsmatige
   seleksie wat op C. cartwrightianus teogepas is om langer stempel te
   teel. Aangesien die safraanblom steriel is produseer die pers blomme
   daarvan nie vrugbare saad nie—voortplanting is dus van die mens
   afhanklik: die kormus of knol (ondergrondse bolagtige styselstorende
   organe) moet met die hand uitgegrwe word , opgebreek en herplant word.
   'n Knol oorleef slegs een seisoen en plant deur vedeling in tot tien
   knolletjies voort wat uiteindelik weer aanleiding gee tot nuwe
   plante.^[8] Die knolle is klein bruin bolletjies tot 4.5 cm in diameter
   groot en bedek in 'n digte mat parallelle vesels.

   Na 'n somerslaapperiode, verskyn vyf tot elf nou byna vertikale groen
   blare—wat tot 40 cm lank groei—uit die grond. In die herfs verskyn pers
   knoppies. Eers in Oktober, nadat meeste ander blomplante in die
   noordelike halfrond saadgeskiet het, ontwikkel die helder kleurige
   blomme wat wissel van ligte pastelkleurige skakerings van lila
   (ligpers) tot donkerder en meer gestreepte mauve (malvapers).^[9] teen
   blomtyd is dit gemiddeld minder as 30 cm hoog.^[10] Binne elke blom is
   'n drieledige styl; elke gelid eindig weer in 'n 25–30 mm lange
   karmynrooi stempel .^[8]

[wysig] Verbouing

   Twee saffraankrokusblommes in Osaka Prefektuur, Japan.
   Twee saffraankrokusblommes in Osaka Prefektuur, Japan.

   Die saffraankrokus floreer in klimate soortegelyk aan die van die
   Mediterreense maquis of die Noord-Amerikaanse chaparral, waar warm,
   droë somerbriese oor dorre en semi-dorre gebiede waai. Nietemin kan die
   plant koue winters oorleef en ryptoestande so koud as −10°C en kort
   periodes sneeubedekking oorleef.^[11]^[8] As dit egter nie in nat
   omgewings soos Kasjmir (met gemiddelde reënval 1000–1500 mm per jaar)
   groei nie, is besproeiing nodig—dit geld in die
   saffraanverbouingsgebiede van Griekeland (500 mm reënval per jaar) en
   Spanje (400 mm). Reënval moet ook op die regte tydstip voorkom: milde
   lentereën gevolg deur betreklik droë somers is optimaal. Verder verhoog
   reën net voor blomtyd saffraanopbrengs; reënerige of koue weer tydens
   blomtyd moedig egter siektes aan wat weer opbrengs verlaag.
   Voortdurende nat en warm toestande benadeel ook opbrengs,^[12] so ook
   grawery deur hase, rotte en voëls. Parasiete soos nematodes, roes, en
   knolvrot is ook beduidende bedreigings.^[13]
                    Saffraankrokusblomopbrengste^[*]
      Land                        Opbrengs (kg/ha)
     Spanje                             6–29
     Italië                            10–16
   Griekeland                           4–7
     Indië                              2–7
    Marokko                           2.0–2.5
                          Bron: Deo 2003, p. 3
   [*]—Opbrengs dui blommassa aan, nie uiteindelike saffraan massa nie.

   Saffraanplante groei die beste in sterk en direkte son, en vaar nie
   goed in skaduwee toestande nie. Verbouing word dus ten beste in lande
   op sonnige hellings gedoen (i.e. hellings met 'n suidelike aansig in
   die Noordelike Halfrond) wat die hoeveelheid son waaraan die krokusse
   blootgestel word maksimeer. In die Noordelike Halfrond is planttyd
   gewoonlik in Junie. Knolle word so 7–15 cm diep geplant. Plantdiepte en
   knolspasiëring —saam met klimaat—is beide kritiese faktore wat plant
   opbrengs beïnvloed. Moederknolle wat diepergeplant word verskaf beter
   kwaliteit saffraan, maar lewer minder blomknoppe en dogter knolle. Met
   die kennis het Italiaanse groeiers bepaal dat knolle wat 15 cm diep en
   in rye 2–3 cm uitmekaar geplant word die beste opbrengs lewer, terwyl
   plantdieptes van 8–10 cm blom en knol produksie optimeer. Griekse,
   Marokkaanse, en Spaanse groeiers het weer ander diepte en spasiëring
   riglyne ontwikkel wat aanpas by hulle klimate.^[12]

   Saffraankrokusse groei die beste in krummelrige, los, lae-digtheid,
   goedbenatte en goedgedreineerde klei-kalkagtige grond met hoë organiese
   inhoud. Verhewe beddings word tradsioneel gebruik om goeie dreinering
   te verseker. Histories is organiese inhoud verbeter deur byvoeging van
   20–30 ton mis per hektaar. Daarna—en sonder enige verdere bemesting —is
   knolle geplant.^[13] Na 'n somerslaapperiode skiet die knolle smal
   blaartjies op en begin dit in die herfs blomknoppies vorm. Eers in
   middel-herfs begin die plante te blom. Oes moet noodwendig vinnig
   gedoen word: nadat blomme teen sonsopkoms oopgaan verlep dit vinnig
   soos die dag verloop.^[14] Verder blom saffraankrokusse in 'n kort
   venster wat 'n week tot twee weke duur.^[15] Ongeveer 150 blomme lewer
   1 g droë saffraanstingels; om 12 g gedroogte saffraan te lewer (72 g
   varsgeoes), word 1 kg blomme benodig. Een varsgeplkte blom lewer
   gemiddeld 0,03 g vars saffraan, of 0,007 g gedroogde saffraan.^[13]

[wysig] Chemie

                      Crocin vorming
               α–crocin vormingmeganisme
   Esterifikasie reaksie tussen crocetin en gentiobiose.
    —  β-D-gentiobiose.
    —  Crocetin.
                       Picrocrocin en safranal
   Picrocrocin, met die safranal moiety in saffraankleur geskakeer.
              Chemiese struktuar van picrocrocin.^[16]
    —  Safranal moiety.
    —  β-D-glucopyranose derivative.

   Saffraan bevat meer as 150 vlugtige en aroma-verskaffende verbindings.
   Dit het ook baie nie-vlugtige aktiewe komponente,^[17] waarvan baie
   karotenoïede is insluitend zeaxanthin, lycopene, en verskeie α- en
   β-karotene. Saffraan se goudgeel kleur is egter hoofsaaklik te danke
   aan α-crocin. Hierdie crocin is trans-crocetin di-(β-D-gentiobiosyl)
   ester (sistematiese (IUPAC) naam]]: 8,8-diapo-8,8-carotenoic suur). Dit
   beteken dat die crocin wat onderliggend is tot saffraan se aroma 'n
   digentiobiose ester van die karotenoïed crocetin is.^[17] Krokiene self
   is 'n reeks hidrofiliese karotenoïede wat of monoglikosiel of
   diglikosiel polieën esters van kroketien is.^[17] Kroketien is 'n
   gekonjugeerde poliëne dikarboksielsuur wat hidrofobies is en dus
   oplosbaar is in olie. As crocetin geësterifiseer word met twee
   water-oplosbare gentiobioses (wat suikers is), word 'n produk gelewer
   wat self wateroplosbaar is. Die α-crocin wat gelewer word is 'n
   karotenoïedpigment wat meer as 10% van droë saffraan se massa kan
   beslaan. Die twee geësterifiseerde gentiobioses maak α-crocin ideaal
   vir kleur van water-gebasseerde (nie-vetterige) kos soos rysdissse.^[4]
    Chemiese saamstelling van saffraan
        Komponent           Massa %
       koolhidrate         12.0–15.0
          water            9.0–14.0
       polipeptide         11.0–13.0
        sellulose           4.0–7.0
         lipiede            3.0–8.0
         minerale           1.0–1.5
         allerlei
   nie-stikstofhoudende      40.0
          Bron: Dharmananda 2005
       Eerste analise van saffraan
            Komponent           Massa %
   Wateroplosbare komponente     53.0
     →  Gomme                    10.0
     →  Pentosans                 8.0
     →  Pektiene                  6.0
     →  Stysel                    6.0
     →  α–Crocin                  2.0
     →  Ander karotenoïede        1.0
   Lipids                        12.0
     →  Nie-vlugtige olies        6.0
     →  Vlugtige olies            1.0
   Proteïen                      12.0
   Anorganiese materiaal ("as")   6.0
     →  HCl-oplosbare as          0.5
   Water                         10.0
   Vesel (ru)                     5.0
         Bron: Goyns 1999, p. 46

   Die bitter glukosied picrocrocin is verantwoordelik vir saffraan se
   smaak. Picrocrocin (chemiese formule: C[16]H[26]O[7]; sistematiese
   naam: 4-(β-D-glucopyranosyloxy)-2,6,6-
   trimethylcyclohex-1-ene-1-carboxaldehyde) is 'n samesmelting van 'n
   aldehied sub-element wat as safranaal (systematic name:
   2,6,6-trimethylcyclohexa-1,3-dien-1- carboxaldehyde) bekendstaan en 'n
   koolhidraat. Dit het insekwerende en plaagdodende eienskappe, en kan
   tot 4% van droë saffraan beslaan. Dit is beduidend dat picrocrocin 'n
   verkorte weergawe (geproduseer deur oksidatiewe verdeling) van die
   karotenoïed zeaxanthin is en dit is die glycoside van die terpene
   aldehyde safranaal. Die rooieriggekleurde^[18] zeaxanthin is toevallig
   een van die karotenoïede wat natuurlik in die retina van die menslike
   oog voorkom.

   Wanneer saffraan gedroog word nadat dit geoes is verdeel die hitte, te
   same met ensiem reaksies , picrocrocin om D-glukose en 'n vrye
   safranaal molekule te lewer.^[16] Safranaal, 'n vlugtige olie, gee
   saffraan baie van sy bepaalde aroma.^[5]^[19] Safranaal is nie so
   bitter soos picrocrocin nie en kan tot 70% van droë saffraan se
   vlugtige fraksie beslaan.^[18] 'n Tweede element onderliggend tot
   saffraan se aroma is 2-hydroxy-4,4,6-trimethyl-2,5-cyclohexadien-1-one,
   waarvan die reuk beskryf word as "saffraan, gedroogde hooi-agtig".^[20]
   Chemici bevind dat dit die kragtigste bydraer tot saffraan se reuk is
   ondanks die feit dat dit in kleiner hoeveelhede teenwoordig is as
   safranaal.^[20] Gedroogde saffraan is hoog sensitief tot wisselende
   pH-vlakke, en breek vinnig chemies af in die teenwoordigheid van lig en
   oksidasiemiddels. Dit moet daarom in lugdigte houers houers gestoor
   word om kontak met die atmosferiese suurstof te minimeer. Saffraan is
   tot 'n mate hittebestand.

[wysig] Geskiedenis

   'n Detail van die "Saffraan-versamelaars" muurskildery van die "Xeste
   3" gebou. Die fresko is een van baie wat oor saffraan handel wat by die
   antieke Minoïese vesting Akrotiri, Santorini gevind is.
   'n Detail van die "Saffraan-versamelaars" muurskildery van die "Xeste
   3" gebou. Die fresko is een van baie wat oor saffraan handel wat by die
   antieke Minoïese vesting Akrotiri, Santorini gevind is.

   Die geskiedenis van saffraan verbouing strek meer as 3 000 jaar
   terug.^[8] Die wilde voorganger van die gekweekte saffraankrokus was
   Crocus cartwrightianus. Menslike verbouers het wilde voorbeelde geteel
   en die plant verbeter deur die te kies met ongewoon lang stempels. 'n
   Steriele mutant vorm van C. cartwrightianus, C. sativus het in die laat
   Bronstydperk in Krete ontstaan.^[21] Deskundiges het vir lank glo dat
   saffraan vir die eerste keer gedokumenteer is in 'n 7de eeu v.C.
   Assiriese botaniese verwysing wat onder Ashurbanipal saamgestel is.
   Onlangs is dokumentasie van saffraan se gebruik oor 'n tydperk van
   4 000 jaar in die behandeling van sowat 90 siektetoestande ontdek.^[22]
   Saffraan is sedertdien as 'n spesery en medisyne in die Mediterreense
   gebied gebruik. Gebruik en verbouing het stadigaan tot ander dele van
   Eurasië sowel as Noord-Afrika en Noord- Amerika uitgebrei. In die
   laaste paar dekades het saffraan verbouing ook uitgebrei tot Oseanië.

[wysig] Mediterreense gebied

   Minoërs het saffraan teen 1500–1600 v.C. in hulle palies muurskilderye,
   waarin terapeutiese gebruik van saffraan aangetoon word,
   uitgebeeld.^[23]^[22] Later het Griekse legendes vertel van seevaarte
   na Cilicië. Daar het avonturiers gehoop om, wat hulle geglo het die
   beste saffraan ter wêreld sou wees, in die hande te kry.^[11] Nog 'n
   legende vertel van Crocus en Smilax, waarin Crocus getoor is en
   verander is in die oorspronklike saffraankrokus.^[24] Antieke
   Mediterreense volke—inluitend die parfumeurs in Egipte, dokters in
   Gaza, dorpenaars in Rhodes,^[25] en die Griekse hetaerae courtisane—het
   saffraan in hulle parfuums, salwe,^[26] potpourri's, maskara's,
   geestelik offerandes, en mediese behandelings gebruik.^[26]
   Hierdie antieke Minoïese fresko uit Knossos, Krete vertoon 'n aap
   (gebukte blou figuur) wat die saffraanoes insamel.
   Hierdie antieke Minoïese fresko uit Knossos, Krete vertoon 'n aap
   (gebukte blou figuur) wat die saffraanoes insamel.

   In laat Hellenistiese Egipte het Cleopatra saffraan in haar baddens
   gebruik ter will van verhoogde seksuele plesier.^[27] Egiptiese helers
   het saffraan as 'n behandeling vir 'n verskeidenheid maagaandoenings
   gebruik.^[28] Saffraan is ook as 'n tekstiel kleurmiddel gebruik in
   Levant stede soos Sidon en Tyrus.^[29] Aulus Cornelius Celsus skryf
   saffraan voor in medisyne vir wonde, hoes, koliek, en brandsiekte, en
   in die mithridatium.^[30] So groot was die Romeine se voorliefde vir
   saffraan dat Romeinse koloniste hulle saffraan saamgeneem het toe hulle
   hulle in die suide van Gallië gevestig het waar dit dan ekstensief
   verbou is tot met Rome se val. Verskilelnde teorie stel dat saffraan
   eers na Frankryk teruggekeer het met die 8ste eeu n.C. More of tydens
   die Avignon pousskap in die 14de eeu n.C.^[31]

[wysig] Asië

   Die 17,8 m monoliet van Djaina Tirthankara Bhagavan Gomateshwara
   Bahubali, wat tussen 978–993 n.C. gekerf is, geleë in Sjravanabelagola,
   Indië, word elke 12 jaar deur duisende volgelinge met saffraan gesalf
   as deel van die Mahamastakabhisheka fees.
   Die 17,8 m monoliet van Djaina Tirthankara Bhagavan Gomateshwara
   Bahubali, wat tussen 978–993 n.C. gekerf is, geleë in Sjravanabelagola,
   Indië, word elke 12 jaar deur duisende volgelinge met saffraan gesalf
   as deel van die Mahamastakabhisheka fees.

   Saffraan-gebaseerde pigmente is gevind in 50 000 jaar oue uitbeeldings
   van prehistoriese gediertes in wat vandag Irak is.^[24]^[32] Later het
   die Sumeriërs wilde saffraan in hulle geneesmiddels en towerdrankies
   gebruik.^[33] Saffraan was dus 'n artiekel wat deel gevrom het van die
   lang-afstand handel voor die Minoïese paleis kultuur se 2de millennium
   n.C. hoogtepunt. Saffraan is ook in die Hebreeuse Lied van Salomo
   geëer.^[34] Antieke Persiërs het Persiese saffraan (Crocus sativus
   'Hausknechtii') in Derbena, Isfahan, en Khorasan teen die 10de eeu v.C.
   verbou. By sulke terreine is saffraan in tekstiele ingeweef,^[24] wat
   in rituele aan gode geoffer is, en is dit in kleurmiddels, parfuums,
   medisyne, en lyfwasmiddels gebruik.^[35] Saffraan sou dus oor beddens
   gestrooi word en in warm teës gemeng word as 'n teenmiddel vir
   melankolie. Nie-Persiërs het ook die Persiërs se gebruik van saffraan
   as 'n dwelmmiddel en seksstimuleermiddel gevrees.^[26] Tydens sy Asiese
   veldtogte het Alexander die Grote Persiese saffraan in sy aftreksels,
   rys, en baddens gebruik as 'n geneesmiddel vir oorlogswonde. Alexander
   se troepe het die gebruik gena-aap en saffraan-bad na Griekeland
   teruggebring.^[36]

   Daar is botsende teorie oor saffraan se aankoms in Suid-Asië.
   Tradisionele Kasjmirse en Sjinese verslae plaas die aankoms daarvan
   iewers tussen 900–2500 jaar gelede.^[37]^[38] Historici wat antieke
   Persiese rekords bestudeer plaas die aankoms weer tot voor 500
   v.C.,^[4] en skryf dit toe aan of Persiese oorplanting van
   saffraanknolle om nuwe tuine en parke te beplant^[39] of aan 'n
   Persiese inval en kolonisasie van Kasjmir. Feniciërs het daarna
   Kasjmirse saffraan as kleurmiddel en 'n behandeling vir neerslagtigheid
   bemark.^[26] Vandaar af het die gebruik van saffraan in voedsel en
   kleurmiddels oor die hele Suid-Asië versprei. Boeddhiste monnike in
   Indië het byvoorbeeld saffraan-gekleurde togas aangeneem na Boeddha
   Siddhartha Gautama se dood.^[40]

   Saffraan het vir die eerste keer deur Persië in Sjina aangekom saam met
   die Mongoolse invallers.^[41] Saffraan word in antieke Sjinese mediese
   tekste genoem, insluitend die veertig-volume Shennong Bencaojing (神農本草經
   — "Shennong se Groot Kruieboek", ook bekend as Pen Ts'ao of Pun Tsao)
   farmakopee, 'n foliant wat dateer uit 200–300 v.C.. Die lywige boekdeel
   wat tradisioneel toegeskryf word aan die legendariese Yan ("Vuur")
   Keiser (炎帝) Shennong dokumenteer 252 fitochemiese-gebaseerde
   behandelings vir verskeie kwale.^[42]^[43]^[40] Tog het die Sjinese in
   omtrent die 3de eeu n.C. na Safraan as afkomstig van Kasjmir verwys.
   Byvoorbeeld, Wan Zhen, 'n Sjinese mediese deskundige het verslaggedoen
   dat "die habitat van saffraan is in Kasjmir, waar mense dit hoofsaaklik
   groei om dit aan die Boeddha te offer." Wan het ook beskryf hoe
   saffraan in sy tyd gebruik is: "Die [saffraankrokus] blom verwelk binne
   'n paar dae, en dan word die saffraan verkry. Dit word aangeskryf vir
   die uniforme geel kleur daarvn. Dit kan gebruik word om wyn te
   aromatiseer."Sjabloon:Inote

[wysig] Europa

   Middeleeuse Europese geïllumineerde manuskripte, soos die 13de eeuse
   uitbeelding van die Artsbiskop van Kantelberg Thomas Becket se
   sluipmoord, het baie keer saffraankleurmiddels gebruik om skakerings
   van geel en oranje te verkry.
   Middeleeuse Europese geïllumineerde manuskripte, soos die 13de eeuse
   uitbeelding van die Artsbiskop van Kantelberg Thomas Becket se
   sluipmoord, het baie keer saffraankleurmiddels gebruik om skakerings
   van geel en oranje te verkry.

   In Europa het saffraan verbouing dratiese gedaal na die val van die
   Romeinse Ryk. Saffraan is heringevoer toe die deur die Moorse beskawing
   na Spanje, Frankryk, en Italië versprei het.^[44] Tydens die 14de eeu
   het Swart Dood aanvraag vir saffraan-gebaseerde medisyne die hoogte in
   geskiet en moes baie saffraan via Venesiese en Genoaanse skepe uit die
   suidelike en Mediterreense lande^[45] soos Rhodes ingevoer word. Die
   diefstal van een so 'n skeepsvrag deur edelmanne het gelei tot die
   veertienweke lange "Saffraanoorlog".^[45] Die konflik en gevolglike
   vrees vir verwoede saffraanrowery het aanleiding gegee tot beduidende
   saffraan verbouing in Basel, wat as gevolg daarvan welgesteld geword
   het.^[46] Verbouing het vandaar na Nuremberg versprei waar epidemiese
   vlakke van die meng van saffraan met minderwaardige produkte gelei het
   tot die Safranschau kode, waaronder saffraan verdunners beboet, in
   gevangenis geneem is of tereggestel is.^[47] Saffraan bverbouing het
   daarna na die hele Engeland versperei, veral Norfolk en Suffolk. Die
   Essex dorp Saffron Walden, wat sy naam van die nuwe spesialitiets gewas
   gekry het, het as Engeland se hoof saffraan groei en handelsentrum te
   voorskyn gekom. Die invloei van eksotiese speserye soos sjokolade,
   koffie, tee, en vanilje van nuut gekontakte lande in die Ooste en
   oorsee het versoorsaak dat Europese verbouing en gebruik van saffraan
   gedaal het.^[48]^[49] Slegs in die suide van Frankryk, Italie, en
   Spanje, het beduidende verbouing behoue gebly.^[50]

   Europeërs het saffraan na die Amerika's gebring waar immigrante lede
   van die Schwenkfelder Kerk Europa verlaat het met 'n trommel vol
   saffraanknolle; baie Schwenkfelders het inderdaad saffraan in Europa
   verbou.^[51] Teen 1730 het die Pennsilvanië-Duitsers saffraan oor die
   hele oostelike deel van Pennsilvanië verbou. Spaanse kolonies in die
   Karibbiese eilande het groot hoeveelhede van die nuwe Amerikaanse
   saffraan gekoop, en hoe aanvraag het verseker dat saffraan se prys op
   die Philadelphia handelsbeurs gelyk gestel is aan die van goud.^[52]
   Die handel met die Karibbiese eilande het later in die nasleep van die
   Oorlog van 1812 induie gestrort toe baie saffraan-handelskepe vernietig
   is.^[53] Die Pennsilvanië-Duitsers het egter aangehou om kleiner
   hoeveelhede saffraan vir plaaslike handel en vir gebruik in hulle
   koeke, pasta en hoender of forrel disse te verbou.^[54] Amerikcaan
   saffraan verbouing het hoofsaaklik in Lancaster County, Pennsilvanië
   tot vandag toe behoue gebly.^[51]

[wysig] Handel en gebruik

   Saffraan is een van die drie noodsaaklike bestanddele in die Spaanse
   paella valenciana, en is verantwoordelik vir die karakteristieke helder
   geel kleur.
   Saffraan is een van die drie noodsaaklike bestanddele in die Spaanse
   paella valenciana, en is verantwoordelik vir die karakteristieke helder
   geel kleur.

   Die hoeveelheid blomme benodig asook die aantal arbeid wat die oes van
   saffraan verg het tot gevolg gehad dat saffraan in sommige lande (soos
   die VSA) letterlik sy gewig in goud werd is en selfs meer in ander
   lande (soos Australië). ^[55]^[56]

   Saffraan se aroma herinner volgens fynproewers aan metaalagtige heuning
   met gras of hooi-agtige note, terwyl die smaak ook as hooi-agtig en
   effens bitter beskryf word. Saffraan dra ook 'n helder oranje-geel
   kleur aan kos. As gevolg van die ongewone smaak en kleur wat dit tot
   voedsel bydra word dit algemeen in Arabiese, Sentraal-Asiese, Europese,
   Indiese, Iranese, Marokkaanse en Corniese kookkuns gebruik. Lekkergoed
   en likeurs bevat baiekeer ook saffraan. Alegemene saffraan
   plaasvervangers sluit in Saffloer (Carthamus tinctorius, wat baiekeer
   as "Portugese saffraan" of "assafroa" verkoop word) en borrie (Curcuma
   longa). Medies het saffraan 'n lang geskiedenis as deel van
   tradisionele heling; moderne medisyne het ook ontdek dat saffraan
   kankerwerende ,^[17] anti-mutageniese (mutasie-werend),
   immunomodulelerende en antioksidant-agtige eienskappe.^[57]^[17]^[58]
   Saffraan is ook as 'n tekstiel kleumiddel gebruik, veral in Sjina en
   Indië, en in parfumerie.
                  Globale saffraan berbouingpatrone
          'n Wêreldkaart wat die hoof saffraan-produsente aan dui.

         |'n Wêreldkaart wat die hoof saffraan-produsente aan dui.

    —  Hoof verbouings gebiede.
    —  Hoof produserende lande.
    —  Sekondêre groei gebiede.
    —  Sekondêre produserende lande.
    —  Hoof handelsentra (tans).
    —  Hoof handelssentra (histories).

   Meeste saffraan word verbou in 'n band wat strek van die Middellandse
   See in die weste tot Kasjmir in die ooste. Jaarliks word omtrent
   300 ton saffraan wêreldwyd geproduseer.^[6] Iran, Spanje, Indië,
   Griekeland, Azerbeidjan, Marokko, en Italië (in volgorde van
   verminderende produksie) is belangrike saffraanprodusente. Meer as 90%
   van die wêreld se produksie van saffraan uit Iran afkomstig en omtrent
   96% van die land se produksie gebeur in sentraal Khorasan.^[59] 'n 450g
   ('n Pond) droë saffraan benodig 50 000–75 000 blomme, die ekwivalent
   van 'n rugbyveld grootte land .^[60]^[61] Sowat veertig ure dolle
   dag-en-nag arbeid word benodig om 150 000 blomme te pluk.^[62] Tydens
   ekstraksie word stempels vinnig gedroog en (verkieslik) in lugdigte
   houers verseël.^[63] Saffraan pryse teen groothandel en kleinhandel
   pryse wissel van $1100–$11,000 per kilogram. In Westelike lande lande
   is die gemiddelde kleinhandel prys $2200/£1100/€1550 per kilogram.^[2]
   Tussen 70 000 en 200 000 drade weeg 'n pond. Skerp karmynrooi kleur,
   effense klamheid, elastisiteit, onlangse oesdatum, en gebrek aan klein
   stukkies afgebreekte saffraandrade is eienskappe van vars saffraan.

[wysig] Kultivars

   Saffraan drade (gemeng met geel style) uit Iran.
   Saffraan drade (gemeng met geel style) uit Iran.

   Verskeie saffraan kultivars word wêreldwyd verbou. Spanje se
   variëteite, insluitend die met die handelsname 'Spanish Superior' en
   'Creme', is oor die algemeen matiger in kleur, smaak, en aroma; dit
   word deur regerings-voorgeskrewe standaarde. Italiaanse variëteite is
   sterker terwyl die mees intense variëteite Macedoniese Grieks, Iranees,
   en Indies in oorsprong. Westerlinge kan beduidende hindernisse
   ondervind om saffraan uit Indië te bekom. Indië het byvoorbeeld die
   uitvoer van hoëgraad saffraan verban. Benewens bogenoemde is verskeie
   "boutiek" gewasse beskikbaar uit Nieu-Seeland, Frankryk, Switserland,
   Engeland, die VSA, en ander lande. In die VSA word Pennsilvanië-Duitse
   saffraan — wat bekend is vir die aardse note — in klein hoeveelhede
   bemark.^[51]^[64]
   Naby-foto van 'n enkele krokus draad (die gedroogde stempel). Werklike
   lengte is omtrent 20mm.
   Naby-foto van 'n enkele krokus draad (die gedroogde stempel). Werklike
   lengte is omtrent 20mm.

   Verbruikers beskou sekere kultivars as "premium" kwaliteit. Die
   "Aquila" saffraan (zafferano dell'Aquila) — gedefinieer deur hoë
   safranaal en krokien inhoud, vorm, ongewoon pikante aroma, en intense
   kleur— word uitsluitlik op agt hektaar in die Navelli Vallei van Italië
   se Abruzzo streek naby L'Aquila verbou. Dit is vir die eerste keer in
   die Inkwisisie-era deur 'n Dominikaanse monnik uit Spanje na Italië
   gebring. Die grootste saffraan verbouingsstreek in Italië in terme van
   opbrengs en gehalte is in San Gavino Monreale, Sardinië. Daar word
   saffraan op 40 hektaar (60% van die Italiaanse produksie) verbou; dit
   het ook 'n baie hoë krokien, pikrokrokien, en safranaal inhoud. 'n
   Ander variëteit in die katergorie is die Kasjmirse "Mongra" of "Lacha"
   saffraan (Crocus sativus 'Cashmirianus'), wat van die moeilikste is vir
   verbruikers om in die hande te kry. Aanhoudende droogtes, plae, en
   misoeste in Kasjmir, te same met die Indiese uitvoer verbod, dra by tot
   die hoe prys wat dit behaal. Kasjmirse saffraan word herken aan die
   uiters donker bruinrooi-pers kleur, onder die donkerste ter wêreld, wat
   die saffraan se sterk smaak, aroma en kleurseleffek suggereer.

[wysig] Grade

   Beeld:Saffron vial sxc.jpg
   Verpoeierde saffraan gestoor in 'n glas fiool.
           Minimum saffraan kleur
       graderingstandaarde (ISO 3632)
   ISO Graad
   (category)      Krokien-spesifieke
              absorbansie]] (A[λ]) telling
                      (at λ=440 nm)
       I                  > 190
       II                150–190
      III                110–150
       IV                80–110
             Bron: Tarvand 2005b

   Saffraan tipes word gegradeer volgens kwaliteit volgens laboratorium
   metings van eienskappe soos krokien (kleur), pikrokrokien (smaak), en
   safranaal (reuk) inhoud. Ander metings sluit in blom uitskot (d.i. die
   saffraan spesery monster se nie-stempel blominhoud) en metings van
   ander vreemde materiaal soos anorganiese materiaal ("as"). 'n Uniform
   stel internasionale standaarde in saffraan gradering is deur die
   Internasionale Organisie vir Standardisasie, wat 'n internasionale
   federasie van nasionale standaarde liggame, gevestig. ISO 3632 handel
   naamlik uitsluitlik oor saffraan. Dit bepaal vierr empiriese grade van
   kleur intensiteit: IV (swakste), III, II, and I (beste gehalte).
   Saffraan monsters word aan een van die grade toegeken deur die spesery
   se krokien inhoud te bepaal, wat onthul word deur metings van
   krokien-spesifieke spektroskopiese absorpsie. Absorpsie word
   gedefinieer as A[λ] = − log(I / I[0]), met A[λ] as absorbsie
   (Beer-Lambert law). Dit is 'n meting van 'n gegewe stof se
   deursigtigheid (I / I[0], die verhouding van die lig intensiteit wat
   deur die monster skyn teenoor die invallende lig) vir 'n gegewe
   golflengte van lig.

   Vir saffraan word absorbansie bepaal deur die krokien-specifieke foton
   golflengte van 440 nm in 'n gegewe droë speserymonster.^[65] Hoër
   absorbansies by die golflengte impliseer hoër krokien konsentrasie, en
   dus groter kleur intensiteit. Hierdie data word deur spektrofotometrie
   verslae by gesertifiseerde toetslaboratoria wêreldwyd. Hierdie kleur
   grade wissel van grade met absorbansies laer as 80 (vir alle kategorie
   IV saffraan) tot 190 of meer (vir kategorie I). Die wêreld se beste
   voorbeelde (die wat bestaan uit rooibruin punte van stempels van die
   beste blomme) behaal absorbansie tellings groter as 250. Mark pryse vir
   saffraantipes volg direk van hierdie ISO tellings.^[65] Baie groeiers,
   handelaars en verbruikers verwerp sulke laboratorium toetstellings.
   Hulle verkies 'n meer holistiese metode waarin bondeltjies saffraan vir
   smaak, aroma, buigsaamheid, en ander eienskappe getoets word soortgelyk
   aan hoe wynproe uitgevoer word.^[66]
   Spaanse federale saffraan
      gradering standarde
     Graad     ISO telling
     Coupe        > 190
   La Mancha     180–190
      Río        150–180
   Standaard     145–150
    Sierra        < 110
     Source: Tarvand 2005b

   Ondanks sulke pogings tot gehalte beheer en standardisasie, duur 'n
   uitgebreide geskiedenis van saffraan vervalsing en vermenging—veral
   onder die goedkoopste grade—tot in moderne tye voort. Vermenging is vir
   die eerste keer in Europa se Middeleeue gedokumenteer toe die wat
   uitgevang is onder die Safranschau kode tereggestel kon word.^[67]
   Tipiese metodes sluit in die meng van vreemde stowwe soos beet,
   granaatvesels, rooigekleurde syvesels, of die saffraan krokus se
   smaaklose en reuklose geel meeldrade. Ander metodes sluit in die week
   van saffraan vesels met klewerige stowwe soos heuning of kookolie.
   Gepoeierde saffraan is meer vatbaar vir vermenging met borrie, paprika,
   en ander poeiers wat as verdunners dien. Vervalsing kan ook bestaan uit
   die verkoop van verkeerd gemerkte mengsels van verskillende saffraan
   grade.^[40] In Indië word hoëgraad Kasjmir saffraan baiekeer gemeng met
   ander goedkoper Iranse invoere verkoop; hierdie mengsels word dan as
   suiwer Kasjmir saffraan verkoop; wat Kasjmir groeiers heelwat inkomste
   kos.^[68]^[69]

[wysig] Aanhalings

    1. ^ Rau 1969, p. 53.
    2. ^ ^2,0 ^2,1 ^2,2 Hill 2004, p. 272.
    3. ^ Grigg 1974, p. 287.
    4. ^ ^4,0 ^4,1 ^4,2 McGee 2004, p. 422.
    5. ^ ^5,0 ^5,1 McGee 2004, p. 423.
    6. ^ ^6,0 ^6,1 ^6,2 ^6,3 Katzer 2001.
    7. ^ Harper 2001.
    8. ^ ^8,0 ^8,1 ^8,2 ^8,3 ^8,4 Deo 2003, p. 1.
    9. ^ Willard 2001, p. 3.
   10. ^ DPIWE 2005.
   11. ^ ^11,0 ^11,1 Willard 2001, pp. 2–3.
   12. ^ ^12,0 ^12,1 Deo 2003, p. 2.
   13. ^ ^13,0 ^13,1 ^13,2 Deo 2003, p. 3.
   14. ^ Willard 2001, pp. 3–4.
   15. ^ Willard 2001, p. 4.
   16. ^ ^16,0 ^16,1 Deo 2003, p. 4.
   17. ^ ^17,0 ^17,1 ^17,2 ^17,3 ^17,4 Abdullaev 2002, p. 1.
   18. ^ ^18,0 ^18,1 Leffingwell 2001, p. 1.
   19. ^ Dharmananda 2005.
   20. ^ ^20,0 ^20,1 Leffingwell 2001, p. 3.
   21. ^ Goyns 1999, p. 1.
   22. ^ ^22,0 ^22,1 Honan 2004.
   23. ^ Ferrence 2004, p. 1.
   24. ^ ^24,0 ^24,1 ^24,2 Willard 2001, p. 2.
   25. ^ Willard 2001, p. 58.
   26. ^ ^26,0 ^26,1 ^26,2 ^26,3 Willard 2001, p. 41.
   27. ^ Willard 2001, p. 55.
   28. ^ Willard 2001, pp. 34–35.
   29. ^ Willard 2001, p. 59.
   30. ^ Celsus, de Medicina, ca. 30 AD, transl. Loeb Classical Library
       Edition, 1935 [1]
   31. ^ Willard 2001, p. 63.
   32. ^ Humphries 1998, p. 20.
   33. ^ Willard 2001, p. 12.
   34. ^ Humphries 1998, p. 19.
   35. ^ Willard 2001, pp. 17–18.
   36. ^ Willard 2001, pp. 54–55.
   37. ^ Lak 1998b.
   38. ^ Fotedar 1998–1999, p. 128.
   39. ^ Dalby 2003, p. 256.
   40. ^ ^40,0 ^40,1 ^40,2 Tarvand 2005.
   41. ^ Fletcher 2005, p. 11.
   42. ^ Hayes 2001, p. 6.
   43. ^ Shen-Nong Limited 2005.
   44. ^ Willard 2001, p. 70.
   45. ^ ^45,0 ^45,1 Willard 2001, p. 99.
   46. ^ Willard 2001, p. 101.
   47. ^ Willard 2001, pp. 103-104.
   48. ^ Willard 2001, p. 117.
   49. ^ Willard 2001, pp. 132-133.
   50. ^ Willard 2001, p. 133.
   51. ^ ^51,0 ^51,1 ^51,2 Willard 2001, p. 143.
   52. ^ Willard 2001, p. 138.
   53. ^ Willard 2001, pp. 138-139.
   54. ^ Willard 2001, pp. 142-146.
   55. ^ Tasmania's saffron gold, 'n artikel by die Landline;;-webwerf.
       Laaste besoek op 15 April, 2007.
   56. ^ FARE OF THE COUNTRY; Saffron, Kashmir's Pot of Gold by die
       webwerf van die New York Times. Laaste besoek op 15 April, 2007.
   57. ^ Assimopoulou 2005, p. 1.
   58. ^ Chang, Kuo & Wang 1964, p. 1.
   59. ^ http://www.farhangsaffron.com/history.htm
   60. ^ Hill 2004, p. 273.
   61. ^ Rau 1969, p. 35.
   62. ^ Lak 1998.
   63. ^ Goyns 1999, p. 8.
   64. ^ Willard 2001, p. 201.
   65. ^ ^65,0 ^65,1 Tarvand 2005b.
   66. ^ Hill 2004, p. 274.
   67. ^ Willard 2001, pp. 102-104.
   68. ^ Australian Broadcasting Corporation 2003.
   69. ^ Hussain 2005.

   Commons
   Multimedia oor hierdie onderwerp is te vinde op Wikimedia Commons onder
   die titel:
   Crocus sativus
   Saffraankrokusse wat in 'n tuin in Osaka Prefektuur (大阪府), Kansai,
   Honshū, Japan groei.
   Saffraankrokusse wat in 'n tuin in Osaka Prefektuur (大阪府), Kansai,
   Honshū, Japan groei.
   'n Saffraankrokusblom.
   'n Saffraankrokusblom.

[wysig] Verwysings

     * Australian Broadcasting Corporation (2003), "Kashmiri saffron
       producers see red over Iranian imports", Australian Broadcasting
       Corporation [link accessed January 10, 2006].
     * Abdullaev, FI (2002), "Cancer chemopreventive and tumoricidal
       properties of saffron (Crocus sativus L.)", Experimental Biology
       and Medicine 227(1) [link accessed January 10, 2006]. PMID 11788779
     * Assimopoulou, AN; VP Papageorgiou & Z Sinakos (2005), "Radical
       scavenging activity of Crocus sativus L. extract and its bioactive
       constituents", Phytotherapy Research 19(11). PMID 16317646
     * Chang, PY; W, Liang, CT Kuo & CK Wang (1964), "The pharmacological
       action of 藏红花 (zà hóng huā – Crocus sativus L.): effect on the
       uterus and/or estrous cycle", Yao Hsueh Hsueh Pao 11.
     * Courtney, P (2002), "Tasmania's Saffron Gold", Landline (Australian
       Broadcasting Corporation) [link accessed January 10, 2006].
     * Dalby, A (2003), Food in the Ancient World from A to Z, Routledge
       (UK), ISBN 0-415-23259-7.
     * Darling Biomedical Library (2002), "Saffron", Darling Biomedical
       Library (UCLA) [link accessed January 10, 2006].
     * Davies, NW; MJ Gregory & RC Menary (2005), "Effect of drying
       temperature and air flow on the production and retention of
       secondary metabolites in saffron", Journal of Agricultural and Food
       Chemistry. 53(15). PMID 16028982
     * Deo, B (2003), "Growing Saffron – The World's Most Expensive
       Spice", Crop & Food Research (New Zealand Institute for Crop & Food
       Research) (no. 20) [link accessed January 10, 2006].
     * Dharmananda, S (2005), "Saffron: An Anti-Depressant Herb",
       Institute for Traditional Medicine [link accessed January 10,
       2006].
     * DPIWE (2005), "Emerging and Other Fruit and Floriculture: Saffron",
       Food & Agriculture [link accessed January 10, 2006].
     * Ferrence, SC (2004), "Therapy with saffron and the Goddess at
       Thera", Perspectives in Biology and Medicine 47(2). PMID 15259204
     * Fletcher, N (2005), Charlemagne's Tablecloth: A Piquant History of
       Feasting, St. Martin's Press, ISBN 0-312-34068-0.
     * Fotedar, S (1998-1999), "Cultural Heritage of India – Kashmiri
       Pandit Contribution", Vitasta (Kashmir Sabha) XXXII(1) [link
       accessed January 10, 2006].
     * Goyns, MH (1999), Saffron, Taylor & Francis, ISBN 90-5702-394-6
       [link accessed January 10, 2006].
     * Grigg, DB (1974), The Agricultural Systems of the World, Cambridge
       University Press, ISBN 0-521-09843-2.
     * Harper, D (2001), "Saffron", Online Etymology Dictionary [link
       accessed January 10, 2006].

     * Hasegawa, JH; SK Kurumboor & SC Nair (1995), "Saffron
       chemoprevention in biology and medicine: a review", Cancer
       Biotherapy 10(4). PMID 8590890
     * Hayes, AW (2001), Principles and Methods of Toxicology, Taylor &
       Francis, ISBN 1-56032-814-2.
     * Hill, T (2004), The Contemporary Encyclopedia of Herbs and Spices:
       Seasonings for the Global Kitchen, Wiley, ISBN 0-471-21423-X.
     * Honan, WH (2004), "Researchers Rewrite First Chapter for the
       History of Medicine", The New York Times [link accessed January 10,
       2006].
     * Humphries, J (1998), The Essential Saffron Companion, Ten Speed
       Press, ISBN 1-58008-024-3.
     * Hussain, A (2005), "Saffron Industry in Deep Distress", BBC News
       [link accessed January 10, 2006].
     * Jessie, SW & TP Krishnakantha (2005), "Inhibition of human platelet
       aggregation and membrane lipid peroxidation by food spice,
       saffron", Molecular and Cellular Biochemistry 278(1–2). PMID
       16180089
     * Katzer, G (2001), "Saffron (Crocus sativus L.)", Gernot Katzer's
       Spice Pages [link accessed January 10, 2006].
     * Lak, D (1998), "Kashmiris Pin Hopes on Saffron", BBC News [link
       accessed January 10, 2006].
     * Lak, D (1998b), "Gathering Kashmir's Saffron", BBC News [link
       accessed January 10, 2006].
     * Leffingwell, JC (2002), "Saffron", Leffingwell Reports 2(5) [link
       accessed January 10, 2006].
     * McGann, K (2003), "What the Irish Wore: A Few Arguments on the
       Subject of Saffron", Reconstructing History [link accessed January
       10, 2006].
     * McGee, H (2004), On Food and Cooking: The Science and Lore of the
       Kitchen, Scribner, ISBN 0-684-80001-2 [link accessed January 10,
       2006].
     * Nair, SC; B Pannikar & KR Panikkar (1991), "Antitumour activity of
       saffron (Crocus sativus).", Cancer Letters 57(2). PMID 2025883
     * Park, JB (2005), "Saffron", USDA Phytochemical Database [link
       accessed January 10, 2006].
     * Pearce, F (2005), "Returning war-torn farmland to productivity",
       New Scientist [link accessed January 10, 2006].
     * Rau, SR (1969), The Cooking of India, Time Life Education, ISBN
       0-8094-0069-3
     * Shen-Nong Limited (2005), "Qin Dynasty 221–207 B.C.", Shen-Nong
       [link accessed April 1, 2006].
     * Tarvand (2005), "What is Saffron?", Tarvand Saffron Company [link
       accessed January 10, 2006].
     * Tarvand (2005b), "Grading and Classification", Tarvand Saffron
       Company [link accessed January 10, 2006].
     * Willard, P (2001), Secrets of Saffron: The Vagabond Life of the
       World's Most Seductive Spice, Beacon Press, ISBN 0-8070-5008-3
       [link accessed January 10, 2006].


   Hierdie artikel is gekies as 'n voorbladartikel. Klik gerus hier vir
   meer inligting.
   Kategorieë: Speserye • Plante

