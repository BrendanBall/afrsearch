Sahel


          Sien ook Sahel, Tunisië, 'n gebied van oostelike Tunisië.

   Die ligging van die Sahel in Afrika
   Die ligging van die Sahel in Afrika

   Die Sahel (uit Arabies ساحل, sahil, strand, grens of kus van die
   Saharawoestyn) is die grensgebied in Afrika tussen die Sahara in die
   noorde en die meer vrugbare gebied in die suide, wat as die Soedan (wat
   nie met die land met die naam verwar moet word nie) bekend staan.

   Inhoud

        * 1 Term
        * 2 Geografie
        * 3 Omgewing
        * 4 Veetrek
        * 5 Droogtes
        * 6 Sien ook
        * 7 Eksterne skakels
        * 8 Bronne

[wysig] Term

   Die term is aanvanklik as 'n geografiese term gebruik om na die strook
   land tussen 75 en 450 isohiëte (bande van neerslag). Latere navorsers
   verwys na 'n wye reeks isohiëte in bepaling van die ligging van die
   Sahel. Dit is ook al gebruik om te verwys na die lande van Wes-Afrika.
   Dit is ook 'n naam wat algemeen aan seuns in Indië gegee word.

[wysig] Geografie

   Die Sahel is hoofsaaklik savanna en loop van die Atlantiese Oseaan tot
   by die Horing van Afrika en verander van semi-droë grasveld na
   doringsavanna. In die geskiedenis van Afrika het die gebied van die
   mees gevorderde koninkryke gehad wat uit die handel oor die woestyn
   voordeel getrek het. Gesamentlik staan die state bekend as die
   Sahelkoninkryke.

   Die lande van die Sahel sluit vandag Senegal, Mauritanië, Mali,
   Burkina-Faso, Niger, Nigerië, Tsjaad, Soedan, Ethiopië, Eritrea,
   Djiboeti, en Somalië in.

   'n Kaart van die gebied kan hier besigtig word.

[wysig] Omgewing

   Omtrent 12 500 jaar gelede was die Sahel deel van die Saharawoestyn, en
   was dit bedek in sandduine wat die landskap wat ons vandag sien gevorm
   het. Die Sahel kry 150-500 mm reënval per jaar, meestal in die
   monsoonseisoen. Die reënval word gekenmerk deur jaar-tot-jaar en
   dekadegewyse wisselings. Die twee grootste bepalende faktore van
   grondproduktiwiteit in die Sahel is water en [mikrovoedingstowwe,
   meestal stikstof en fosfate.

   Daar is 'n sterk korrelasie tussen reënval in die Sahel en intense
   orkaanaktiwiteit in die Atlantiese Oseaan.

[wysig] Veetrek

   Tradisioneel was meeste mense in die Sahel semi-nomade wat geboer en
   beeste geteel het in 'n veetrekstelsel, wat moontlik die mees
   onderhoubare manier vir die benutting van die Sahel is. Die verskil
   tussen die droë noorde met hoër grondvrugbaarheidvlakke en die natter
   suide word benut sodat kuddes op die hoë kwaliteit voer wei in die
   Noorde tydens die nat seisoen en dan 'n paar honderd kilometer suid
   trek om op die meer volop, maar minder voedsame voer te wie tydens die
   droë seisoen.

[wysig] Droogtes

   Daar was 'n groot droogte in die Sahel in 1914, wat veroorsaak is deur
   ver ondergemiddelde jaarlikse reënval, wat grootskaalse hongersnood
   veroorsaak het. In die 1960's was daar 'n vermeerdering in die
   jaarlikse reënval in die gebied, wat die noordelike droër gebied meer
   toeganklik gemaak het. Daar was druk, deur regerings ondersteun, vir
   mense om noordwaarts te terk. Toe die lang droogtetydperk van 1968-1974
   'n aanvang neem word die weiding vinnig ononderhoubaar en wydverspreide
   denuding van die gebied vind plaas. Soos met die droogte in 1914, lei
   did tot 'n grootskaalse hongersnood, maar die keer word dit tot 'n mate
   getemper deur die internasionale sigbaarheid daarvan en die instroming
   van hulpverlening. Die katestrofe lei tot die stigting van die
   Internasionale vonds vir Landbouontwikkeling.

[wysig] Sien ook

     * Saheldroogte

[wysig] Eksterne skakels

     * Notas oor Sahel-Afrika
     * Die Sahel se reënvalindeks, 1898 - 2002
     * Woestynwording – 'n bedreiging vir die Sahel

[wysig] Bronne

     * Landsea, C., and Gray, W. The Strong Association between Western
       Sahel Monsoon Rainfall and Intense Atlantic Hurricanes. Journal Of
       Climate, Vol. 5, No. 5, May 1992

                           Gebiede van die wêreld
          Afrika: Midde-Afrika | Oos-Afrika | Groot Mere | Guinee |
    Horing van Afrika | Noord-Afrika | Magreb | Noordwes-Afrika | Sahel |
      Suider-Afrika | Afrika, Suid van die Sahara | Soedan | Wes-Afrika
       Amerikas: Andes-state | Karibiese Eilande | Sentraal-Amerika |
   Groot Mere | Groot  Vlaktes | Guianas | Latyns-Amerika | Noord-Amerika
     | Noordelike-Amerika | Patagonië | Suid-Amerika | Suidelike  Keël
  Eurasië: Anatolië | Arabië | Asië | Balkan | Baltiese gebied | Benelux
      | Britse-Eilande | Kaukasië | Sentraal-Asië | Sentraal-Europa |
        Oos-Asië | Oos-Europa | Oos-Indies | Europa | Verre-Ooste |
    Indiese-subkontinent | Levant | Mediterreense gebied | Midde-Ooste |
  Nabye-Ooste | Noord-Asië | Noord-Europa | Na-Sowjet state | Skandinawië
         | Suidoos-Asië | Suid-Europa | Suidwes-Asië | Wes-Europa
   Oseanië: Australasië | Melanesië | Mikronesië | Polinesië | Stille
                                 Oseaan-Rand
                 Poolgebied: Noord-Pool gebied | Antarktika

   Kategorieë: Afrika • Gebiede van Afrika • Sahel

