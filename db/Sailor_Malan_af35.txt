Sailor Malan


   Kolonel Adolf Gysbert (Sailor) Malan was 'n befaamde Suid-Afrikaanse
   vlieënier.

   Hy is op 3 Oktober 1910 op Wellington in die Boland gebore. Ná sy
   opleiding op die opleidingskip Generaal Botha, het hy diens gedoen op
   die Union-Castle-redery tot 1936.

   In 1935 het die Britse Lugmag sy vlieënierskorps aansienlik begin
   uitbrei en Malan was een van die manne wat aangesluit het. Hy het
   geleer om 'n Tiger Moth te vlieg aan 'n elementêre vliegskool naby
   Bristol, en die eerste keer gevlieg op 6 Januarie 1936. Teen die einde
   van daardie jaar was sy opleiding voltooi en op 20 Desember 1936 is hy
   gestuur om aan te sluit by 74 Squadron. Hy is in Januarie 1937 bevorder
   tot loodsoffisier en is aangestel as waarnemende vlugbevelvoerder van
   die sogenaamde "A Flight", wat Spitfires gevlieg het, in Augustus. Kort
   voor die aanbreek van die oorlog is hy bevorder tot vlugluitenant.

[wysig] Die Tweede Wêreldoorlog

   74 Squadron het sy eerste aksie net 15 uur na die verklaring van oorlog
   beleef toe hy gestuur is om 'n bombarderingsaanslag te onderskep, maar
   wat uiteindelik aan die lig gekom het vliegtuie van die Britse Lugmag
   was. Op 6 September 1939 moes "A Flight" 'n vermeende aanval van die
   vyand onderskep, maar wat eintlik die Hurricanes van No. 56 Squadron
   RAF was. Malan het geglo dit is die vyand en 'n bevel gegee om aan te
   val. In die daaropvolgende, tragiese slag het twee vlieëniers onder
   Malan se aanvoering twee vliegtuie van die Britse Lugmag afgeskiet en
   een offisier het gesterf. Die voorval sou later bekend staan as die
   Slag van Barking Creek. Tydens die gevolglike verhoor oor die voorval
   het die hof aanvaar dat die hele voorval net 'n ongelukkige misverstand
   was.

   Hy was een van die hoofbevelvoerders van die gevegsmag in die Battle of
   Britain in September 1940. Hy is ook vereer vir sy dapperheid tydens
   die Slag van Duinkerken.
   'n Fakkellig-optog van die Torch Commando in Durban in 1952
   'n Fakkellig-optog van die Torch Commando in Durban in 1952

[wysig] Ná die oorlog

   Met sy terugkeer na Suid-Afrika het hy vir oudweermagmanne gewerk en in
   1951 'n amp beklee in die 'War Veterans' Torch Commando. Oorlogstydse
   ontberings het sy gesondheid ondermyn en hy sterf op 17 September 1963
   in die ouderdom van 52.

   Hy is in die na-oorlogse tydperk met die bewindsoorname van die
   Nasionale Party in 1948 deur die regering verag vir sy uitgesproke
   standpunte teen die apartheidsbeleid. Dienende lede van die
   Suid-Afrikaanse Weermag is verbied om sy begrafnis in uniform by te
   woon. Hy is ook nie 'n inskrywing werd geag in
   Afrikaner-Nasionalistiese publikasies soos die 10-volume Ensiklopedie
   van die Wêreld (byna twee volle bladsye is aan dr. Daniël Francois
   Malan afgestaan) of die beknopte Afrikaanse Kernensiklopedie nie.

   Sailor Malan is bekroon met die Britse D.S.O., D.F.C., die Belgiese
   Croix de Guerre, en die Franse Croix de Guerre en Legioen van Eer.
   Kategorieë: Vlieëniers • Suid-Afrikaanse politici

