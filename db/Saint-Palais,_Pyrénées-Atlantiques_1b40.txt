Saint-Palais, Pyrénées-Atlantiques


   Die wapen van Saint-Palais met die leuse : De gueules aux chaînes d’or
   posées en pal, en sautoir et orle, chargées en cœur d’une émeraude au
   naturel.
   Die wapen van Saint-Palais met die leuse : De gueules aux chaînes d’or
   posées en pal, en sautoir et orle, chargées en cœur d’une émeraude au
   naturel.

   Saint-Palais (Baskies: Donapaleu) is 'n dorpie geleë in die Franse
   département Pyrénées-Atlantiques in die région Akwitanië. Dit is ook in
   die voormalige Franse provinsie Neder-Navarra, deel van die Franse
   Baskeland, waarvan dit vir 'n tydlank die hoofstad was. Die dorpie se
   naam kom van San Palay en gedenk Pelayo, 'n tienerseun wat in ongeveer
   850 in Cordoue gemartel is.

   Die dorpie is die hoofstad van die pays de Mixe streek. Die dorpie se
   water kom van die Bidouze, wat in die kalksteen berge van Arbailles
   ontstaan, en die rivier se sytak die Joyeuse.

[wysig] Geskiedenis

   Die dorpie is aan die begin van die 13de eeu deur die Koninklike
   Navarrese as 'n nuwe dorp of Iriberri gestig. Die is uitgelê aan
   weerskante van die Rue du Palais de Justice en is omring deur mure en
   gragte waar die huidige Rue Gambetta geleë is. Charles II van Navarra
   het die dorp in 1351 magtiging gegee om munte te slaan. Die munt het sy
   aktiwiteite is in 1672 gestaak. Jean d'Albret het in 1472 onder die
   foires regte verskaf insluitend: Vrydagmark, skaapmark op Woensdae in
   die winter en perde skou op Paasmaandag. In die 16de eeu, na die
   anneksasie van Pamplona deur Kastilië, het Henri die kanselary gestig
   en die eerste state-generaal van Navarra wat Lodewyk XIII na Pau
   verskuif het. Die koning se huis het as stadsaal gedien; die hofmeier
   (sénéchaussée) het dit in 1639 sy setel gemaak.

   Saint-Palais se ontwikkleing is te danke aan die pelgrimreise. 'n Edik
   van Lodewyk XVI in November 1784 het 'n einde gebring aan die
   aktiwiteite van die hospices van Utziat in Arros, van Harambelts in
   Ostabat, en van Saint-Palais, om 'n hospitaal in Saint-Palais te stig,
   "die hoofstad van ons Koninkryk van Navarra."

   Die wet van 4 Maart 1790, wat 'n nuwe adminstartiewe bedeling in
   Frankryk gevestig het deur die skep van departemente en distrikte het
   gelei tot die stigting van die département van Basses-Pyrénées waarin
   Béarn, die Gaskonse gebied van Bayonne ean Bidache, en die drie
   provinsies van Franse Baskeland verenig is. Vir die drie laasgenoemdes
   is drie distrikte geskep: Mauléon, Saint-Palais en Ustaritz, wat die
   baillage van Labourd vervang het. Deur die misbruik van hulle magte het
   die plaaslike amptenare die setel van Ustaritz byna onmiddelik na
   Bayonne verskuif. Die opdrag het talle munisipaliteite aangespoor om
   nuwe name aan te neem wat ooreengekom het met die gees van die Franse
   Rewolusie. Saint-Palais is dus na Mont-Bidouze herdoop, Ustaritz het
   Marat-sur-Nive geword, Itxassou Union, Arbonne Constante,
   Saint-Étienne-de-Baïgorry Thermopyles, Saint-Jean-Pied-de-Port
   Nive-Franche, Louhossoa Montagne-sur-Nive, Saint-Jean-de-Luz
   Chauvin-Dragon, Ainhoa Mendiarte en Souraïde Mendialde.
   Kategorie: Geografie van Frankryk

