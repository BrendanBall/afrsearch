Saint-Pierre et Miquelon


   Saint-Pierre et Miquelon is 'n Franse besitting, wat uit 'n aantal
   klein eilande langs die oostelike kus van Kanada, suid van die
   provinsie van Newfoundland (Frans: Terre-Neuve) , bestaan.

                                         CAPTION: Saint-Pierre et Miquelon


       Die Vlag van Saint-Pierre et Miquelon Die Wapen van Saint-Pierre et
                                             Miquelon

                                             Nasionale leuse: A mare labor
                                                            Ampstaal Frans
                                                     Hoofstad Saint-Pierre
                      President van die Conseil-Général Stéphane Artano
                                                       Prefek Albert Dupuy
                                                               Oppervlakte
                                                                 – Total
                                                               – % water
                                                                  242 km²
                                                                      0.0%
                                                   Bevolking (2005)  7 012
                                                Geldeenheid Euro (€ EUR)
                                                             Tydsone UTC-3
                                                            Skakelkode 508
                                                          Internet TLD .pm
                                              Franse besitting sedert 1763

   Inhoud

        * 1 Geskiedenis
        * 2 Klimaat
        * 3 Ekonomiese basis
        * 4 Radio en televisie
        * 5 Eksterne skakels

[wysig] Geskiedenis

   Die oudste artefakte, wat deur Inuïet of Indiane gemaak is, dateer uit
   die tydperk van 3000 v.C.

   Die Portugese ontdekker João Álvares Fagundes het die eilandgroep "Die
   Elfduisend Maagde" vernoem, maar uiteindelik het die Franse naam
   "Eilande van Saint-Pierre" gebruiklik geword.

   Tydens die 16de eeu het die eilande as 'n Franse visvangbasis gedien.
   In die kabeljouseisoen het veral die vissers van La Rochelle,
   Granville, Saint-Malo en die Baskeland hier aangedoen. Die Franse
   seevaarder Jacques Cartier het in die jaar 1536 'n besoek an
   Saint-Pierre afgelê en berig gelewer oor die Franse en Bretonse
   visvangsaktiwiteite in die gebied.
   Winterlandskap
   Winterlandskap

   Die naam van die eiland Miquelon is van Baskiese herkoms, aangesien dit
   die basis van vissers uit die Baskiese dorp Saint-Jean-de-Luz was.

   Die eerste Franse nedersetting op Saint-Pierre is in die 17de eeu
   gestig. Frankryk] moes die eilandgroep ingevolge 'n ooreenkoms by die
   Verdrag van Utrecht in die jaar 1713 afstaan. Vyftig jaar later, teen
   die einde van die Sewejarige Oorlog in 1763, is die eilande weer aan
   Frankryk oorhandig.

   In die tydperk tussen 1763 en 1778 was die eilandgroep die toevlugsoord
   van Franstalige Akadiërs, wat deur die Britse owerheid uit Nova Scotia
   verdryf is.

   Die Britte het die Franse ondersteuning van die Amerikaanse
   Rewolusionêre Oorlog in 1778 met 'n aanval op die eiland en die
   verdrywing van sy bevolking vergeld.

   In 1783 het die eilande weer onder Franse heerskappy gekom. Aangesien
   Brittanje teenoor die Franse Rewolusie vyandelik gesind was en as
   reaksie op die Franse oorlogsverklaring, was daar 'n hernieude Britse
   aanval op die eiland. Die hele bevolking is gedeporteer.

   Ná die tweede afdanking van keiser Napoléon I Bonaparte in 1816 het
   Frankryk die gesag oor die eilandgroep herwin. Hulle is die laaste
   oorblyfsel van die eertydse uitgestrekte Franse kolonies in
   Noord-Amerika.
   Die eiland Miquelon
   Die eiland Miquelon

   Die eilande bly weens die korte afstand van die Grand Banks van
   Newfoundland, een van die rykste visgronde wêreldwyd, altyd belangrik
   vir die visvangbedryf.

   Tydens die Amerikaanse prohibisie het die eilande as basis vir
   rampokkers soos Al Capone en Bill McCoy gedien, wat alkoholiese dranke
   na die Verenigde State gesmokkel het.

   Nadat die Duitse Ryk tydens die Tweede Wêreldoorlog groot dele van die
   Europese vasteland verower het, het die eilande onder die gesag van die
   Franse Vichy-regering gekom. Op Kersdag van die jaar 1941 is die
   eilande in opdrag van generaal Charles de Gaulle deur Vrye Franse
   troepe onder die leiding van skout-admiraal Émile Muselier bevry. Die
   Franse aksie het tot 'n geskil met die Amerikaanse Departement van
   Buitelandse Sake gelei, wat nou bande met die Vichy-regering gehandhaaf
   en oorlogskepe gestuur het om die eilande terug te wen.

   In 1976 het die eilande 'n oorsese département (département
   d'outre-mer) van Frankryk geword. Hierdie status is in 1985 gewysig, en
   Saint-Pierre et Miquelon was nou 'n gebied met besondere status
   (collectivité territoriale à statut particulier). Met die wysiging van
   die Franse Grondwet op 28 Maart 2003 het die eilandgroep 'n
   collectivité d'outre-mer (COM) geword.

[wysig] Klimaat

   Hoë lugvogtigheid en sterk winde kenmerk die klimaat van die eilande.
   Die winters is besonder lank en koud, terwyl die lente en vroegsomer
   regtig fris en mistig is. In die laatsomer en herfs is daar baie
   sonskynure.

[wysig] Ekonomiese basis

   Saint-Pierre et Miquelon
   Saint-Pierre et Miquelon
   Saint-Pierre et Miquelon
   Saint-Pierre et Miquelon

   Vier eeue lank bly die kabeljou-vissery die vernaamste bron van
   inkomste vir die eilanders. Weens die oorbenutting van die visvoorrade
   langs die Grand Banks-kusgebied het die Kanadese regering visvangkwotas
   ingestel, 'n maatreël wat die plaaslike en Franse visserybedryf 'n
   ernstige nekslag toedien.

   Met die ondersteuning van die Franse regering begin die eilanders nou
   ander sektore van die ekonomie ontwikkel, soos byvoorbeeld toerisme,
   visboerdery, kreefvissery en landbou.

   Die eilande het hul eie posseëls, hoewel hulle die Euro as geldeenheid
   gebruik.

[wysig] Radio en televisie

   Die publieke Franse televisiediens Reseau France Outre-Mer bied 'n
   televisie- en radioprogram aan, wat ook op die internet beskikbaar is
   (Windows Mediaspeler): Radio en televisie van Saint-Pierre et Miquelon.

[wysig] Eksterne skakels

     * Tourisme St Pierre & Miquelon
     * Communauté de St Pierre & Miquelon

   Die Départements van Frankryk

   Metropolitaanse Frankryk
   01 Ain | 02 Aisne | 03 Allier | 04 Alpes-de-Haute-Provence |
   05 Hautes-Alpes | 06 Alpes-Maritimes | 07 Ardèche | 08 Ardennes |
   09 Ariège | 10 Aube | 11 Aude | 12 Aveyron | 13 Bouches-du-Rhône |
   14 Calvados | 15 Cantal | 16 Charente | 17 Charente-Maritime |
   18 Cher | 19 Corrèze | 2A Corse-du-Sud | 2B Haute-Corse |
   21 Côte-d'Or | 22 Côtes-d'Armor | 23 Creuse | 24 Dordogne | 25 Doubs |
   26 Drôme | 27 Eure | 28 Eure-et-Loir | 29 Finistère | 30 Gard |
   31 Haute-Garonne | 32 Gers | 33 Gironde | 34 Hérault |
   35 Ille-et-Vilaine | 36 Indre | 37 Indre-et-Loire | 38 Isère |
   39 Jura | 40 Landes | 41 Loir-et-Cher | 42 Loire | 43 Haute-Loire |
   44 Loire-Atlantique | 45 Loiret | 46 Lot | 47 Lot-et-Garonne |
   48 Lozère | 49 Maine-et-Loire | 50 Manche | 51 Marne | 52 Haute-Marne |
   53 Mayenne | 54 Meurthe-et-Moselle | 55 Meuse | 56 Morbihan |
   57 Moselle | 58 Nièvre | 59 Nord | 60 Oise | 61 Orne |
   62 Pas-de-Calais | 63 Puy-de-Dôme | 64 Pyrénées-Atlantiques |
   65 Hautes-Pyrénées | 66 Pyrénées-Orientales | 67 Bas-Rhin |
   68 Haut-Rhin | 69 Rhône | 70 Haute-Saône | 71 Saône-et-Loire |
   72 Sarthe | 73 Savoie | 74 Haute-Savoie | 75 Parys |
   76 Seine-Maritime | 77 Seine-et-Marne | 78 Yvelines | 79 Deux-Sèvres |
   80 Somme | 81 Tarn | 82 Tarn-et-Garonne | 83 Var | 84 Vaucluse |
   85 Vendée | 86 Vienne | 87 Haute-Vienne | 88 Vosges | 89 Yonne |
   90 Territoire de Belfort | 91 Essonne | 92 Hauts-de-Seine |
   93 Seine-Saint-Denis | 94 Val-de-Marne | 95 Val-d'Oise |
   Oorsese départements
   971 Guadeloupe | 972 Martinique | 973 Frans-Guyana | 974 Réunion
   Collectivités d'outre mer
   975  Saint-Pierre et Miquelon | 985  Mayotte (collectivité
   départementale) | 986  Wallis-et-Futuna | 987  Frans-Polinesië (oorsese
   gebied)
   Die administratiewe verdeling van Frankryk: Régions - Départements -
   Arrondissemente - Kantons - Communes
   Kategorieë: Eilande • Frankryk

