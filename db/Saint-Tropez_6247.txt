Saint-Tropez


   Die kerk van Saint-Tropez
   Die kerk van Saint-Tropez

   Saint-Tropez is 'n klein hawestad in die département Var (Frankryk) met
   sowat 6 000 inwoners. Die dorp lê aan die Côte d'Azur (Blou Kus) en aan
   die voet van die Massif des Maures (Maures-gebergte). Saint-Tropez is
   sedert die vyftigerjare 'n gewilde vakansieoord met jaarliks sowat vyf
   miljoen toeriste en 'n bekende kunstenaarskolonie.

   Bo-oor die stad lê die die sitadel uit die jaar 1592 (Frans: "La
   Citadelle"), wat as uitkykplek dien en 'n museum vir seevaart en die
   plaaslike geskiedenis huisves.

[wysig] Geskiedenis

   Volgens 'n ou legende is die naam van die stad afgelei van die Romeinse
   martelaar Tropes. Na sy onthoofding word sy lyk in 'n boot gegooi, wat
   later in die golf van Saint-Tropez strand.

   Sedert die twintigerjare is die stad 'n ontmoetplek van Frankryk se
   modebedryf, en na die Tweede Wêreldoorlog kom bekende Franse
   eksistensialiste hier bymekaar. Danksy die rolprentster Brigitte Bardot
   raak Saint-Tropez vanaf die vyftigerjare as 'n vakansieoord van die
   welgesteldes gewild.

[wysig] Eksterne skakels

     * 'n Webwerf oor Saint-Tropez met 'n video vir die Real-speler,
       foto's en musiek van Brigitte Bardot
     * 'n Webwerf oor die skiereiland van Saint-Tropez met 'n video vir
       die Real-speler en baie foto's
     * Die webwerf van Radio NRJ Saint-Tropez met video's en nuusberigte

   Die hawe van Saint-Tropez

                            Saint-Tropez

                                        Die hawe van Saint-Tropez
   Kategorieë: Dorpe in Frankryk • Provence-Alpes-Côte d'Azur

