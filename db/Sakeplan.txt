Sakeplan


   'n Sakeplan of ondernemingsplan is die bloudruk van 'n onderneming en
   dit funskioneer soos 'n "padkaart" om die eienaar(s) te wys waarheen
   die onderneming gaan.

   'n Sakeplan bring ál die belangrike inligting oor die onderneming
   bymekaar. Die inligting word logies neergeskryf sodat elkeen wat
   daarmee moet werk dit maklik kan verstaan. Dit moet realistiese en
   bereikbare doelwitte bevat en wys hoe die bestuurder beplan om 'n
   sakegeleentheid te benut.

[wysig] Hoekom ondernemings sakeplanne ontwikkel

   Sakeplanne is meer belangrik vir klein ondernemings as wat dit is vir
   'n groter een omdat in klein ondernemings die eienaar gewoonlik die
   enigste persoon is wat besluite neem, en elke besluit die toekoms van
   die onderneming drasties kan beïnvloed. In groter ondernemings is daar
   gewoonlik vennote of direkteure wat besluite neem en hulle staan mekaar
   by met die beplanning. Sakeplanne dien nie as waarborge dat die
   onderneming winsgewend sal wees nie, maar dit sal wél help om beter op
   krisise te reageer en om sekere probleme te vermy.

   'n Sakeplan is ook 'n belangrike hulpbron wanneer 'n onderneming om
   geldelike hulp aansoek doen. Dit kan nuttig wees om nuwe sakevennote te
   kry en voorsien beleggers van inligting.

[wysig] Verwysings

     * Dinamiese Bedryfstudies deur Esterhuyse · Horn · Liebenberg,
       Kagiso, 2005

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Ekonomie

