Sakesektore


   Sakesektore is die verskillende sektore waarin die sakewêreld verdeel
   word ten einde dit dit klassifiseer of groepeer volgens die algemene
   aard van hul aktiwiteite en waar hulle in die produksieproses inpas.
   Daar is drie sakesektore, naamlik:
     * Primêre sektor - ontginning of versameling van grondstowwe.
     * Sekondêre sektor - verwerking van grondstowwe.
     * Tersiêre sektor - beskikbaarstelling van die produk aan die
       verbruiker.

   Die grootste sektor in Suid-Afrika is die tersiêre sektor.

   Die drie sektore, hul hoofrolle en voorbeelde van hierdie rolle kan in
   die tabel hieronder gesien word. 'n Duidelike onderskeid is nie altyd
   moontlik nie en 'n onderneming kan in meer as een sektor bedrywig wees.
   Primêre sektor Sekondêre sektor Tersiêre sektor
   Rol Rol Rol
     * Ontginning of versameling van natuurlike hulpbronne.
     * Verskaffing van grondstowwe en onverwerkte natuurlike hulpbronne
       vir verdere verwerking.

     * Verwerking van natuurlike hulpbronne of vervaardiging van finale
       produkte.
     * Verwerking tot tussen- en finale produkte.
     * Hierdie sektor bepaal die finale vorm van die produk.

     * Verspreiding van produkte en lewering van dienste.
     * Hierdie sektor stel produkte aan die verbruiker beskikbaar.
     * Ingesluit is ál die ondernemings wat die gaping tussen
       vervaardigers en verbruikers oorbrug deur 'n soort diens te lewer.

   Voorbeelde Voorbeelde Voorbeelde
     * Ontginning van alle tipes erts van die mynbedryf (nie-hernieubaar).
     * Onverwerkte hulpbronne van die landbou-, bosbou- en visserybedryf
       (hernieubaar).

     * Alle vervaardigings- en verwerkingsmaatskappy (fabrieke) - dus die
       nywerheidsektor.

     * Kommersiële groot- en kleinhandelaars.
     * Finansiële dienste: banke, versekeringsmakelaars.
     * Kommunikasiestelsels: poskantoor, radio, televisie, internet.
     * Mediese dienste: hospitale, gesondheidsdienste.
     * Professionele dienste: regs- en rekeningkundige dienste.
     * Onthaal, verblyf en vermaak: hotelle, dobbelhuise, restourante.
     * Vervoer: pad, spoor, see, lug, pypleiding.
     * Onderwys: voorskool, skool, kolleges, tegniese universiteite,
       universiteite.

[wysig] Verwysings

     * Dinamiese Bedryfstudies deur Esterhuyse · Horn · Liebenberg,
       Kagiso, 2005

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Ekonomie

