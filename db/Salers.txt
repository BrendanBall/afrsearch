Salers


   'n Salers-bees
   'n Salers-bees

   Die Salers is 'n beesras, wat sy oorsprong in die département Cantal in
   die Franse Sentraalmassief het.

   Die Salers is taamlik groot beeste, met 'n volwasse gewig van koeie
   tussen 700 en 750 kilogram en 'n hoogte van 1,40 meter. Die Salers word
   deur lang gekrulde bruin hare gekenmerk. Sy helder horings is lang en
   dun.
   'n Salers-kudde op die weiveld
   'n Salers-kudde op die weiveld

   Die veeteler Ernest Tyssandier d'Escous begin die genetiese potensiaal
   van die Salers in die 19de eeu deur middel van kruisteelt verbeter.

   Alhoewel die Salers oorspronklik veral as trekbeeste geteel is, staan
   hierdie gemengde beesras lankal bekend vir sy gehardheid en sy
   geskiktheid vir 'n omgewing soos die Franse Sentraalmassief met sy
   groot temperatuurverskille. Die Salers is ook goed aangepas vir
   ekonomiese vleis- en melkproduksie (alhoewel die aanwesigheid van die
   kalf steeds noodsaaklik is vir die melking van 'n Salers-koei).

   Die boere van Cantal laat hulle beeskuddes tydens die somer meesal in
   die hooggeleë gebiede wei. 'n Salers-melkkoei lewer tydens haar leeftyd
   byna 3 000 kilogram vetryke melk op, wat vir die plaaslike
   vervaardiging van twee kaassoorte van oorsprong, die Cantal en die
   Salers gebruik word. Deur middel van kruisteelt met die
   Charolais-beesras lewer die Salers ook kalwe op, wat as vleisbeeste
   dien.

   Tans is daar sowat 300 000 Salers-beeste in Frankryk. Hulle is ook na
   meer as 25 lande in Europa, Noord-Amerika, Afrika en Oseanië uitgevoer.
   Onlangs is daar ook bestemmings soos Suid-Amerika en Asië (Sjina)
   bygevoeg.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Salers cattle
     * Vereniging vir die promosie en keuring van Salers-beeste
     * Vereniging vir die promosie en uitbreiding van die Salers-beesras

   Kategorieë: Diere • Frankryk

