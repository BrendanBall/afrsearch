Salm


   Illustrasie van 'n manlike Coho-salm.
   Illustrasie van 'n manlike Coho-salm.

   Salm is die algemene naam vir verskeie spesies visse in die familie
   Salmonidae. Ander spesies in die familie sluit ook forelle in. Salm
   word in die Atlantiese Oseaan en die Stille Oseaan aangetref, asook die
   Groot Mere in Noord-Amerika en ander landbegrensde mere.

   Salm word in varswater gebore, maar migreer na geboorte na die oseaan
   en keer weer na varswatergebiede terug om voort te plant. In Alaska
   steek die salm tans oor na nuwe varswaterstrome, soos dié wat deur die
   terugtrekking van gletsers geskep word. Dit is tans nie bekend hoe die
   salm presies navigeer nie, alhoewel dit aanvaar word dat hulle
   sensitiewe reuksintuig beslis 'n belangrike rol speel. Die manlike
   salms wat in die Stille Oseaan aangetref word sterf gewoonlik kort ná
   die voortplantingproses. Selfs in die spesies wat waar die mannetjie
   wel meer as een keer voortplant, is die sterftesyfer na die eerste
   paring redelik hoog (beramings plaas die syfer so hoog as 40% of selfs
   50%).

   Salm is speel al lankal 'n rol in die kultuur en lewensonderhoud van
   kusbewoners. Baie bevolkings van die Noordelike Stille-Oseeankus het 'n
   seremonie om die terugkering van die salm te vier en te eer. Vir baie
   eeue het mense ook salm gevang soos die visse met die riviere terug na
   varswatergebiede geswem word. Tans word die vang van salm meestal
   beperk tot baaie en kusgebiede.

   Daar is besorgheid oor die bevolkingsvlakke van salm in die Atlantiese
   Oseean en sommige dele van die Stille Oseaan, maar daar is steeds 'n
   oorvloed salm in die noordelike Brits-Kolombië en Alaska-gebiede. Die
   Skeena-rivier (in Brits-Kolombië) is ontvang telkens miljoene visse wat
   na varswatergebiede terugkeer en ondersteun die gebied se kommersiële
   visserye, die inboorlinge se visserye, sport-visserye en die area se
   verskillende natuurlewe op die kus en honderde kilometers verder in die
   keerpunt. Die Kolombië-rivier salmbevolking is tans egter minder as 3%
   van wat dit was toe Meriwether Lewis en William Clark die rivier in
   1805 besoek het.^[1]

[wysig] Notas en verwysings

          Die artikel is 'n gedeeltelike vertaling van die Engelse
          Wikipedia artikel Salmon.

    1. ^ "Endangered Salmon." U.S. Congressman Jim McDermott. URL besoek
       op 2006-11-17.

   Kategorie: Visse

