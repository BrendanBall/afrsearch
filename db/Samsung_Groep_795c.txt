Samsung Groep


   Samsung (Koreaans: Drie Sterre) is die grootste konglomeraat (Koreaans:
   Chaebeol) in Suid-Korea, wat met sy meer as 250 000 werknemers ten
   opsigte van omset (meer as 100 miljard VSA-dollar in 2003) en
   markwaarde (meer as 77 miljard VSA-dollar in laat 2005) ook tot die vyf
   grootste ondernemings ter wêreld behoort, met dogtermaatskappye in 58
   lande.

   Samsung betaal in Suid-Korea meer as 46 miljard ZAR belasting (sowat
   agt persent van die staatsinkomste) en lewer 'n vyfde van die land se
   uitvoere op. Die voorsitter van Samsung is Lee Kun-hee.

   Inhoud

        * 1 Geskiedenis
        * 2 Borgskappe
        * 3 Samsung in Suid-Afrika
        * 4 Dogtermaatskappye van Samsung
             + 4.1 Elektroniese nywerhede
             + 4.2 Masjienbou en swaar nywerhede
             + 4.3 Chemie
             + 4.4 Finansiële dienste
             + 4.5 Boubedryf
             + 4.6 Vermaaklikheidsbedryf
             + 4.7 Ander
        * 5 Eksterne skakels

[wysig] Geskiedenis

   Die onderneming is op 1 Maart 1938 deur Lee Byung-chull as 'n
   kruidenierswinkel in die stad Daegu gestig. Ná die Koreaanse Oorlog het
   die maatskappy sy bedrywighede uitgebrei na die boubedryf en
   voedselverwerking. Dit het die eerste industriële koringmeul en
   suikersuiweringsfabriek in Korea opgerig, wat tot die land se grootste
   voedselvervaardiger gegroei het.

   Met sy filiaal Samsung Electronics, wat in 1969 gestig is, het Samsung
   ook elektroniese verbruikersware begin vervaardig. Teen die
   tagtigerjare was Samsung Electronics 'n tyd lank die grootste
   vervaardiger van draagbare televisiestelle. In hierdie tydperk het die
   Suid-Koreaanse regering Samsung aangemoedig om halfgeleiers te
   ontwikkel.

   Ander afdelings van Samsung sluit masjienbou, motors (Hyundai),
   assuransies, groothandel, eiendomme en vermaak in. Die
   Munhwa-uitsaaikorporasie, wat in die sewentigerjare die land se
   grootste private televisiestasie beheer het, is as gevolg van politieke
   druk aan die staat verkoop.

   As gevolg van die ekonomiese krisis in Asië het Samsung in die
   negentigerjare talle bedrywighede gestaak en 'n aantal
   dogtermaatskappye verkoop om sy kapitaalbasis te verhoog. Tegelykertyd
   het Samsung begin om hom op sy kernbedrywighede toe te spits. Samsung
   Electronics is tans die belangrikste tak van die konglomeraat. Minder
   bekend op die internasionale markte is Samsung se assuransies, swaar
   nywerhede en skeepsbou, chemiese nywerhede en Samsung Renault
   Automobile, 'n koöperasie met die Franse motorvervaardiger Renault.

[wysig] Borgskappe

   Samsung beskik oor sy eie sportspan in Suid-Korea, "Samsung Khan".

[wysig] Samsung in Suid-Afrika

   Samsung Electronics het sy internasionale bedrywighede in 1991 ook na
   Suid-Afrika uitgebrei. Aanvanklik het die onderneming sy produkte onder
   die naam Etron aangebied, en in April 1995 is die naam gewysig na
   Samsung Electronics South Africa. Samsung se beleggings in die land
   beloop 32 miljoen VSA-dollar (231 miljoen ZAR). 'n Bykomende tien
   miljoen VSA-dollar (72 miljoen ZAR) is deur die Suid-Koreaanse
   hoofkwartier aan plaaslike reklame-aktiwiteite bestee. Die onderneming
   spits hom in Suid-Afrika veral op selfone, televisiestelle,
   DVD-spelers, mikrogolfoonde en koelkaste toe.

[wysig] Dogtermaatskappye van Samsung

[wysig] Elektroniese nywerhede

     * Samsung Electronics
     * Samsung Electro-Mechanics
     * Samsung SDI
     * Samsung Corning
     * Samsung SDS
     * Samsung Networks
     * Samsung Corning Precision Glass
     * Samsung Mobile

[wysig] Masjienbou en swaar nywerhede

     * Samsung Heavy Industries
     * Samsung Techwin

[wysig] Chemie

     * Samsung Total Petrochemicals
     * Samsung Petrochemicals
     * Samsung BP Chemicals
     * Samsung Fine Chemicals
     * Cheil Industries

                                      [wysig] Finansiële dienste

                                           * Samsung Life Insurance
                                           * Samsung Fire & Marine Insurance
                                           * Samsung Card
                                           * Samsung Securities
                                           * Samsung Investment Trust Management
                                           * Samsung Venture Investment
                                           * Samsung Corporation

                                      [wysig] Boubedryf

                                           * Samsung Engineering & Construction

                                      [wysig] Vermaaklikheidsbedryf

                                           * Suwon Samsung Bluewings
                                           * Samsung Everland
                                           * Samsung Lions
                                           * Samsung Khan

                                      [wysig] Ander

                                           * Samsung Economic Research Institute
                                           * Cheil Communications
                                           * S-1
                                           * Renault Samsung Motors

[wysig] Eksterne skakels

     * Samsung se internasionale webwerf

   Kategorie: Suid-Korea

