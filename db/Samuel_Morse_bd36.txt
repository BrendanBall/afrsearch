Samuel Morse


   Samuel F. B. Morse
   Samuel F. B. Morse

   Samuel Finley Breese Morse (27 April 1791 – 2 April 1872) was 'n
   Amerikaanse uitvinder en skilder van geskiedkundige tonele en
   portrette; hy is bes bekend vir sy ontwerp van die telegraaf en
   Morsekode.

   Inhoud

        * 1 Biografie
             + 1.1 Vroeë jare
             + 1.2 Later jare
             + 1.3 Sterfte
        * 2 Publikasies en werke
        * 3 Verdere leesstof
        * 4 Sien ook
        * 5 Eksterne skakels

[wysig] Biografie

[wysig] Vroeë jare

   Gebore in Charlestown, Massachusetts, die eerste kind van
   aardrykskundige en pastoor Joseph Morse en Elizabeth Ann Finley Morse
   woon hy die Phillips Academy as kind by, en gaan kollege toe op
   veertienjarige ouderdom. Hy wy homself toe aan die kunste, en word 'n
   leerling onder Washington Allston, 'n welbekende Amerikaanse skilder.
   Terwyl hy aan Yale Universiteit studeer, woon hy lesings oor
   elektrisiteit deur Benjamin Silliman en Jeremiah Day by. Hy verdien
   geld deur portrette te skilder. In 1810 gradueer hy van Yale, en
   vergesel Allston later na Europa in 1811.

   Morse ontwerp 'n masjien wat marmer of klip in drie-dimensionele
   standbeelde kan kerf. Hy kan dit egter nie patenteer nie, weens 'n
   vorige ontwerp deur Thomas Blanchard uit 1820. In 1823 open Morse 'n
   kunsateljee in New York Stad. In 1825 skilder Morse Marquis de
   Lafayette se portret vir $1000. Op 7 Februarie van dieselfde jaar sterf
   Morse se vrou, Lucretia, skielik; sy word begrawe waarna hy na New
   Haven terugkeer.

   Teen 1837 het Morse die elektriese telegraaf uitgevind, ná Hans
   Christian Oersted se ontdekking in 1820 van die verwantskap tussen
   elektrisiteit en magnetisme. In 1832 ontwikkel Morse die idee van
   elektromagnetiese telegrafie tydens gesprekke met Dr. Charles T.
   Jackson. Later sou Jackson 'n hofsaak hangig maak oor die telegraaf,
   wat hy uiteindelik sou verloor. Morse ontwerp prototipes van 'n
   elektromagnetiese telegraaf wat kon opneem en Morsekode ('n alfabet om
   boodskappe mee te stuur) in sy sketsboek.

   Terwyl hy in Rome studeer in 1830 bevriend hy die Deense beeldhouer
   Bertel Thorvaldsen; die twee kunstenaars sou soms snags saam deur die
   antieke murasies stap. Morse skilder ook Thorvaldsen se portret. In die
   herfs van 1835 bou en demonstreer Morse 'n opneemtelegraaf met 'n
   bewegende papierlint. Teen die begin van 1836 wys Morse hierdie
   opneemtelegraaf aan Dr. Leonard Gale. Morse staan ook in 1936 as
   burgemeesterskandidaat vir New York Stad en verkry 1 496 stemme, maar
   word nie verkies nie.

[wysig] Later jare

   Portret van Samuel F. B. Morse deur Mathew Brady, tussen 1855 en 1865
   Portret van Samuel F. B. Morse deur Mathew Brady, tussen 1855 en 1865

   In 1837 wys Morse sy planne vir relês aan Gale, en in September van
   daardie jaar die telegraaf aan Alfred Vail.

   In 1838 verander Morse die telegrafiese syferskrif vanaf 'n
   telegrafiese woordeboek met nommerkodes na 'n kode vir elke letter. Op
   25 Januarie wys Morse die telegraaf aan kolleges, en op 8 Februarie aan
   'n wetenskaplike kommittee by die Franklin Institute in Philadelphia,
   Pennsylvania (die eerste keer wat dit gewerk het was op 6 Januarie). Op
   21 Februarie demonstreer Morse die telegraaf aan President Martin van
   Buren en sy kabinet. Kort daarna word F. O. J. Smith, die voorsitter
   van die V.S. Huis van Verteenwoordigers se handelskommittee, Morse se
   vennoot, en stel 'n plan voor aan die V.S. Kongres vir 'n $30 000
   telegraaflynprojek. Die plan word nie goedgekeur nie.

   In 1839 publiseer Morse vanuit Parys die eerste Amerikaanse beskrywing
   van daguerreotipe fotografie deur Louis Daguerre, en Morse word 'n
   pionier van Amerikaanse daguerreotipes. In 1844 stuur Morse die
   telegraafboodskap "What hath God wrought?" (uit die Bybel, Numeri
   23:23) vanaf Washington, DC na Baltimore, Maryland.

   In die 1850s reis Morse na Kopenhagen en besoek die Thorvaldsen Museum,
   waar die beeldhouer se graf in 'n binnehof is. Hy word deur Koning
   Frederick VII ontvang, en deel sy wens mee om sy portret vanuit 1830
   aan die koning te skenk. Vandag behoort die portret van Thorvaldsen aan
   Koningin Margaret II.

[wysig] Sterfte

   Hy sterf op 2 April 1872 in sy tuiste te 5 West 22nd Street, New York,
   op die ouderdom van tagtig. Hy is begrawe in die Green-Wood
   Begraafplaas in Brooklyn, New York.

[wysig] Publikasies en werke

     * Morse, Samuel F. B., "Foreign Conspiracy Against the Liberties of
       the United States" (New York: Leavitt, Lord & Co. (New York
       Observer))
     * Morse, Samuel F. B., "Samuel F. B. Morse, His Letters and
       Journals". Volume I. (Gutenbergprojek)
     * Morse, Samuel F. B., "Samuel F. B. Morse, His Letters and
       Journals". Volume II. (Gutenbergprojek)

   Patente
     * Morse, Samuel, "US1647". "Improvements in the communicating
       information by signals by the application of electromagnetism."
       Verenigde State Patentekantoor.
     * Morse, Samuel, "US6420". Telegraaf. Verenigde State Patentekantoor.

[wysig] Verdere leesstof

     * Paul J. Staiti, Samuel F. B. Morse (Cambridge 1989).
     * Lauretta Dimmick, "Mythic Proportion: Bertel Thorvaldsen's
       Influence in America", Thorvaldsen: l'ambiente, l'influsso, il
       mito, ed. P. Kragelund and M. Nykjær, Rome 1991 (Analecta Romana
       Instituti Danici, Supplementum 18.), pp. 169-191.

[wysig] Sien ook

     * Telegrafie, Elektrisiteit, Elektriese telegraaf, Morsekode,
       Eponiem, Daguerreotipe, Semafoor
     * Morse, Mikrogolf, Fotografie

[wysig] Eksterne skakels

   Algemeen
     * 1911 Ensiklopedie, "Samuel Finley Breese Morse". LoveToKnow, Corp.
     * " Samuel F. B. Morse Papers". LOC.
          + "Morse Timeline". LOC.
     * "Samuel Finley Breese Morse: 1791 - 1872". Adventures in
       Cybersound.
     * Calvert, J. B., "Hear American Morse: how it sounded on a sounder".
       September 20, 2000
     * "Samuel F. B. Morse". National Inventors Hall of Fame.
     * "Samuel F. B. Morse". Unit 2: Those Inventive Americans.
       Smithsonian Institution, 2001.
     * "Morsum Magnificat, The magazine". Wistanswick, Market Drayton,
       Shropshire.
     * Katz, Eugenii, "Samuel Finley Breese Morse". Biosensors &
       Bioelectronics.
     * Jones, R. Victor, "Electromagnetic Telegraphy The Morse-Vail-Henry
       Telegraph". Deas.harvard.
     * Casale, John, "Signature of the Father". W2NI. Troy, New York.

   Hofsake
     * "O'Reilly, et al. v. Morse, et al.", 56 U.S. 62 (1853).
       Law.pitt.edu.

   Seëls
     * Reinhardt, Joachim, "Samuel F. B. Morse (1791-1872) Cambodcha,
       2001", Physics-Related Stamps. March 27, 2004.
     * Reinhardt, Joachim, "Samuel F. B. Morse (1791-1872) Congo, 1988".
       Physics-Related Stamps. March 27, 2004.

   Kategorieë: Amerikaanse skilders • Amerikaanse uitvinders • Geskiedenis
   van telekommunikasie

