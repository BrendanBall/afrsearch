Samuel de Champlain


   Samuel de Champlain
   Samuel de Champlain

   Samuel de Champlain (* 1567 in Brouage, Frankryk; † 25 Desember 1635 in
   Quebecstad, Kanada) is 'n Franse ontdekker, navorser, koloniale pionier
   en van 1633 tot 1635 die eerste goewerneur van Kanada. Hy word ook die
   "Vader van Nieu-Frankryk" genoem.

   De Champlain stig in 1608 Québec (stad), die huidige hoofstad van die
   Provinsie Quebec. Tydens sy ekspedisies in die binneland van Kanada
   doen hy navorsing oor die Saint-Laurentrivier en ontdek in 1615 die
   Huronmeer. Hy lewer 'n waardevolle bydrae tot die vroeë kartografie van
   Kanada en beskryf in sy etnologiese geskrifte die gebruike en sedes van
   die Eerste Nasies. 'n Aantal stamme van die Eerste Nasies word sy
   bondgenote in die stryd teen die Britse koloniale troepe in
   Noord-Amerika.
   Kategorieë: Kanada • Franse ontdekkingsreisigers • Quebec

