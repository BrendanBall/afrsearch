Sandton


   Sandton
   Sandton

   Sandton is 'n dorp in die noorde van die metropolitaanse gebied van
   Groter Johannesburg (provinsie Gauteng, Suid-Afrika). Die naam is 'n
   kombinasie van twee voorstede, Sandown en Bryanston, wat albei na
   plekke in die Verenigde Koninkryk vernoem is.

   Inhoud

        * 1 Geskiedenis
             + 1.1 1960's
             + 1.2 1990's
        * 2 Finansiële en sakesentrum
        * 3 Toerisme en kleinhandel
        * 4 Verwysings

[wysig] Geskiedenis

[wysig] 1960's

   Die munisipaliteit het in 1969 ontstaan, toe Johannesburg in noordelike
   rigting uitgebrei. Sandton was aanvanklik 'n oorwegend residensiële
   voorstad, wat hoofsaaklik uit klein eiendomme bestaan het.

[wysig] 1990's

   Ná die val van "apartheid" en die vestiging van die nuwe politieke
   bedeling het Sandton 'n deel van die Munisipaliteit Johannesburg geword
   en beskik dus sedertdien nie meer oor sy eie munisipale bestuur nie.

[wysig] Finansiële en sakesentrum

   Sandton het ná die neergang van Johannesburg se oorspronklike sakekern,
   wat een van die brandpunte van misdaad geword het ^[1], tot Suid-Afrika
   se nuwe finansiële sentrum en Johannersburg se belangrikste sakegebied
   ontwikkel. Nogtans het net een van Suid-Afrika se vier grootste banke,
   Nedbank, sy hoofkwartier na Sandton verskuif. Desondanks het die
   voorstad baie van Suid-Afrika se "nuwe geld" gelok, en naas
   beleggingsbanke en finansiële konsultante het ook Johannesburg se
   effektebeurs in die laat 1990's sy kantore na Sandton verskuif.

   Sandton huisves die kongresentrum Sandton Convention Centre, een van
   die grootstes op die vasteland van Afrika, waar onder meer die
   Wêreldspitsberaad oor Volhoubare Ontwikkeling in Augustus 2002
   plaasgevind het.

[wysig] Toerisme en kleinhandel

   Sandtonstad (Engels: Sandton City), een van die grootste winklsentrums
   in Afrika, is een van die besienswaardighede in die voorstad. Saam met
   Nelson Mandelaplein beskik die sentrum oor 144 000 vierkante meter
   totale winkeloppervlakte, wat van hom die grootste van sy soort in die
   suidelike halfrond maak. Sandton is ook die belangrikste bestemming vir
   sakereisigers in die metropolitaanse gebied van Johannesburg en bied 'n
   reeks vyfsterhotelle.

[wysig] Verwysings

    1. ^ National Geographic Magazine, April 2004: Johannesburg, besoek op
       8 Februarie 2007

   Kategorieë: Voorstede van Johannesburg • Gauteng • Dorpe in Suid-Afrika

