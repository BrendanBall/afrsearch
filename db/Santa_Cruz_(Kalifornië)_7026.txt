Santa Cruz (Kalifornië)


   Die ligging van Santa Cruz in Kalifornië
   Die ligging van Santa Cruz in Kalifornië

   Santa Cruz is die administratiewe hoofstad Santa Cruz County van die
   deelstaat Kalifornië (Verenigde State) met 'n oppervlak van 40,4
   vierkante kilometer en 54 700 inwoners (2004). Die stad lê teen die
   noordelike kant van die Montereybaai, sowat 100 kilometer suid van San
   Francisco. 'n Kampus van die Universiteit van Kalifornië in Santa Cruz
   (Engels: University of California, Santa Cruz) lê noord-wes van die
   stad.

   Inhoud

        * 1 Geskiedenis
        * 2 Toerisme
        * 3 Ekonomie
        * 4 Eksterne skakels

[wysig] Geskiedenis

   'n Uitsig oor Santa Cruz en Montereybaai
   'n Uitsig oor Santa Cruz en Montereybaai

   Die gebied is oorspronklik deur die Ohlone, jagters en versamelaars en
   een van Kalifornië se Eerste Nasies, bewoon. Op 28 Augustus 1791 het
   Padre Fermín Lasuén die sendingstasie Santa Cruz gestig, wat na die
   naamdag van sy stigtingsdatum vernoem is. Dit was die twaalfde van
   altesame 21 sendingstasies in Alta California (Opper-Kalifornië). Hier
   het aanvanklik lede van die Ohlone-stam, later ook Yokut begin werk.
   Die sendingstasie is in 1818 uit vrees vir 'n pirateaanval ontruim. In
   plaas van dit te beskerm, het Spaanse setlaars die stasie geplunder.
   Nadat dit later deur 'n aardbewing verwoes is, is die sendingwerk in
   Santa Cruz gestaak.

   Die naam Santa Cruz is later vir die nedersettings in die omgewing
   oorneem. Terwyl die Ohlone deur Spaanse setlaars verdryf is of aan
   siektes en dwangarbeid beswyk het, het Santa Cruz in die 19de eeu
   danksy setlaars van die Amerikaanse Ooskus en Midweste en immigrante
   uit Skotland, Italië, Sjina en Portugal begin groei. Die Spaanse
   setlaars is onteien en verdryf, nadat Kalifornië 'n deelstaat van die
   Verenigde State (VSA) geword het.

   Die Loma Prieta-aardbewing van die jaar 1989 het baie historiese geboue
   in die binnestad van Santa Cruz verwoes en vyf menselewens geëis.
   Danksy sy ligging naby die Kaliforniese Silicon Valley het die
   eiendomspryse as gevolg van die groei in die hoëtegnologie-sektor die
   hoogte ingeskiet, en Santa Cruz word nog steeds as een van die vyf
   Amerikaanse stede met die hoogste eiendomspryse gelys.

[wysig] Toerisme

   Die vermaaklikheidspark Boardwalk
   Die vermaaklikheidspark Boardwalk

   Santa Cruz, wat ook Surf City USA genoem word, was in 1885 die eerste
   stad in Kalifornië, waar die branderplankrysport beoefen is. Talle
   internasionale branderplankry-wedstryde vind nog steeds hier plaas.

   Die vermaaklikheidspark Santa Cruz Beach Boardwalk is die oudste in
   Kalifornië. Toerisme is naas landbou, tersiêre onderwys en
   hoëtegnologie nog steeds een van die hoofsaaklike bronne van inkomste
   in Santa Cruz.

[wysig] Ekonomie

   Santa Cruz het met die oprigting van die universiteitskampus 'n groot
   aantal jong mense gelok en ook alternatiewe lewensstyle gewild gemaak.
   Die stad het sodoende ook 'n sentrum van die organiese boerdery geword.

   Die bekendste plaaslike hoëtegnolgie-maatskappye is The Santa Cruz
   Operation (SCO) (tans Tarantella, Inc.) en Plantronics. Ander
   belangrike ondernemings, wat hulle hoofkwartiere in Santa Cruz het, is
   Giro (fietshelme), The Santa Cruz Guitar Company (kitare), Good Earth
   Tea (tee) en Erik's Deli Café.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Santa Cruz, California
     * Die amptelike webwerf van Santa Cruz
     * Santa Cruz Beach Boardwalk

   Kategorieë: Kalifornië • Stede in die Verenigde State

