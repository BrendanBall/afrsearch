Santiago, Chili


                                          Santiago de Chile
                                                 Kaart               Wapen

                                                                      Vlag

                                                  Land               Chili
                                              Stigting   12 Februarie 1541
                                            Oppervlak:
                                              - Totaal         641,4 vk km
                                     Hoogte bo seevlak               522 m
                                            Bevolking:
                                              - Totaal    5 392 395 (2002)
                              - Metropolitaanse Gebied    6 061 185 (2002)
                                  - Bevolkingsdigtheid         8 407/vk km
                                               Tydsone               UTC-4
                                          Burgemeester   Raul Alcaíno Lihn
                                     Amptelike Webwerf gobiernosantiago.cl

   Santiago (Spaans: Santiago de Chile) is die hoofstad, ekonomiese
   sentrum en grootste metropolitaanse gebied van Chili, wat met sowat ses
   miljoen inwoners veertig persent van die land se bevolking huisves. Die
   stad lê in die sentrale vallei van Chili en maak in administratiewe
   opsig deel uit van die Metropolitaanse Gewes van Santiago. Alhoewel
   Santiago as regeringsetel fungeer, is Valparaíso die wetgewende
   hoofstad van die land.

   Ná drie dekades van ononderbroke ekonomiese groei het Santiago tot een
   van die modernste metropole in Latyn-Amerika ontwikkel, wat met
   uitgestrekte voorstede, tientalle winkelsentrums en 'n indrukwekkende
   sentrale besigheidsdistrik met baie wolkekrabbers spog. Die stad beskik
   oor 'n hoogs moderne infrastruktuur, wat onder meer 'n moltreinstelsel
   insluit, en is die hoofkwartier van 'n groot aantal nasionale en
   internasionale maatskappye.

[wysig] Gallery

   Palacio de La Moneda
   Kategorie: Chili

