Sarie Marais


   My Sarie Marais is 'n bekende lied deur J.P. Toerien, geskep tydens die
   Eerste Vryheidsoorlog (ca. 1880) of die Tweede Vryheidsoorlog (ca.
   1900) Die deuntjie is geneem van 'n Engelse liedjie genaamd "Ellie
   Rhee" wat uit die Amerikaanse Burgeroorlog datteer. Dit is 'n baie
   bekende Afrikaanse volksliedjie en is al in ander tale vertaal. Dit
   verwys waarskynlik na 'n persoon wat werklik geleef het, Sarie Maré,
   maar weens 'n drukfout is die spelling Sarie Marais behou.

[wysig] Lirieke

   My Sarie Marais
   is so ver van my hart,
   Maar 'k hoop om haar weer te sien.
   Sy het in die wyk
   van die Mooirivier gewoon,
   Nog voor die oorlog het begin.

   Refrein O bring my terug na die ou Transvaal,
   Daar waar my Sarie woon,
   Daar onder in die mielies by die groen doringboom,
   Daar woon my Sarie Marais,
   Daar onder in die mielies by die groen doringboom,
   Daar woon my Sarie Marais.

   Ek was so bang
   Dat die kakies my sou vang,
   En vêr oor die see wegstuur;
   Toe vlug ek na die kant
   Van die Upington se sand
   Daar onder langs die Grootrivier.

   Verlossing het gekom
   En die huis-toe gaan was daar,
   Trug na die ou Transvaal;
   My liewelingspersoon
   sal seker ook daar wees
   Om my met 'n kus te beloon.

[wysig] Sarie vrouetydskrif

   Die Afrikaanse vroutydskrif, Sarie, se naam is van die liedjie geneem.
   Die tydskrif het oorspronklik Sarie Marais geheet, 'n naam wat tydens
   die eerste uitgawe (1949) sinoniem was met die idee van maghebbende
   Afrikaanse vroulikheid. Dit was ook die eerste Afrikaanse tydskrif wat
   op die vrouemark gefokus het, met inhoud wat strek van mode, dekor en
   skoonheid tot verhoudingsadvies en familie voorligting.

[wysig] Eksterne skakels

     * Werf met geskiedenis van die liedjie
     * Forum met foto's van Sarie Maré se graf
     * Opsomming van die 1931 film Sarie Marais
     * mp3 Oudio – Sarie Marais, soos gespeel deur die orkes van HM Royal
       Marines Commando Training Centre

   Kategorie: Suid-Afrikaanse volksmusiek

