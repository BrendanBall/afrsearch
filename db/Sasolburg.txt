Sasolburg


   Sasolburg is 'n dorp in die Noord-Vrystaat en ook deel van die
   Vaaldriehoek (wat insluit: Vereeniging, Meyerton en Vanderbijlpark).

   Die dorp is in 1954 gestig met die oprigting van SASOL 1 en ander
   chemiese nywerhede soos Natref, Karbochem, Safripol en Polifin. Die
   aanvanklike fokus was op die maak van petrol uit steenkool, maar een
   van die hoofprodukte is was.

   Sasolburg val nou onder die Metsimaholo munisipale gebied. Wat die dorp
   besonders maak is sy boomrykheid. Dit is die dorp met die meeste
   eikebome in die land - 26 verskillende spesies - en 'n groot
   verskeidenheid ander inheemse, sowel as uitheemse boomspesies.

   Omringende dorpe sluit ook in: Oranjeville, Deneysville, Heilbron,
   Parys en Vredefort.
   Kategorieë: Vrystaat • Dorpe in Suid-Afrika

