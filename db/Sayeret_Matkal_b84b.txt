Sayeret Matkal


   Sayeret Matkal (Hebreeus: סיירת מטכ"ל – Generalestaf
   verkenningseenheid) is die elite spesialemageenheid van die Israel
   Weermag (IDF). Dit word gestig in 1957 as Eenheid 269 deur veterane van
   die valskermbrigade, Eenheid 101 en die Weermag Intelligensie Afdeling
   (Aman). Die eenheid is verantwoordelik vir teen-terreur operasies,
   verkenning in vyhandige gebied en intelligensie insameling. Sayeret
   Matkal is ook verantwoordelik vir gyselaarbevryding buite die grense
   van Israel. Die eenheid word geskoei op die Britse SAS en rapporteer
   aan Aman. Die eenheid se leuse is "Wie Waag Wen" (dieselfde as die SAS
   leuse).

   Sayeret Matkal is veral bekend vir Operasie Donderslag, meer algemeen
   maar verkeerdelik bekend as Operasie Entebbe, waartydens meer as 100
   Air France lugdiens pasassiers wat deur Palestynse en Duitse militantes
   na Oeganda gekaap is. Tydens dié operasie sterf die eenheid se
   bevelvoeder Jonatan "Jonie" Netanyahu.

[wysig] Geskiedenis

   Sayeret Matkal is in 1957 deur 'n offisier Avraham Arnan gestig. Hy rig
   ‘n versoek aan die IDF Generalestaf om 'n eenheid te stig wat in
   vyandelike beheerde gebiede kan infiltreer ten einde uiters geheime
   intelligensie insamelings operasies uit te voer. Die eenheid word
   gebasseer op die voorbeeld van die SAS. Lede van die eenheid word onder
   andere opgelei deur Bedouin spoorsnyers.

   In 1959, word 'n dienspligte Ehud Barak aanvaar in Sayeret Matkal. Hy
   sou later die eerste Matkal leier, Lt. Meir Har-Zion opvolg en Israel
   se mees gedekoreerde soldaat word. Barak het 'n betekenisvolle invloed
   op Sayeret Matkal uitgeoefen en word beskou as 'n inoverende en
   charismatiese soldaat. Barak het later IDF Hoof van Staf geword.

   Ten spyte daarvan dat Sayeret Matkal 'n uiters geheime eenheid is, het
   dit 'n betekenisvolle invloed op die IDF. Die eenheid het oorspronklik
   helikopter infiltrasie tegnieke ontwikkel wat later algemeen deur die
   Israeliese weermag gebruik is. Die eenheid se gebruik van die Uzi
   submasjiengeweer het daartoe bygedra dat die Israel Military Industries
   'n Uzi ontwikkel het met 'n wegvoubarekolf vir akkuraatheid terwyl die
   wapen steeds klein is vir gebruik in beperkte ruimtes.

   Die eenheid was betrokke in gevegte aan alle fronte gedurende die
   Sesdagoorlog in 1967. Sayeret Matkal het deelgeneem aan baie
   teen-terrorisme operasies, insluitende die aanval op 'n Boeing 707 wat
   deur Swart September militantes in 1972 (Operation Isotope) en die dood
   van 'n aantal buskapers in die Gazastrook. Die Eenheid bly egter veral
   bekend vir hul 1976 redding van 106 passasiers in Oeganda (Operation
   Entebbe). Hoewel Sayeret Matkal ook verbind word met verskeie meer
   onglanse operasies word dié eenheid se betrokkenheid nie deur die IDF
   bevestig nie.
   Kategorie: Israel

