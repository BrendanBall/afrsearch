Secret Garden


   Secret Garden (Afrikaans: Geheimsinnige Tuin) is 'n Iers-Noorse
   musiekgroep. Die groep bestaan uit die Ierse violiste Fionnuala Sherry
   en die Noorse komponis-pianis Rolf Løvland. Die groep het al meer as 3
   miljoen albums verkoop.

   In 1995 het hulle die Eurovisie-sangfees in Dublin gewen met hul
   liedjie Nocturne. Omdat Fionnuala Iers is en Ierland ook die sangfees
   in 1996 gewen het, beteken dit dat die land 5 jaar in 'n ry die
   sangfeeswenner gelewer het. Nocturne was vir die grootste gedeelte
   instrumenteel — dit bevat slegs 24 Noorse woorde. Swede het later
   hieroor gekla en gevolglik is die reëls verander sodat daar in die
   toekoms nie met só min woorde opgetree sal kan word nie. Op die
   sangfees is die groep deur die Noorse sangeres Gunnhild Tvinnereim
   bygestaan, wat andersins geensins met die groep geassosieer word nie.
   Løvland het in 1985 ook die eerste Noorse wenlied, La Det Swinge,
   gekomponeer.

   Hul eerste album was 'n groot sukses en daar is meer as een miljoen
   kopieë verkoop. Dit het platinumstatus in Noorweë en Suid-Korea behaal,
   en goud in Ierland, Hong Kong en Nieu-Seeland.

   Hul bekendste lied is You Raise Me Up, wat deur Brian Kennedy vertolk
   is en deur verskeie ander kunstenaars gecover is, waaronder Westlife en
   Josh Groban.

[wysig] Diskografie

[wysig] Albums

     * Songs from a Secret Garden (1996)
     * White stones (1997)
     * Fairytales (1998)
     * Dawn of a New Century (1999)
     * Dreamcatcher (2001)
     * Once in a Red Moon (2002)
     * Dreamcatcher: Best Of (2004, Australië)
     * Earthsongs' (2005)

[wysig] Enkelsnitte

   Singles met trefferlysnotering in die Top 40
   Titel Datum van
   uitgewing Datum van
   binnekoms  Hoogste
   posisie  Aantal
   weke  Opmerkings
                        Nocturne 1995 22-7-1995 13 4
   Kategorie: Noorse musiekgroepe

