See van Japan


   Die See van Japan
   Die See van Japan

   Die See van Japan (Japanees: Nihon-kai) is 'n randsee van die westelike
   Stille Oseaan wat begrens word deur Japan, Korea en Rusland. Soos die
   Middellandse See, het dit byna geen getye aangesien dit byna geheel en
   al deur land omring word.^[1]

   Inhoud

        * 1 Geografie van die See
        * 2 Naam van die See
        * 3 Verwysings
        * 4 Ekstere skakels

[wysig] Geografie van die See

   Die See van Japan word deur die Russiese vasteland en Sakhalineiland
   begrens in die noorde, die Koreanse Skeireiland in die weste, en die
   Japanse eilande Hokkaidō, Honshū, en Kyūshū in die ooste. Dit word deur
   vyf vlak seestrate met ander seë verbind: die Straat van Tartary tussen
   die Asiese vasteland en Sakhalin; La Perouse Straat tussen die eilande
   Sakhalin en Hokkaidō; die Tsugaru Straat tussen die eilande Hokkaidō en
   Honshū; die Kanmon Straat tussen die eilande Honshū en Kyūshū; en die
   Korea Straat (genkainada) tussen die Koreaanse Skiereiland en die
   eiland Kyūshū. Die Koreaseestraat bestaan uit die Westelike Kanaal en
   die Tsushima Straat, aan die anderkant van Tsushima Eiland.

   Fisiese eienskappe:
     * Diepste punt: 3 742 meter onder seespieël
     * Gemiddelde diepte: 1 753 meter
     * Oppervlak: ongeveer 978 000 vierkantekilometer

   Die see het drie belangrike bekkens: die Yamato Bekken in die
   suidooste; die Japan Bekken in die noorde; en die Tsushima Bekken
   (Ulleung Bekken) in die suidweste. Die Japan Bekken bevat die diepste
   dele van die see terwyl die Tsushima Bekken die vlakste del;e bevat Aan
   die oostelike grens is die vastelandsplat van die see wyd, maar aan die
   westelike kus, veral langs die Koreaanse kus, is dit nou, gemiddeld
   ongeveer 30 kilometer wyd. Die Tsushima Warmwaterseestroom, 'n tal van
   die Kuroshio Seestroom, vloei noordwaarts deur die Koreaseestraat langs
   die Japanse kus, en die Liman Koueseestroom vloei suidwaarts deur die
   Straat van Tartary langs die Russiese kus. Die See van Japan was eens
   op 'n tyd 'n landingeslote see toe die landbrug van Oos-Asië bestaan
   het.^[2]

   Die noordelike en suidoostelike dele van die see is ryk viswaters. Die
   belangrikheid van vissery in dié see word aangedui deur die
   gebiedsgeskille tussen Suid-korea en Japan oor die Liancourt Rotse. Die
   see is ook belangrik vir sy mineraal neerslae, veral magnetietsand.
   Daar word gemeen dat die see ook oor aardgas en olievelde beskik. Die
   snelle groei van die Oos-Asiese ekonomieë het daartoe gelei dat die see
   'n al hoe belangriker kommersiële waterweg geword het.

[wysig] Naam van die See

   Kaart van Japan uit 1821 gegraveer deur Kirkwoods en uitgegee deur
   Waugh & Innes, J.Kirkwood, & Oliver & Boyd en Ogle, Duncan & Co. in die
   New Edinburgh General Atlas, Edinburgh & London, 1821. Let op die
   gebruik van die benaming Sea of Japan
   Kaart van Japan uit 1821 gegraveer deur Kirkwoods en uitgegee deur
   Waugh & Innes, J.Kirkwood, & Oliver & Boyd en Ogle, Duncan & Co. in die
   New Edinburgh General Atlas, Edinburgh & London, 1821. Let op die
   gebruik van die benaming Sea of Japan

   Die naam van die waterliggaam is omstrede. Alhoewel See van Japan die
   naam is wat algemeen deur meeste lande gebruik word, stel Noord-Korea
   die naam "Oossee van Korea" voor^[3] Suid-Korea stel weer die naam
   "Oossee" voor,^[4] of die "See van Korea/Koreaanse See" ^[5]
   onderskeidelik of as name wat gelyktydig met "See van Japan" gebruik
   word. Die Koreane beweer dat die naam See van Japan deur Japan ingevoer
   is tydens Japanse kolonialisasie van Korea en dat die volgense hulle
   oeuiert gebruik van Oossee in die tydperk deur Japan uitgeroei is.
   Hulle wys daarop dat die naam "Sea of Japan" amptelik gemaak is deur
   die Internasionale Hidrografiese Organisasie in 1929 toe Korea 'n
   kolonie van Japan was en nie kon beswaar maak aangesien die land nie
   die vergadering verteenwoordig is nie.^[6] Die Japanse reaksie wys
   daarop dat, gegrond op 'n studie van 200 kaarte van die 16de tot die
   20ste eeu, die naam "See van Japan" vir die eerste keer gebruik is in
   die kaart "Kunyu Wanguo Quantu" wat opgestel is deur 'n Italiaanse
   sendeling Matteo Ricci in die begin van die 17de eeu. Volgens die
   studie is verskeie name vir die see gebruik tydens die 17de en 18de
   eeu, hoofsaaklik aangesien die geografie van die gebied nog selgs vaag
   bekend was. Nadat Die Franse ontdekkingsreisiger Jean La Pérouse, die
   Engelse ontdekkingsreisiger William R. Broughton, en die Russiese
   ontdekkingsreisiger Adam J. von Krusenstern die omgewing behoorlik
   opgemeet en gekarteer het Europese kaarte die naam "See van Japan" of
   "Japanse See" akonsekwent negin gebruik en is dit internasionaeel
   aanvaar. Die Japnners wys verder daarop dat Japan op daardie satdium
   onder Tokugawa Shogunate se regering 'n beleid van isolasionisme gevolg
   het en dus skaar enige drekte rol kon speel in die bevordering van die
   naam.^[7]

   As gevolg van die Koreaanse veldtogte het sommige Engelse publikasies
   na die see as Sea of Japan (East Sea) begin verwys.^[8]^[9] Op 27
   Augustus 2007 het die Negende Kongres oor die Standardisering van
   Geografiese name gestem om die naam "See van Japan" (Enegls: Sea of
   Japan) te behou. F. J. Ormeling, voorsitter van die sessie het gestel
   dat, "Ek moedig die drie betrokke lande aan om 'n oplossing te vind wat
   vir alamal aanvaarbaar is, met in agneming van enige relevante
   oplossings, of andersins om ooreen te kom om van mekaar te verskil en
   die uitkoms van die besprekinge by die volgende kongres te
   rapporteer."^[10]

[wysig] Verwysings

    1. ^ "Tides in Marginal, Semi-Enclosed and Coastal Seas - Part I: Sea
       Surface Height." ERC-Stennis at Mississippi State University. URL
       besoek op 2007-02-02.
    2. ^ Totman, Conrad D. (2004). "Pre-Industrial Korea and Japan in
       Environmental Perspective." URL besoek op 2007-02-02.
    3. ^ Efforts of the Government of Japan in Response to the Issue of
       the Name of the Sea of Japan (1) The 8th UNCSGN, The Ministry of
       Foreign Affairs of Japan
    4. ^ Ministry of Foreign Affiars and Trade. East Sea.
    5. ^ Ministry of Maritime Affairs and Fisheries 2005. The Name East
       Sea Used for Two Millennia.
    6. ^ Friends of Korea Club, The Historical precedent, Besoek op 11
       Januarie 2007
    7. ^ The Ministery of Foreign Affairs of Japan, SEA OF JAPAN, Besoek
       op 11 Januarie 2007
    8. ^ New Trends in Identification of the East Sea, Besoek op 11
       Januarie 2007
    9. ^ Simultaneous use of "East Sea" and "Sea of Japan" - Cooperation
       Request from the Korean Overseas Information Service, Besoek op 11
       Januarie 2007
   10. ^ Kyodo News, "Despite Korean efforts, geographic conference backs
       Sea of Japan name", The Japan Times, 29 Aug 07, [1]

[wysig] Ekstere skakels

   Sjabloon:Commonscat-inline Sjabloon:Wiktionary-inline

   Sjabloon:Coor title dms
   Kategorieë: Geografie van Japan • Seë

