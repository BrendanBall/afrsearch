Seealpe


   Die Seealpe
   Die Seealpe

   Die Seealpe (Frans: Alpes Maritimes, Italiaans: Alpi Marittime) is 'n
   bergreeks in die westelike deel van die Alpe, in die grensgebied tussen
   Frankryk en Italië. Die Cottiese Alpe sluit in die noorde en die
   Provensaalse Alpe in die weste by die Seealpe aan. Hulle word in die
   ooste deur die bergpas Colle di Tenda van die Liguriese Alpe geskei.
   Uitlopers van die Seealpe strek in die suide tot by die kus van die
   Middellandse See.

   Die hoogste bergspits is die Punta Argentera met 3 297 meter, terwyl
   die Mont Clapier die suidelikste berg van die Alpe met 'n hoogte van
   meer as 3 000 meter is. Groot dele van die Seealpe is geleë in die
   Nasionale Park Mercantour.
   Kategorieë: Alpe • Geografie van Frankryk • Geografie van Italië

