Seelikkewaan


                     Seelikkewaan
   Bedreigingstatus: Kwesbaar
   Tydperk: {{{fossil_range}}}
             Wetenskaplike klassifikasie

       Domein:     {{{domain}}}
   Superkoninkryk: {{{superregnum}}}
     Koninkryk:    Animalia
    Subkoninkryk:  {{{subregnum}}}
    Superdivisie:  {{{superdivisio}}}
    Superphylum:   {{{superphylum}}}
      Divisie:     {{{divisio}}}
       Phylum:     Chordata
     Subdivisie:   {{{subdivisio}}}
     Subphylum:    {{{subphylum}}}
    Infraphylum:   {{{infraphylum}}}
    Mikrophylum:   {{{microphylum}}}
     Nanophylum:   {{{nanophylum}}}
     Superklas:    {{{superclassis}}}
        Klas:      Sauropsida
      Subklas:     {{{subclassis}}}
     Infraklas:    {{{infraclassis}}}
     Superorde:    {{{superordo}}}
        Orde:      Squamata
      Suborde:     Sauria
     Infraorder:   {{{infraordo}}}
    Superfamilie:  {{{superfamilia}}}
      Familie:     Iguanidae
     Subfamilie:   {{{subfamilia}}}
     Superstam:    {{{supertribus}}}
        Stam:      {{{tribus}}}
      Substam:     {{{subtribus}}}
       Genus:      Amblyrhynchus
      Subgenus:    {{{subgenus}}}
       Seksie:     {{{sectio}}}
       Reeks:      {{{series}}}
       Spesie:     A. cristatus
     Subspesie:    {{{subspecies}}}
       [[{{{diversity_link}}}|Verskeidenheid]]
   {{{diversity}}}
                    Binomiale naam
               Amblyrhynchus cristatus
   (Bell, 1825)
                   Trinomiale naam
                   {{{trinomial}}}
                     Tipe Spesies
                  {{{type_species}}}
               {{{subdivision_ranks}}}
   {{{subdivision}}}
   [[Image:{{{range_map}}}|{{{range_map_width}}}|]]
                      Sinonieme
   {{{synonyms}}}

   Die seelikkewaan (Amblyrhynchus cristatus) is 'n likkewaan wat die
   unieke eienskap onder moderne likkewane besit om onder water te kan
   oorleef en kos te soek. Die likkewane word slegs in die
   Galapagos-eilande gevind, maar het na al die eilande in die eilandgroep
   versprei. Hulle woon hoofsaaklik op die rotsagtige strande van
   Galapagos, maar kan soms ook in die moerasse en manglietstrande gevind
   word.

   Inhoud

        * 1 Beskrywing
        * 2 Gedrag
        * 3 Bronnelys
        * 4 Aantekeninge

[wysig] Beskrywing

   Tydens sy besoek aan die eilande, het Charles Darwin die likkewane se
   voorkoms walglik gevind, en die volgende oor hulle geskryf:

          Die swart Lawarotse word besoek deur groot (2-3 voet) mees
          akelige, lomp Likkewane. Hulle is so swart soos die poreuse
          rotse waaroor hulle kruip & soekende na hulle prooi van die See.
          Ek noem hulle 'kwajongens van die duisternis'. Hulle pas
          verseker goed by die land wat hulle bewoon.^[1]

   Seelikkewane is egter nie altyd swart nie: die jonger likkewane het 'n
   ligter dorsale streep en sommige van die volwassenes is grys, eerder as
   swart. Die rede vir die donker kleure is die spesie se behoefte om
   hitte so spoedig moontlik te absorbeer, ten einde die periode van
   letargie ná 'n tydperk in die water te verkort. Hulle eet amper
   uitsluitlik seewier, maar dit bevat egter meer sout as wat die reptiele
   nodig het. Seelikkewane het dus spesiale neuskliere waarmee hulle die
   oortollige sout kan uitnies terwyl hulle in die son lê en bak;
   gevolglik lyk hulle gesigte ook soms wit. Volwasse mannetjies se kleur
   verskil van seisoen tot seisoen. Tydens die paarseisoen is die
   mannetjies op die suidelike eilande die kleurvolste, met rooi en
   blougroen kleure. Die mannetjies op die eiland Santa Cruz is in hierdie
   seisoen baksteenrooi en swart, terwyl die mannetjies op
   Fernandina-eiland baksteenrooi en 'n dowwe groen is.

   'n Ander verskil tussen die likkewane is hulle grote, wat verskil van
   eiland tot eiland. Die likkewane op Fernandina- en Isabela-eiland is
   die grootste likkewane wat in die Galapagos aangetref word. Die
   kleinste likkewane word op die Genovesa-eiland aangetref.

   Volwasse mannetjies is omtrent 1,3 m, terwyl die vroutjies aansienlik
   kleiner is, met 'n gemiddelde lengte van 0,6 m. Die mannetjies kan tot
   1,5 kg weeg.

[wysig] Gedrag

   'n Seelikkewaan swem in die water by Fernandina-eiland.
   'n Seelikkewaan swem in die water by Fernandina-eiland.

   Seelikkewane is koudbloedig en kan dus slegs 'n beperkte tyd onder
   water spandeer, waar hulle hulle kos vandaan kry. Hoe dieper hulle
   duik, hoe kouer is die water en hoe korter is die tyd wat hulle
   onderwater kan spandeer (wanneer hulle al hulle liggaamshitte verloor,
   verstyf hulle spiere en kan hulle nie meer beweeg nie). Deur in die
   vlak water (tot 15 m diep) om die eiland te swem, kan hulle
   afsonderlike duike van tot 'n halfuur onderneem. Die meeste duike duur
   egter slegs 'n paar minute in uiters vlak water (tot 5 m diep).^[2] Na
   die duike keer hulle terug na hulle gebied om in die son te bak en weer
   warm te word. Wanneer hulle koud is, kan die seelikkewaan nie effektief
   beweeg nie en is hy 'n maklike teiken vir hulle natuurlike vyande.
   Hulle word dus uiters aggressief vóór hulle opwarm: siende dat hulle
   nie in die periode kan weghardloop nie, sal hulle probeer om hulle
   aanvallers te byt. Die mannetjies word ook hoogs verdedigend tydens die
   broeiseisoen. Die mannetjies versamel groot groepe vroutjies waarmee
   hulle sal paar en beskerm die vroutjies teen ander manlike likkewane.

[wysig] Bronnelys

     * Nelson, K., Snell, H. & Wikelski, M. 2004. Amblyrhynchus cristatus.
       In: IUCN 2007. 2007 IUCN Red List of Threatened Species.
       <www.iucnredlist.org>. Laaste besoek op 25 September 2007.</ref>
     * Rothman, Robert, Marine Iguana Galapagos Pages. Rochester Institute
       of Technology. Retrieved 16 August 2006.

[wysig] Aantekeninge

    1. ^ Die oorspronklike Engelse teks: "The black Lava rocks on the
       beach are frequented by large (2-3 ft) most disgusting clumsy
       Lizards. They are as black as the porous rocks over which they
       crawl & seek their prey from the Sea. I call them 'imps of
       darkness'. They assuredly well become the land they inhabit."
    2. ^ Volgens Dr. Robert Rothman, van Galapagos Pages duur tipiese
       duike slegs 'n paar minute in dieptes van minder as 5 meter, maar
       Darwin het gerapporteer dat 'n bemanningslid 'n likkewaan vir 'n
       uur onder die water gehou het, waarna dit steeds gelewe het.
       Volgens die World Conservation Union kan volwasse mannetjies tot
       twintig meter diep gevind word.

   Kategorie: Reptiele

