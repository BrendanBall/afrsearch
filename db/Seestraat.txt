Seestraat


   Diagramatiese voorstelling van 'n seestaraat wat see of oseaan 1 met
   see of oseaan 2 verbind tussen landmassas 1 en 2
   Diagramatiese voorstelling van 'n seestaraat wat see of oseaan 1 met
   see of oseaan 2 verbind tussen landmassas 1 en 2

   'n Seestraat is 'n nou kanaal water wat twee groter waterliggame met
   mekaar verbind, en dus tussen twee landmassas lê. Die terme seestraat,
   kanaal, deurgang en see-arm kan sinonieme van mekaar en omruilbaar
   wees, kanaal en see-arm kan egter ook ander betekenissehê. Baie
   seestrate is ekonomiese belangrik. Seestrate kan op belangrike
   skeepsroetes lê, en oorloës is al geveg ter wille van die beheer van
   hierdie seestrate. Talle kunsmatige kanale is opgerig om twee
   waterliggame oor land te verbind.

   Bekende seestarte in die wêreld sluit in die Straat van Dover, tussen
   Engeland en Frankryk, wat die Noordsee met die Engelse Kanaal verbind;
   die Straat van Gibraltar, die enigste natuurlike deurgang tussen die
   Atlantiese Oseaan en die Middellandse See; die Bosporus en die
   Dardanelles, wat die Middellandse- en Swart See verbind; die
   Beringstraat tussen Alaska en Siberië wat die Stille- en Arktiese
   Oseane verbind; en die Strate van Malacca, wat tussen Skiereiland
   Maleisië en Sumatra lê en die Indiese Oseaan met die Suid-Sjinese See
   verbind.

   Alhoewel riviere en kanale baie keer 'n brug tussen twee groot mere of
   'n meer en 'n see vorm, en dit lyk of hulle die formele definisie van
   seestrate bevredig, word gewoonlik nie na hulle as seetstrate of strate
   verwys nie. Seestrate is gewoonlik baie groter, wyer strukture waar
   water nie in 'n enkele rigting vloei nie, en verbind gewoonlik twee
   see's.

   Seestrate is die dualis van landengtes. Dit wil sê, terwyl seestrate
   tussen twee landmassas lê en twee groter waterliggame verbind, lê
   landengtes tussen twee waterliggame en verbind twee groter landmassas.

[wysig] Kyk ook

     * Lys van seestrate

   Kategorieë: Seestrate • Landvorms • Waterligame

