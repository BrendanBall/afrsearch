Sekstant


   'n Sekstant is 'n meetinstrument wat gebruik word om die hoek of hoogte
   van 'n hemelliggaam bo die horison te meet. Die hoek en tyd waarop die
   meting gemaak word kan gebruik word op 'n posisielyn op 'n kaart vas te
   stel. Die sekstant kan gebruik word om die son op sy hoogste punt van
   die dag waar te neem en dan die meting gebruik om jou breedtegraad vas
   te stel. As die sekstant horisontaal gehou word kan dit ook gebruik
   word om die hoek tussen enige twee voorwerpe te meet, soos byvoorbeeld
   tussen twee vuurtorings wat 'n mens dan op soortgelyke wyse in staat
   sal stel om 'n posisielyn op 'n kaart te bereken.

   Die skaal van 'n sekstant het 'n lengte van 1/6 van 'n volle sirkel;
   60°, daarvandaan die sekstant se naam. 'n Oktant is 'n soortgelyke
   instrument met 'n korter skaal (1/8 van 'n sirkel, of 45°).

   Sir Isaac Newton het die beginsel van die dubbele reflekterende
   navigasie-instrument uitgevind, maar dit nooit gepubliseer nie. Die
   sekstant is onafhanklik rondom 1730 ontwikkel deur John Hadley
   (1682-1744), 'n Engelse wiskundige en Thomas Godfrey (1704-1749), 'n
   Amerikaanse uitvinder. Die sekstant, saam met die oktant het die
   astrolabium as die belangrikste instrument vir navigasie vervang.
   Oktant en skeepsjoernaal aan boord van die fregat Grand Turk
   Oktant en skeepsjoernaal aan boord van die fregat Grand Turk

   Inhoud

        * 1 Voordele
        * 2 Verstelling
             + 2.1 1. Haaksheid
             + 2.2 2. Kantfout
             + 2.3 3. Kollimasiefout
             + 2.4 4. Indeksfout
        * 3 Bou van 'n sekstant
        * 4 Sien ook
        * 5 Verwysings
        * 6 Eksterne skakels

[wysig] Voordele

   Die spesifieke voordeel wat die sekstant bo die astrolabium gehad het
   was dat die hemelliggame relatief tot die horison gemeet is eerder as
   relatief tot die instrument. Dit het 'n veel hoër akkuraatheid moontlik
   gemaak.

   Aangesien die meting relatief tot die horison is, is die meetaanduiding
   'n ligstraal vanaf die horison. Die meting word dus beperk deur die
   akkuraatheid waarteen die hoek gemeet kan word.

   Die horison en hemelliggaam bly in 'n vaste posisie ten opsigte van
   mekaar, selfs al is die gebruiker op 'n bewegende skip. Verder vereis
   die sekstant nie elektriese strome nie (soos in die geval van moderne
   navigasie-instrumente). Om hierdie rede word 'n sekstant steeds as 'n
   nuttige tweede navigasietoerusting beskou vir skepe.

[wysig] Verstelling

   Vanweë die sensitiwiteit van die instrument is dit maklik om die
   spieëls se verstellings per abuis uit te stel en daarom moet 'n
   sekstant gereeld verstel word om foute reg te stel.

   Daar bestaan vier meetfoute wat deur die navigator verstel kon word en
   dié moet in die volgende volgorde verstel word:

[wysig] 1. Haaksheid

   Hierdie fout kom voor wanneer die indekspieël nie loodreg is ten
   opsigte van die sekstant nie. Daar kan vir haaksheid getoets word deur
   die indeksarm by ongeveer 60° op die gradeboog te plaas en dan die
   sekstant horisontaal op 'n armlengte van jou af weg te hou en in die
   indekspieël in te kyk. Die gradeboog van die sekstant moet voorkom asof
   dit ononderbroke in die spieël aangaan. As daar 'n fout is sal die twee
   beeld gebroke voorkom. Die spieël kan dan verstel word om te verseker
   dat die weerkaatsing en die gradeboog van die sekstant nie meer gebroke
   lyk nie.

[wysig] 2. Kantfout

   Dit gebeur wanneer die horisonspieël nie loodreg is ten opsigte van die
   meetinstrument se vlak nie. Om hiervoor te toets moet die indeksarm op
   nul gestel word en 'n ster moet dan deur die sekstant waargeneem word.
   Die skroef op die raaklyn word dan vorentoe en agtertoe gestel totdat
   die weerkaatsing alternatiewelik bo en onder die direkte waarneming
   verbybeweeg. As die weerkaatste beeld direk oor die direkte waarneming
   beweeg wanneer die posisie verander word bestaan daar nie 'n kantfout
   nie. As dit aan die kant daarvan verbybeweeg bestaan daar wel 'n fout.
   Die gebruiker kan die sekstant ook op sy kant hou en die horison
   waarneem om die sekstant bedags te toets. As twee horisonne waargeneem
   word, bestaan daar 'n kantfout; die horisonspieël kan verstel word
   totdat die sterre of die twee horisonne in een beeld verenig word.

[wysig] 3. Kollimasiefout

   Hierdie fout gebeur as die teleskoop nie parralel is ten opsigte van
   die vlak van die sekstant nie. Om hierdie fout na te gaan moet 'n mens
   twee sterre 90° of meer uitmekaar waarneem. Die twee sterre moet dan
   teenoor mekaar in die linkerste en regterkantste veld van die beeld.
   Die sekstant moet dan effens beweeg word sodat die sterre na die
   anderkant van die beeld beweeg. As hulle dan uitmekaar beweeg bestaan
   daar 'n kollimasiefout.

[wysig] 4. Indeksfout

   Die fout kom voor wanneer die indeks- en horisonspieëls nie parallel
   ten opsigte van mekaar is wanneer die indeksarm op nul staan nie. Om
   vir 'n indeksfout te toets moet die indeksarm op nul gestel word en die
   horison moet waargeneem word. As die weerkaatste en direkte beelde op
   die horison oplyn bestaan daar nie 'n indeksfout nie. As die een beeld
   bo die ander is moet die indeksspieël verstel word totdat die twee
   horisonne oplyn. Snags kan dieselfde aksie uitgevoer word deur 'n ster
   of die maan te gebruik.

[wysig] Bou van 'n sekstant

   Skeepssekstant
   Skeepssekstant
   Gebruik van die sekstant om die hoogte van die Son bo die horison te
   meet
   Gebruik van die sekstant om die hoogte van die Son bo die horison te
   meet

   Die arm word gebruik om die indekspieël te skuif. Die Wyser dui die
   meting op die gradeboog aan. Die raam hou al die onderdele aanmekaar.
   Dar bestaan twee soorte sekstante. Beide instrumente gee goeie
   resultate en die keuse is basies 'n persoonlike voorkeur.

   Tradisionele sekstante het 'n halwe horisonspieël. Dit verdeel die
   sigveld in twee dele. Aan die een kant kan 'n mens die horison sien;
   aan die ander kant kan 'n mens die hemelliggaam waarneem. Die voordeel
   van hierdie soort sekstant is dat beidie die horison en hemelliggaam
   helder en duidelik sigbaar is. Dit bied heelwat voordele in die nag en
   in mistige weer, wanneer die horison moeilik waarneembaar is.

   Heel-horison sekstante gebruik 'n half gesilwerde horisonspieël om 'n
   volle uitsig oor die horison te verskaf. Dit maak dit maklik om te sien
   wanneer die onderste deel van die hemelliggaam die horison raak.
   Aangesien die son en die maan dikwels gebruik word en mistigheid in die
   afwesigheid van oortrokke eer seldsaam is, is die lae lig voordele van
   die halwe horisonspieël selde in die praktyk belangrik.

   In beide soorte kan groter spieëls 'n groter sigveld lewer en dit
   makliker maak om die hemelliggaam op te spoor. Moderne sekstante het
   gewoonlik 5 cm or groter spieëls, terwyl die 19^de eeuse sekstante
   selde spieëls van groter as 2.5 cm gehad het. Die grootste rede
   hiervoor is dat die koste verbonde aan die vervaardiging van groot plat
   hoë presisie spieëls deesdae heelwat laer is.

   'n Kunsmatige horison is nuttig wanneer die horison nie sigbaar is nie.
   Proffesionele sekstante het 'n kunsmatige horison hegstuk wat aangeheg
   kan word in die plek van die horisonspieël samestelling. 'n Kunsmatige
   horison bestaan gewoonlik uit 'n spieël wat 'n vloeistof gevulde buisie
   met 'n borrel in weerspieël. Die meeste sekstante het ook filters wat
   gebruik word wanneer die son besigtig word of om die effek van
   wasigheid te verminder.

   Die meeste sekstante het 'n enkellens teleskoop van 1 tot 3 maal
   vergroting vir besigtiging. Baie gebruikers verkies 'n eenvoudige
   sigbuis wat 'n wyer en helder sigveld verleen en makliker is om snags
   te gebruik. Sommige navigators bring 'n ligversterkende teleskoop aan
   om die horison op maanlose nagte makliker sigbaar te maak. Ander weer
   verkies die gebruik van 'n beligte kunsmatige horison.

   Proffesionele sekstante gebruik 'n stopmeganisme op die gradeboog en 'n
   wurmwiel om verstellings te doen tot op die naaste minuut, oftewel
   1/60^ste van 'n graad. Die meeste sekstante sluit ook 'n vernier op die
   wurmwiel in wat dit moontlik maak om die hoek tot die naaste 0.2 minute
   af te lees. Aangesien 'n 1 minuut fout ongeveer 'n seemyl is, is die
   beste moontlike akkuraatheid wat verkry kan word ongeveer 0.1 seemyl.
   Dit is ongeveer 200 meter. Op die oop see is 'n resultaat wat akkurater
   is as 'n paar seemyl aanvaarbaar aangesien dit gewoonlik binne
   sigafstand is.

   'n Verandering in temperatuur kan die gradeboog se dimensies beïnvloed
   en onakuraathede teweeg bring. Baie navigators koop gewoonlik
   weerbestande tasse om hulle sekstant in te bewaar sodat die sekstant
   buite die kajuit gestoor kan word en die gradeboog se temperatuur
   dieselfde is as die temperatuur buite. Maatreëls word dikwels ook
   getref in die keuse van die materiale van sommige sekstante om die
   termiese uitsetting van die gradeboog so laag as moontlik te hou.

   Na 'n meting geneem is kan 'n mens jou ligging vasstel deur van
   verskeie wiskundige metodes gebruik te maak.

[wysig] Sien ook

     * Astrolabium
     * Sterrekundige navigasie
     * Lengtegraad
     * Breedtegraad
     * Navigasie

   Commons
   Multimedia oor hierdie onderwerp is te vinde op Wikimedia Commons onder
   die titel:
   Sextant

[wysig] Verwysings

     * Die Tuisblad van Mr Sven Yrvind: [1] en sy outobiografie in Sweeds,
       "Konstruktören", ISBN 91-518-4154-1.

[wysig] Eksterne skakels

     * Britse werf oor navigasie
     * Hierdie aanlyn handelaar verkoop sekstante, bybehore en boeke
     * Cassens & Plath GmbH vervaardig en verkoop sekstante, hier is die
       Bris-Minisekstant
     * Yachting Monthly magazine van Junie 1997 het 'n drieblad artikel
       oor die Bris-sestant gepubiseer
     * Instruments for Celestial Navigation. 'n Hoofstuk uit die aanlyn
       weergawe van Nathaniel Bowditch se American Practical Navigator
     * CD-Sextant - Build your own sextant 'n Eenvoudige selfdoen projek.
     * Lunars webwerf. Aanlyn berekeninge
     * Volledige boek oor die teorie van sterrekundige navigasie,
       insluitende Lunars

   Kategorie: Meetinstrumente

