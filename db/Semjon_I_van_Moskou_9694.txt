Semjon I van Moskou


   Semjon Iwanowitsj Gordi (die Trotse) (Russies: Семён Иванович Гордый),
   7 November 1316 - 27 April 1353, grootprins van Moskowië en van
   Wladimir en oudste seun van Iwan Kalita.

   Semjon het in 1340 die grootprins van Moskowië geword en ’n jaar later
   het hy die Goue Horde se toestemming gekry om ook oor Wladimir te
   regeer. Sy militêre veldtog teen die stad Torzjok in 1341 het gelei tot
   die uitbreiding van sy mag na Nowgorod. Tien jaar later het hy Smolensk
   aangeval. Hy het sy pa se beleid voortgesit om die Goue Horde te steun
   en as hul hoof-bekragtiger in Rusland op te tree. Semjon het al hoe
   meer mag gekry by die khan om Litaue se groeiende mag teen te staan
   omdat dit ’n bedreiging vir die Mongoolse oorheersing was. Anders as
   die meeste ander Russiese prinse het Semjon lojaal teenoor die Horde
   gebly.

   Semjon se testament is op papier geskryf. Dit word beskou as die eerste
   gebruik van papier in Rusland, voor perkament gebruik is.

   Hy was getroud met Augusta, dogter van groothertog Algirdas van Litaue.
   Voor sy dood in 1353 het Semjon ’n monnik geword met die naam Sozont.
   Hy en twee van sy seuns gesterf weens die Swart Dood. Semjon is in die
   Aartsengel-katedraal in die Moskouse Kremlin begrawe.
   Kategorie: Russiese adel

