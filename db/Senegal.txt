Senegal


                                         CAPTION: République du Sénégal


                                                   Vlag van Landswapen van
                                                    (Vlag)   (Landswapen)

             Nasionale leuse: Frans: Un Peuple, Un But, Une Foi
                      (Een Volk, Een Doel, Een Geloof)
                                 Ligging van
                                                      Amptelike taal Frans
                                                            Hoofstad Dakar
                                                     14° 38' N 17° 27' W
                                                       Grootste stad Dakar
                                                                  Regering

                                  President
                               Eerste Minister

                                                                 Republiek
                                                            Abdoulaye Wade
                                                                Macky Sall
                                                           Onafhanklikheid
                                      - in Mali-Federasie met Frans-Soedan
                               - ontbinding van Mali-Federase Van Frankryk
                                                             20 Junie 1960
                                                          20 Augustus 1960
                                                               Oppervlakte
                                                                  - Totaal
                                                               - Water (%)
                                                      196 190 km² (85ste)
                                                                      2,1%
                                                                 Bevolking
                                                   - Soos op 2004 skatting
                                                        - Soos op - sensus
                                                                - Digtheid
                                                     17 298 040 ¹ (75ste)
                                                            10 284nbsp;929
                                                             52²/km² (-)
                                                                 BBP (PPP)
                                                      - Soos op 2005 total
                                                              - Per capita
                                                      $28,460 miljoen (98)
                                                           $1 475 (162ste)
                                               Geldeenheid CFA Franc (XOF)
                                                                   Tydsone
                                                     - Somertyd UTC (UTC0)
                                                nie in gebruik nie (UTC+0)
                     Volkslied Pincez Tous vos Koras, Frappez les Balafons
                                                          Internet TLD .sn
                                                           Skakelkode +221

   Die Republiek van Senegal is 'n land suid van die Sénégalrivier in
   Wes-Afrika. Senegal word begrens deur die Atlantiese Oseaan in die
   weste, Mauritanië in die noorde, Mali in die ooste en Guinee en
   Guinee-Bissau in die suide. Gambië vorm 'n enklave binne Senegal om die
   Gambiarivier vir meer as 300 km in die binneland in. Die Kaap Verde
   eilande lê ongeveer 560 km van die Senegalese kus af.

   Inhoud

        * 1 Geskiedenis
        * 2 Geografie
        * 3 Politiek
        * 4 Ekonomie
        * 5 Demografie
             + 5.1 Etnisiteit
             + 5.2 Godsdiens
                  o 5.2.1 Islam
                  o 5.2.2 Christendom
        * 6 Onderafdelings
        * 7 Kultuur
        * 8 Eksterne skakels

[wysig] Geskiedenis

   Argeologiese ontdekkings in die hele gebied dui aan dat Senegal in
   prehistoriese tye bewoon is. Islam, die dominante geloof in Senegal,
   kom vir die eerste keer na die gebied in die 11de eeu. Vandag is van
   95% die Senegalese Moslems. In die 13de en 14de eeue kom die gebied
   onder die invloed van die Mandingo ryke oos daarvan; die Jolof Ryk van
   Senegal word ook in die tydperk gestig. Verskeie Europese moondhede kom
   na die gebied vanaf die 15de eeu, totdat Frankryk in besit kom van wat
   'n belangrike slawehandel vertrekpunt sou word. Onafhanklikheid van
   Frankryk word in 1960 bereik.
   Senegal Gorée-eilandhawe, vroeër die sentrum van Slawehandel in
   Wes-Afrika
   Senegal Gorée-eilandhawe, vroeër die sentrum van Slawehandel in
   Wes-Afrika

   In Januarie 1959 smelt Senegal en Frans-Soedan (Frans: Soudan) saam om
   die Mali-Federasie te vorm wat ten volle onafhanklik word op 20 Junie
   1960, as 'n uitvloeisel van die onafhanklikheid en oordrag van mag
   ooreenkoms wat op 4 April 1960 met Frankryk geteken is. As gevolg van
   politieke struikelblokke ontbind die Federasie op 20 Augustus. Senegal
   en Soudan (herdoop tot die Republiek van Mali) verklaar
   onafhanklikheid. Léopold Senghor was word verkies as Senegal se eerste
   president in Augustus 1960.

   Na die ontbinding van die Mali-Federasie regeer President Senghor en
   Eerste Minister Mamadou Dia saam in 'n parlementêre stelsel. In
   Desember 1962 lei hulle politieke wedywering tot 'n staatsgreeppoging
   deur Eerste Minister Dia. Alhoewel dit sonder bloedvergieting onderdruk
   is, word Dia gearresteer en tronk toe gestuur. Senegal neem 'n nuwe
   grondwet aan wat die President se mag konsolideer. In 1980 besluit
   President Senghor om uit die politiek te tree en handig die leisels in
   1981 aan sy keuropvolger, Abdou Diouf, oor.

   Senegal verenig met Gambië in 'n nominale konfederasie, Senegambië, op
   1 Februarie, 1982. Die unie word egter in 1989 ontbind. Ten spyte van
   vredesamesprekinge bots 'n suidelike seperatiste groep in die Casamance
   omgewing sedert 1982 sporadies met regeringsmagte. Senegal het 'n lang
   geskiedenis van deelname in internasionale vredebewaring.

   Abdou Diouf was president tussen 1981 en 2000. Hy moedig breër
   politieke deelname aan, verminder regering betrokkenheid by die
   ekonomie en verbreed Senegal se diplomatieke betrekkinge, veral met
   ander ontwikkelende lande. Binnelandse politiek loop per geleentheid
   oor tot straatgeweld, grensspanning, en 'n gewelddadige separatiste
   beweging in die suidelike streek, Casamance. Nogtans versterk Senegal
   se verbintenis tot demokrasie en menseregte. Diouf dien vier termyne as
   President. In die Presidensiële verkiesing van 2000 word hy verslaan,
   in 'n vrye en regverdige verkiesing, deur opposisie leier Abdoulaye
   Wade. Senegal ondervind sy tweede vreedsame oorgang in mag en die
   eerste van een politieke party tot 'n ander.

   Op 30 Desember 2004 kondig President Abdoulaye Wade aan dat hy 'n
   vredesverdrag met die separatiste groep in die Casamance gebied sou
   teken. Dit sal Wes-Afrika se langste burgerlike konflik tot 'n einde
   bring.

[wysig] Geografie

   Kaart van Senegal
   Kaart van Senegal

   Senegal is geleë aan die weste van die Afrika vasteland. Die Senegalese
   landskap bestaan hoofsaaklik uit golwende sanderige vlaktes van die
   westelike Sahel wat in voetheuwels in die suidooste styg. Hier word ook
   Senegal se hoogste punt aangetref, 'n andersins naamlose 581m hoë punt
   naby Nepen Diakha. Die noordelike grens word gevorm deur die
   Sénégalrivier, ander riviere sluit in die Gambia en die
   Casamancerivier. Die hoofstad Dakar lê op die Cap-Vert skiereiland, die
   mees westelike punt van vasteland Afrika.
   Hutte in platteland
   Hutte in platteland

   Die plaaslike klimaat is tropies met goed-gedefineerde droë en nat
   seisoene wat die gevolg van noordoostelike winterwinde en suidwestelike
   somerwinde is. Dakar se jaarlikse reënval van omtrent 600 mm vind plaas
   tussen Junie en Oktober wanneer die maksimum temperatuur gemiddeld 27
   °C is; Desember tot Februarie minimum temperature is omtrent 17 °C.
   Binnelandse temperature is hoër as langs die kus en reënval styg
   heelwat verder suid en oorskrei 1500 mm per jaar in sommige gebiede.

[wysig] Politiek

   Senegal is 'n republiek met 'n kragtige presidensie; die president is
   vroeër elke sewe jaar verkies – in 2001 aangepas tot elke vyf jaar –
   deur universele volwasse stemreg. Die huidige president is Abdoulaye
   Wade.

   Senegal het ook 65 politieke partye wat bydra tot die ontwikkeling van
   die land deur suksesvolle oorgang na demokrasie. . Die eenkamer
   Nasionale Vergadering het 120 lede wat afsonderlik van die president
   verkies word. 'n Enkel huis wetgewer en 'n regverdige en onafhanklike
   regbank bestaan ook in Senegal. Die land se hoogste howe wat met
   sake-aangeleenthede handel is die grondwetlike raad en die geregshof
   waarvan die lede deur die president benoem word.

   Senegal het 'n reputasie vir deursigtigheid in regerings verrigtinge.
   Die vlak van ekonomiese korrupsie wat die ontwikkeling van die
   ekonomieë in ander dele van die wêreld benadeel het is laag. Vandag het
   Senegal 'n demokratiese politieke kultuur gebou op een van die mees
   suksesvolle demokratiese oorgange in Afrika. Senegal erken en
   respekteer alle kulture, gelowe en tradisies.

[wysig] Ekonomie

   In Januarie 1994 onderneem Senegal 'n moedige en ambisieuse ekonomiese
   hervormingsprogram met die ondersteuning van die internasionale
   donateur gemeenskap. Die hervormings neem aanvang met 'n 50 persent
   devaluasie van Senegal se geldeenheid, die CFA franc, wat teen 'n vaste
   koers met die voormalige Franse franc en nou die euro gekoppel is.
   Regeringsprysbeheer en subsidies word stelselmatig afgetakel. Nadat die
   land se ekonomie in 1993 met 2,1 persent gekrimp het, voer Senegal 'n
   belangrike ommekeer uit, danksy die hervormingsprogram, met reële groei
   in BBP gemiddeld 5 persent per jaar in die periode 1995-2001. Jaarlikse
   inflasie is afgebring na minder as 1 persent, maar styg weer na 'n
   geskatte 3,3 persent in 2001. Beleggings styg stewig van 13,8 persent
   van BBP in 1993 tot 16,5 persent in 1997.
   Straatverkopers
   Straatverkopers

   As 'n lid van die Wes-Afrika Ekonomiese en Monetêre Unie (WAEMU), werk
   Senegal vir groter streeksintergrasie met gelykvormige eksterne
   tariewe. Senegal het ook reeds teen 1996 volle Internet verbinding
   bewerkstellig en daardeur 'n miniopbloei in
   inligtingtegnologie-gebasserde dienste bewerkstellig. Privaat
   aktiwiteit bedra nou 82% van BBP. Aan die negatiewe kant staar Senegal
   ernstige stedelike probleme van kroniese werkloosheid, strydlustige
   vakunies en, jeugmisdaad, en dwelmverslawing.

[wysig] Demografie

   Senegal se bevolking 1961-2003
   Senegal se bevolking 1961-2003

   Senegal het 'n bevolking van sowat 10 miljeon, van wie ongeveer 70% in
   landelike gebiede bly. Digtheid in die gebiede wissel tussen omtrent 77
   km² in die wes-sentrale gebied tot 2 km²in die droë oostelike deel.

[wysig] Etnisiteit

   Senegal het 'n wye verskeidenheid etniese groepe en gevolglik word
   veelvuldige tale gepraat. Frans is die amptelike taal maar word gereeld
   gebruik slegs deur die geletterde minderheid. Die Wolof is die grootste
   enkele groep in Senegal op 43%, ander etniese groepe sluit in die Fula
   (24%), die Serer (15%), die Jola (4%), Mandinka (3%), naas talle
   kleiner gemeenskappe. Omtrent 50 000 Europeërs (meestal Franse) en
   Libanese woon in Senegal, hoofsaaklik in die stede. Onder die in die
   stede tel ook enige Sjiinese en Viëtnamese minderhede.

[wysig] Godsdiens

   Senegal erken en respekteer alle kulture, gelowe en tradisies. Islam is
   die oorheersende geloof, gevolg deur ongeveer 94 persent van die land
   se bevolking; die Christen gemeenskap, teen 4 persent van die
   bevolking, sluit Rooms-Katolieke en diverse Protestante kerke in.

[wysig] Islam

   Grande Mosquee de Ouakam, Senegal
   Grande Mosquee de Ouakam, Senegal

   Islam gemeenskappe is in die algemeen georganiseer om een van verskeie
   Islam Sufi ordes of brotherhoods, gelei deur 'n khalif (xaliifa in
   Wolof, van Arabies khal_fa), wat gewoonlik 'n direkte nasaat is van die
   groep se stigter. Die grootste en mees prominente Sufi ordes in Senegal
   is die Tijaniyya, waarvan die grootste deel-groepe gebaseer is in die
   stede Tivaouane en Kaolack, en die Mur_diyya (Murid), gebaseer in die
   stad Touba. Die Halpulaar, 'n wydverspreide etniese groep wat al langs
   die Sahel van Tsjaad tot Senegal aangetref word, verteenwoordigend van
   20 persent van die Senegalese bevolking, was die eerste om hulle tot
   Islam te bekeer. Die Halpulaar, saamgestel uit verskeie Fula etniese
   groepe, genaamd Peul en Toucouleur in Senegal. Baie van die
   Toucouleurs, of sedentary Halpulaar van die Senegalriveirvallei in die
   noorde, skakel om na Islam omtrent 'n millennium gelede en dra later by
   tot die verspreiding van Islam oral in Senegal. Meeste gemeenskappe
   suid van die Senegalrivervallei, het egter nie geheel en al verislam
   tot die negentiende en vroeë twintigste eeue nie. Tydens die
   middel-negentiende eeu word Islam 'n belangrike vaandel waaronder
   weerstand teen die tradisionele aristokrasieë en Franse kolonialisme
   gevoer word, en Tij_n_ leiers Al-Hajj Umar Tall en Màbba Jaxu Ba vestig
   kortstondige, dog invloedryke, Islamstate maar beide sterf in oorlog en
   hulle ryke word deur die Franse geanneksseer.

   Die uitbreiding van formele Koraanse skole (genaamd daara in Wolof)
   tydens die koloniale tydperk vermeerder grootliks as gevolg van die
   werk wat deur die Tijaniyya gedoen is. In Murid gemeenskappe, wat meer
   klem lê op die werksetiek as op letterlike Koraanse studies, word die
   term daara gereeld toegepas op werkgroepe toegewy aan werk vir 'n
   godsdienstige leier. Ander Islam groepe sluit die baie ouer Q_diriyya
   orde en die Senegalese Laayeen orde in, wat prominent is onder die kus
   Lebu. Vandag studeer meeste Senegalese kinders vir verskeie jare by
   daaras en memoriseer soveel van die Koraan as wat hulle kan. Sommige
   sit hulle godsdienstige studie voort by informele Arabiese skole
   (majlis) of by die groeiende aantal privaat Arabiese skole en publiek
   bevondsde Franko-Arabiese skole.

[wysig] Christendom

   Klein Rooms-Katolieke gemeenskappe word hoofsaaklik aangetref in
   kus-Serer, Diola en Balant bevolkings, en in oosterse Senegal onder die
   Bassari en Coniagui. In Dakar word Katolieke en Protestantse gebruike
   ook gehoorsaam deur 'n gedeelte van die Libanese, Kaap Verdiese,
   Europese, en Amerikaanse immigrante bevolking, en onder sekere van die
   inwoners van elders in Afrika. Alhoewel Islam Senegal se meerderheid
   godsdiens is, was Senegal se eerste president, Léopold Sédar Senghor,
   'n Katolieke Serer.

[wysig] Onderafdelings

   Die Gambiarivier kronkel deur die Niokolokoba Nasionale Park, Senegal
   Die Gambiarivier kronkel deur die Niokolokoba Nasionale Park, Senegal

   Senegal is opgedeel in elf administratiewe streke of 'regions':
     * Dakar
     * Diourbel
     * Fatick
     * Kaolack
     * Kolda
     * Louga
     * Matam
     * Saint-Louis
     * Tambacounda
     * Thiès
     * Ziguinchor

   Plaaslike administrateurs word almal aangestel en is verantwoordelik
   aan die President. Senegal het met Gambië saamgesmelt om die nominale
   konfederasie van Senegambië te vorm in 1982. Die unie word egter in
   1989 ontbind. Ten spyte van vredesamesprekinge bots 'n suidelike
   seperatiste groep in die Casamance omgewing sedert 1982 sporadies met
   regeringsmagte. Senegal het 'n lang geskiedenis van deelname in
   internasionale vredebewaring.

[wysig] Kultuur

   Op die strand by Mbour
   Op die strand by Mbour
   Dakar mark
   Dakar mark
     * Lys van skrywers van Senegal
          + Ousmane Sembène Die Senegalese skrywer en filmregiseur word
            beskou as die 'vader' van Afrika Film.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Senegal

   Sjabloon:Wiktionary

   Regering
     * Sjabloon:Fr icon Gouvernement du Sénégal – Amptelike regrings werf
     * Embassy of the Republic of Senegal in London regerings inligting en
       skakels

   Nuus
     * allAfrica.com - Senegal nuushooftrekke

   Ooorsigte
     * BBC News Country Profile - Senegal
     * CIA World Factbook - Senegal

   Gidse
     * LookSmart - Senegal directory category
     * Open Directory Project - Senegal directory category
     * Stanford University - Africa South of the Sahara: Senegal directory
       category
     * The Index on Africa - Senegal directory category
     * University of Pennsylvania - African Studies Center: Senegal
       directory category
     * Yahoo! - Senegal directory category

   "Musiek"
     * Cora Connection Wes-Afrika musiek hulpbronne

   Toerisme
     * Sjabloon:Wikitravel

   Ander
     * Sjabloon:Fr icon Teranga Senegal – Franse Portaal - Reidsgids


   Lande in Afrika

   Algerië | Angola | Benin | Botswana | Burkina Faso | Burundi |
   Comore-eilande | Demokratiese Republiek van die Kongo | Djiboeti |
   Egipte | Ekwatoriaal-Guinee | Eritrea | Ethiopië | Gaboen | Gambië |
   Ghana | Guinee | Guinee-Bissau | Ivoorkus | Kaap Verde | Kameroen |
   Kenia | Lesotho | Liberië | Libië | Madagaskar | Malawi | Mali |
   Mauritanië | Mauritius | Marokko | Mosambiek | Namibië | Niger |
   Nigerië | Republiek van die Kongo | Rwanda | São Tomé en Principe |
   Senegal | Sentraal-Afrikaanse Republiek | Seychelle | Sierra Leone |
   Soedan | Somalië | Suid-Afrika | Swaziland | Tanzanië | Togo | Tsjad |
   Tunisië | Uganda | Wes-Sahara | Zambië | Zimbabwe
    Afhanklike gebiede: Brits: Britse Indiese Oseaan Gebied - Sint Helena
                en afhanklikhede| Portugees: Madeiraeilande |

   Spaans: Kanariese-eilande - Ceuta en Melilla | Frans: Mayotte - Réunion


   Hierdie artikel is gekies as 'n voorbladartikel. Klik gerus hier vir
   meer inligting.
   Kategorie: Senegal

