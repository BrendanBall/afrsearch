Sentrale verwerkingseenheid


   Intel 80486DX2 mikroverwerker in ‘n PGA keramiekpak
   Intel 80486DX2 mikroverwerker in ‘n PGA keramiekpak

   ‘n Sentrale verwerkingseenheid (SVE), of hoofverwerkingseenheid is die
   komponent in 'n digitale rekenaars wat instruksies en data in
   rekenaarprogramme vervat vertaal en verwerk SVEs verleen die
   fundamentele eienskap van programeerbaarheid aan rekenaars saam met
   primêre stoorgeheue en toevoer/afvoer fasiliteite. 'n SVE wat
   vervaardig word deur van geïntegreerde stroombane gebruik te maak staan
   ook as 'n mikroverwerker bekend. Sedert die middel sewentigs het
   enkelskyf mikroverwerkers byna alle ander soorte SVE's vervang.

   Die vorm, ontwerp en implementering van SVE's het dramaties verander
   sedert die vroegste voorbeelde, maar hul fundamentele bedryf is basies
   nog dieselfde.

   Vroë SVE's was pasgemaakte dele van 'n groter en gewoonlik unieke
   rekenaar. Pasgemaakte SVE's word deesdae min gebruik en word
   gestandardiseerde veeldoelige verwerkers eerder gebruik. Hierdie
   neiging tot standardisasie het reeds begin in die tydperk van
   transistor hoofraam- en minirekenaars en het vinnig versnel vandat
   geïntegreerde stroombane bekend gestel is.

[wysig] Geskiedenis

   EDVAC, een van die eerste rekenaars met elektronies gestoorde
   programme.
   EDVAC, een van die eerste rekenaars met elektronies gestoorde
   programme.

   Die eerste rekenaars soos ENIAC moes fisies herbedraad word om
   verskillende take uit te voer. Hierdie masjiene is dikwels na verwys as
   vaste-program rekenaars, aangesien hulle fisies heropgestel moes word
   om 'n ander program te kon uitvoer. Sedertien word die begrip SVE
   gebruik om te verwys na 'n toestel vir die uitvoer van programmatuur.
   Die vroegste toestelle wat met reg SVE's genoem kon word, kon eers
   aangetref word in die eerste rekenaars met gestoorde programme.

   Die idee van 'n gestoorde-program rekenaar was reeds teenwoordig in die
   ENIAC se ontwerp, maar is aanvanklik uitgelaat sodat die masjien vroeër
   klaargemaak kon word. Op 30 Junie 1945 selfs voordat ENIAC voltooi was,
   het John von Neumann 'n konsepverslag versprei oor die EDVAC. Daarin
   het hy die ontwerp van 'n gestoorde-program rekenaar se ontwerp uitgelê
   wat toe uiteindelik in Augustus van 1949 voltooi is. EDVAC is ontwerp
   om 'n verskeidenheid soorte instruksies (of verwerkinge) uit te voer.
   Hierdie instruksies kon gekombineer word om nuttige programme te vorm.
   'n Uitstaande eienskap van die ontwerp was dat die programme wat vir
   EDVAC geskryf was, in hoēspoed rekenaargeheue gestoor was eerder as om
   die bedrading van die rekenaar aan te pas. Hierdie eienskap het die
   ernstige beperking van die ENIAC oorkom, wat meegebring dat baie
   inspanning geverg is om die rekenaar her op te stel sodaat dit ander
   take kon uitvoer. Met Von Neuman se ontwerp, kon die programmatuur wat
   EDVAC uitgevoer het, eenvoudig verander word deur die inhoud van die
   rekenaargeheue aan te pas.^[1]

   Al word Von Neumann dikwels krediet gegee vir die ontwerp van die
   gestoorde-program rekenaar is dit belangrik om te onthou dat andere,
   soos Konrad Zuse, reeds voor hom soortgelyke idees geopper het. Verder
   het die Harvard-argitektuur van die Harvard Mark I wat voor EDVAC
   voltooi is, ook 'n gestoorde-program benut al was die program op papier
   ponsriem gestoor eerder as in elektroniese geheue. Die sleutelverskil
   tussen die Von Neumann en Harvard-argitektuur was dat laasgenoemde die
   stoor en verwerking van SVE-instruksies en data geskei het, terwyl
   eersgenoemde dieselfde geheuespasie vir beide gebruik het. Die meeste
   moderne SVE's word hoofsaaklik volgens Von Neumann se stelsel ontwerp,
   maar bevat ook elemente van die Harvard-argitektuur.

   SVE's is digitale toestelle wat slegs met diskrete toestande werk en
   vereis daarom skakelelemente om tussen hierdie toestande te kan
   onderskei. Voor die kommersiële aanvaarding van die transistor is
   elektriese wisselaars en vakuumbuise algemeen gebruik as
   skakelelemente. Al het hierdie elemente besliste voordele bo vroeëre
   suiwer meganiese ontwerpe gehad was hulle om verskeie redes
   onbetroubaar en was die vroeëre elektroniese rekenaars oor die algemeen
   minder betroubaar as elektromeganiese rekenaars al was hulle baie
   vinniger. Vakuumbuisrekenaars soos EDVAC was geneig om net ongeveer agt
   uur lank te werk voor hulle gefaal het en weer moes herstel word,
   terwyl die elektromeganiese masjiene soos die Harvard Mark I baie selde
   gefaal het. Uiteindelik het vakuumbuis gebaseerde rekenaars egter die
   oorhand gekry omdat die spoedvoordele die betroubaarheidsprobleme ver
   oorskry het. Die klokfrekwensie van hierdie vroë sinkrone SVE's was
   egter baie laag in vergelyking met vandag se moderne rekenaars.
   Klokseinfrekwensies wat gewissel het tussen 100 kHz tot 4 MHz was
   algemeen op die stadium en was hoofsaaklik beperk tot die skakelspoed
   van die komponente waarmee hulle gebou is.

[wysig] Diskrete transistor en Geïntegreerde stroombaan SVE's

   SVE, Kerngeheue en eksterne bus koppelvlak van 'n MSI PDP-8/I.
   SVE, Kerngeheue en eksterne bus koppelvlak van 'n MSI PDP-8/I.

   Die kompleksiteit van SVE-ontwerpe het toegeneem soos wat verskeie nuwe
   tegnologieë dit moontlik gemaak het om kleiner en meer betroubare
   elektroniese toestelle te bou. Die eerste sodanige verbetering het
   plaasgevind met die aankoms van die transistor. Transistor SVE's het
   dit moontlik gemaak om betroubare SVE's op een of verskeie gedrukte
   stroombaanborde met diskrete komponente daarop te bou. Die volgende
   groot ontwikkeling was die geïntegreerde stroombaan wat dit moontlik
   gemaak het om 'n groot aantal transistors op 'n enkele halfgeleier
   gebaseerde skyf te vervaardig. Eers was dit slegs moontlik om baie
   basiese nie-gespesialiseerde digitale stroombane soos NOF-hekke te
   vervaardig. SVE's wat uit sulke boublokke saamgestel was, word na
   verwys as kleinskaalse integrasietoestelle. Kleinskaalse geïntegreerde
   stroombane soos dié wat in die Apollo begeleidingsrekenaars gebruik is,
   het bestaan uit resistors wat in meervoude van tien getel kon word. Om
   'n volle SVE uit kleinskaal geïntegreerde stroombane te bou het steeds
   duisende indiwiduele skyfies geverg maar was nogtans 'n groot sprong bo
   die transistor gebaseerde SVE's in terme van die kragverbruik en
   spasieverbruik. Tegnologiese vordering in die vervaardiging van
   geïntegreerde stroombane het daartoe gelei dat honderde en later
   duisende transistors (Mediumskaal- en grootskaalse integrasie) op 'n
   enkele silikonskyf geplaas kon word en meegebring dat die aantal
   geïntegreerde stroombane (GS) wat benodig was om 'n SVE te bou
   verminder kon word. In 1964 het IBM hulle System/360
   rekenaarargitektuur bekendgestel wat in 'n reeks rekenaars gebruik is
   wat dieselfde programme met verskillende snelheid en verrigting kon
   uitvoer. Dit was 'n betekenisvolle stap op daardie tydstip toe die
   meeste elektroniese rekenaars nie met mekaar versoenbaar was nie, selfs
   al is hulle deur dieselfde vervaardiger gebou. Om hierdie verbetering
   moontlik te maak het IBM die konsep van 'n mikroprogram gebruik, wat
   steeds in moderne SVE's gebruik word. Die System/360 argitektuur was so
   gewild dat die die hoofraamrekenaarmark vir die daaropvolgende dekades
   gedomineer het en 'n nalatenskap daargelaat wat voortgesit is in
   soortgelyke moderne rekenaars soos die IBM zSeries.

   In daardie selfde jaar (1964) het Digital Equipment Corporation (DEC)
   'n ander invloedryke rekenaar bekendgestel wat gemik was op die
   wetenskaplike en navorsingsmarkte, naamlik die PDP-8. DEC sou later die
   baie gewilde PDP-11 reeks bekendstel wat aanvanklik gebou is met behulp
   van Kleinskaalintegrasie Geïntegreerde stroombane maar toe later met
   Grootskaalse integrasie stroombane gebou is toe dit beskikbaar geword
   het. In skrille kontras met sy Kleinskaalse- en Mediumskaalse
   ingegrasie voorgangers, het die eerste Grootskaalse integrasie weergawe
   van die PDP-11 'n SVE bevat wat slegs uit vier geïntegreerde stroombane
   (GIS) bestaan het.

   Transistorgebaseerde rekenaars het verskeie beduinde voordele bo hul
   voorgangers gehad. Buiten dat hulle verhoogde betroubaarheid en laer
   kragverbruik in die hand gewerk het, het transistors dit ook vir SVE's
   moontlik gemaak om teen baie hoër snelhede te werk vanweë die korter
   skakeltyd van 'n transistor vergeleke met 'n buis of relê. Danksy die
   verhoogde betroubaarheid en die dramatiese verhoogde snelheid van die
   skakelelemente, is SVE's kloksnelhede van etlike tien megahertz in die
   tydperk verkry. Terwyl diskrete transistor en GIS SVE's al meer
   alledaags geword het, het nuwe hoë werkverrigtingontwerpe soos
   Enkelinstruksie Veelvuldige Data vektorverwerkers ook hul verskyning
   begin maak. Hierdie vroeëre eksperimentele ontwerpe het later gelei tot
   die era van gespesialiseerde superrekenaars soos dié wat deur Cray Inc.
   vervaardig word.

[wysig] Mikroverwerkers

   Die Intel 80486DX2 mikroverwerker (werklike grootte: 12×6.75 mm) in sy
   verpakking
   Die Intel 80486DX2 mikroverwerker (werklike grootte: 12×6.75 mm) in sy
   verpakking

   Die bekendstelling van die mikroverwerker in die 1970's het die ontwerp
   van SVE's beduidend beïnvloed. Sedert die bekendstelling van die eerste
   mikroverwerker (die Intel 4004) in 1970 en die eerste algemeen
   gebruikte mikroverwerker (die Intel 8080) in 1974, het hierdie klas
   SVE's bykans alle implementerings van verwerkingseenhede vervang.

   Die bekendstelling van die mikroverwerker in die 1970's het die ontwerp
   van SVE's beduidend beïnvloed. Sedert die bekendstelling van die eerste
   mikroverwerker (die Intel 4004) in 1970 en die eerste algemeen
   gebruikte mikroverwerker (die Intel 8080) in 1974, het hierdie klas
   SVE's bykans alle implementerings van verwerkingseenhede vervang. Soos
   die vermoë om al hoe kleiner transistors op GIS'e te bou het die
   kompleksiteit en aantal transistors op 'n enkele SVE dramaties
   toegeneem. Hierdie waargenome neiging staan alom bekend as Moore se
   wet, wat tot op datum 'n akkurate vooruitskatting was vir die groeiende
   vermoëns van SVE's (en ander GIS'e).

   Terwyl die kompleksiteit, grootte, bou en algemene vorm van SVE's
   drasties verander het oor die afgelope sestig jaar, is dit interresant
   dat die basiese ontwerp en funksie nie veel verander het nie. Bykans
   alle algemene SVE's van vandag kan baie noukeurig as Von Neumann
   gestoorde program masjiene beskryf word.
   Kategorie: Rekenaar

