Sentrifugale pomp


   Deursnit van 'n enkelstadium sentrifugale pomp met byskrifte
   Deursnit van 'n enkelstadium sentrifugale pomp met byskrifte

   'n Sentrifugale pomp is 'n pomp wat 'n roterende stuwer gebruik om die
   snelheid van 'n vloeistof te verhoog. Sentrifugale pompe word gewoonlik
   gebruik om vloeistowwe deur 'n pypstelsel te verplaas. Die vloeistof
   gaan die stuwer binne naby aan die roterende as en word dan deur die
   stuwer radiaal na buite versnel in 'n uitstroombuis in waar dit die
   afstroompypwerk binnegaan.

   Inhoud

        * 1 Geskiedenis
        * 2 Werking
        * 3 Sien ook
        * 4 Verwysings en Voetnotas

[wysig] Geskiedenis

   Die vroegste benaderde voorbeeld van 'n sentrifugale pomp is so vroeg
   as 1475 aangeteken in 'n verhandeling deur die Italiaanse Renaissance
   ingenieur, Francesco di Giorgio Martini^[1] Ware sentrifugale pompe het
   egter eers in die laat 1600's hul verskyning begin maak toe Denis Papin
   een gebou het met reguit lemme gebou het. Die geboë stuwerlem is deur
   die Britse uitvinder John Appold in 1851 bekendgestel.

[wysig] Werking

   'n Sentrifugale pomp werk op die beginsel van die omsetting van
   kinetiese energie van 'n vloeier na statiese druk. Hierdie aksie word
   deur die Bernoulli beginsel beskryf. Die draaibeweging van die
   pompstuwer versnel die vloeistof vandat dit die stuwer se oog binnegaan
   totdat dit deur die lemme na die kant beweeg. Wanneer die vloeistof die
   stuwer verlaat word die momentum omgeskakel na statiese druk. Die vorm
   van die pomphulsel en uitstroombuis bevorder dié omskakeling van
   energie. Die omskakeling verhoog die druk op die afstroomkant van die
   pomp wat vloei veroorsaak. 'n Algemene probleem wat voorkom by
   sentrifugale pompe is kavitasie.

[wysig] Sien ook

     * Dompelpomp
     * Borrelpomp
     * Peristaltiese pomp

[wysig] Verwysings en Voetnotas

    1. ^ Ladislao Reti, “Francesco di Giorgio Martini's Treatise on
       Engineering and Its Plagiarists”, Technology and Culture, Vol. 4,
       No. 3. (Summer, 1963), bl'e. 287-298 (290)

   Kategorieë: Meganiese toestelle • Pompe

