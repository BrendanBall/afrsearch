Sercquiais


   Sercquiais (Engels: Sarkese, Engels sercquiais : Serkyee) is die dialek
   van die Normandiese Oïltaal wat op die Kanaaleiland Sark gepraat word.
   Op die eiland staan dit onder die naam patois bekend, 'n Franse term
   vir dialek wat nou 'n effens negatiewe konnotasie het.

   Sarkese is 'n afstammeling van die 16de eeuse Jèrriais wat deur die
   oorspronklike koloniste, 40 gesinne uit St. Ouen, Jersey,^[1] wat hulle
   op die, op daardie stadium onbewoonde eiland, gevestig het. Dit is
   intussen ook deur die Guernsey dialek Dgèrnésiais beïnvloed. Dit word
   nog deur 'n baie klein groepie ouer inwoners van die eiland gepraat.
   Alhoewel die woordeskat swaar geangliseer is, behou die fonologie
   eienskappe wat in Jèrriais sedert die 16de eeu verloor is. Meeste van
   die plaaslike plekname is in in Sarkese.

   Die taal het in onlangse jare erg agteruitgegaan as gevolg van die
   instroming van 'n groot aantal belastingvlugtelinge uit Engeland wat na
   die eiland getrek het sowel as amptelike verwaarlosing. Inligting
   aangaande die aantal sprekers van Sercquiais is nog nooit amptelik
   ingesamel nie, maar in 1998 is daar geraam dat minder as 20 van die
   eiland se 600 permanents inwoners (3.3%) steeds Sercquiais kon
   praat.^[2]

   Dit is ook naby verwant aan die uitgestorwe Alderney dialek, Auregnais,
   sowel as die vasteland Normandies wat in Frankryk gepraat word.

   Inhoud

        * 1 Geskrewe Sercquiais
        * 2 Fonologie
        * 3 Vervoeging van Werkwoorde
        * 4 Verwysings
        * 5 Eksterne skakels

[wysig] Geskrewe Sercquiais

   Betreklik min Sercquiais is ooit neergeskryf en daar is geen gevestigde
   skryftaalstandaard nie, wat ook 'n sekere stigma aan die taal gegee
   het. Dame Sybil Hathaway, wat self 'n spreker was, het beweer dat
   "nooit neergeskryf kan word nie", en die mite het in die jare daarna
   bly voortbestaan.

   Die vroegste gepubliseerde teks in Sercquiais sover ontdek, is die
   Gelykenis van die Saaier uit Mattheus in die Nuwe Testament. Prins
   Louis Lucien Bonaparte het die Kanaaleilande in September 1862 besoek
   om monsters van die eiland taal variëteite te versamel wat hy
   vervolgens in 1863 gepubliseer het.

[wysig] Fonologie

          (Nota: Aangesien Sercquiais nie 'n standaard ortografie het nie,
          word die voorbeelde gegee volgens Liddicoat se Lexicon of Sark
          Norman French, Munich 2001)

   Sercquiais het nie die stemhebbende dentale frikatief wat so 'n
   kenmerkende karakteristiek is van St. Ouen in Jersey waar meeste van
   die koloniste vandaan kom nie.
   Sercquiais Jèrriais  Farns Engels   Afrikaans
   lyer       liéthe    lire  to read om te lees
   kuoradj    couothage       courage moed
   fere       féther          toiron  om te stryk

   Palatalisering van velars /k/ en /g/ is minder volledig ontwikkel in
   Sercquiais as in Jèrriais. Palatalisering in Jèrriais van /k/ to [tʃ]
   en /g/ na [dʒ] het die ekwivalent in Sercquiais van /kj/ en /gj/.
   Byvoorbeeld 'hik' is hitchet in Jèrriais en hekyet in Sercquiais;
   'oorlog' is onderskeidelik dgèrre en gyer.

   Palatalisering van /tj/ in Jèrriais lei tot [tʃ], maar in Sercquiais
   word /t/ gewoonlik behou: ambag in Sercquiais is meeti, terwyl dit in
   Jèrriais gepalataliseer is na mêtchi.

   [dʒ] word in Sercquiais behou terwyl Jèrriais dit verswak het na [ʒ],
   soos in om te eet: mãdji (Sercquiais) - mangi (Jèrriais) – manger
   (Frans).

   Finale konsonante van manlike selfstandige naamwoorde in die enkelvoud
   is in vrye variasie met nul in alle posisies behalwe in liaison. Finale
   konsonante word gewoonlik teen die einde van sinsnedes uitgespreek.
   Finale konsonante word altyd weggelaat in meervoud vorme van manlike
   selfstandige naamwoorde i. 'n 'Kat' kan daarom kat of ka wees in
   Sercquiais, maar 'katte' is kaa. ter vergelyking, Jèrriais 'kat' word
   gewoonlik uitgespreek as /ka/, en die meervoud het die lang klinker
   soos in Sercquiais. Dit kan daarom ook gesien word dat lengte fonemies
   is en meervoud kan aandui.

   Sercquiais het ook die finale konsonante behou wat heeltemaal in
   Jèrriais verlore geraak het soos die finale /t/ in pret (meadow - pré
   in Jèrriais soos in Frans).

   Metatese van /r/ is ongewoon in Sercquiais, en in Jèrriais, in
   vergelyking met Dgèrnésiais.
   Sercquiais Jèrriais Dgèrnésiais  Frans  Afrikaans
   krwee      crouaix  kérouaïe    croix   kruis
   mekrëdi    Mêcrédi  méquerdi    Mêcrédi Woensdag

   Die gepalataliseerde l, wat in Jèrriais oor die algemeen gepalataliseer
   is na /j/ in aanvanklike posisie en na 'n konsonant, word in Sercquiais
   behou.
   Sercquiais       Jèrriais
              (li representing /j/) Frans         Engels         Afrikaans
   blyakyĩ    bliatchîn                   shoe polish (blacking)
   klyüt      cliu                        patch
   plyechi    pliaichi                    to place              om te plaas
   lyef       lief                        roof                  dak

   Gemination vind gereeld plaas werkwoordvervoegings en gerunds, soos in
   Jèrriais maar in onderskeid met Dgèrnésiais.
   Sercquiais   Jèrriais     Dgèrnésiais  Frans       Engels

                                                width="100"|Afrikaans
   machunnii  machonn'nie   machounn'rie        masonry              skrynwerk
   dje dmãdde jé d'mand'dai je d'mànd'rai       I'll ask             Ek sal vra

   Sercquiais geminate egter nie palatale frikatiewe nie, anders as
   Jèrriais:
   Sercquiais  Jèrriais  Frans  Engels     Afrikaans
   brachii    brach'chie        brewery brouery
   brachii    brachie           armful
   mãdji      mangi      manger to eat  om te eet
   mãdji      mang'gie          eating  besig om te eet

[wysig] Vervoeging van Werkwoorde

   Die St. Ouennais oorsprong van Sercquiais kan gesien word in die 2de en
   3de persoon meervoud vrome van die preterite. Sercquiais gebruik 'n
   woord einde -dr wat tipies is van die St. Ouennais dialek van Jèrriais,
   maar in die algemeen nie elders in Jersey gebruik word nie en deesdae
   ook nie deur jonger sprekers in St. Ouen nie.
   Sercquiais Jèrriais
   (St. Ouennais) standard Jèrriais Frans English Afrikaans
   i vuliidr i' voulîdrent i' voulîtent they wanted hulle wou gehad het
   uu paaliidr ou pâlîdres ou pâlîtes vous ... you spoke jy het gepraat
   i füüdr i' fûdrent i' fûtent ils ... they were hulle was
   uu prẽẽdr ou prîndres ou prîntes vous you took jy het geneem

[wysig] Verwysings

     * Lexicon of Sark Norman French, Anthony J. Liddicoat, Munich 2001
     * A Grammar of the Norman French of the Channel Islands, Anthony
       Liddicoat, Berlin 1994

    1. ^ [1] Société Jersiaise, Besoek op 23 Maart 2007
    2. ^ BBC, Dr Mari C Jones, Jèrriais and Sercquiais today, Besoek op 23
       Mei 2007

[wysig] Eksterne skakels

     * Lé Sèrtchais (insluitend vergelykende glossary)
     * Jèrriais and Sercquiais today deur Dr Mari C. Jones - from the BBC

                                Italiese tale
            Italiese groep: Oskies | Umbries | Faliskies | Latyn
                                Romaanse tale
     Iberoromaans: Asturies | Galicies | Katalaans | Portugees | Spaans
   Galloromaans: Langues d'oil: Frans | Gallo | | Lorreins | | Normandies
       (Auregnais | Guernésiais | Jèrriais | Sercquiais) Pikardies |
                  Champenois | Wallonies | Anglo-Normandies
    Oksitaans: Aranees | Auvergnat | Gaskons | Languedokies | Limousin |
                                 Provensaals
                              Frankoprovensaals
                Retoromaans: Romansch | Ladinies | Friulaans
              Italoromaans: Dalmaties | Italiaans | Napolitaans
   Suid-Romaans: Korsikaans Sardies (Campidanies, Galluraans, Logudories,
                                 Sassaries)
   Balkanromaans: Aroemeens | Istro-Roemaans | Meglenoroemaans | Roemeens
                                  Romaanse
          Kunstale: Interlingua | Interlingue | Lingua Franca Nova

   Kategorieë: Sark • Normandiese taal • Uitgestorwe tale van Europa •
   Tale van die Kanaaleilande • Ernstig bedreigde tale

