Sergels Torg


   Sergels Torg met Kulturhuset (aan die linkerkant) snags
   Sergels Torg met Kulturhuset (aan die linkerkant) snags
   Uitsig van Kulturhuset na die Noordooste met die superellipsvorm van
   Sergels Torg duidelik sigbaar
   Uitsig van Kulturhuset na die Noordooste met die superellipsvorm van
   Sergels Torg duidelik sigbaar

   Sergels Torg ("Sergel se Plein") is 'n bekende openbare plein in die
   middel van Stockholm, Swede. Die plein is vernoem na die 18de eeuse
   beeldhouer Johan Tobias Sergel wat sy werkswinkel in die gebied om die
   plein gehad het.

   Dit is bekend vir 'n aantal kenmerke insluitend die rol wat dit gespeel
   het as die beginpunt van die demonstrasie van die superellipsvorm as 'n
   vorm vir die plein se verkeersirkel. Dit is in 1959 deur die Deense
   wiskundige Piet Hein ontwerp. Die 37 meter hoë glaspilaar in die middel
   is die Kristall-vertikal accent ("Kristal-vertikale aksentuur", 1974)
   deur Edvin Öhrström. Die amptelike naam word selde gebruik en dit staan
   onder Stockholm se inwoners bekend as die "glasobelisk" of menige
   fallies-verwante omgangstaalbenamings.

   Wes van die eintlike plein is 'n laer-liggende plein wat met wit en
   swart teëls geplavei is. Dit staan informeel as die Plattan ("Die
   Blad") bekend is tans berug vir die dwelmhandellaars wat daar
   teenwoordig is. Wes van Plattan is wye trappe wat as 'n gewilde
   ontmoetingspunt dien. Wes van die trappe lê Drottninggatan. Noord is
   vyf wolkekrabbers, Hötorgsskraporna, van die min geboue hoër as agt
   verdiepings in Stockholm se middestad. Suid van die plein lê Stockholm
   se Kulturhuset.

   Die breë Sveavägen straat, vandag bekend as die straat waar Eerste
   Minster Olof Palme vermoor is, strek noordwaarts van die plein. Daar is
   aanvanklik beplan om die straat as 'n groot "Nasionale Promenade" te
   ontwikkel wat van die koninklike begraafplaas, Haga, tot by die
   Koninklike Paleis sou strek. Die projek is egter nooit heeltemal
   voltooi nie.
   swart en wit pattroon van die Plattan'
   swart en wit pattroon van die Plattan'
   aansig van die fontein
   aansig van die fontein

   Kategorie: Strate en pleine in Stockholm

