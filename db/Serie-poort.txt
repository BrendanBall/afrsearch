Serie-poort


   'n Manklike DE-9 serie-poort op die agterste paneel van 'n Persoonlike
   rekenaar.
   'n Manklike DE-9 serie-poort op die agterste paneel van 'n Persoonlike
   rekenaar.
   'n Manlike serie-poort op 'n skootrekenaar.
   'n Manlike serie-poort op 'n skootrekenaar.

   In die rekenaarwese is 'n serie-poort 'n fisiese koppelvlak waardeur
   inligting een bis op 'n slag oorgedra word (in teenstelling met 'n
   parallelle poort). Sedert die ontstaan van persoonlike rekenaars is
   data deur serie-poorte oorgedra na toestelle soos rekenaarterminale of
   modems. Muise, sleutelborde en ander randtoestelle is ook op die manier
   verbind.

   Inhoud

        * 1 Hardeware
        * 2 Verstellings
             + 2.1 Spoed
             + 2.2 Pariteit
             + 2.3 Stopbisse
             + 2.4 Konvensionele notasie
             + 2.5 Vloeibeheer
        * 3 Eksterne skakels

[wysig] Hardeware

   Sommige rekenaars, soos die IBM Persoonlike rekenaar, gebruik 'n
   geïntegreerde stroombaan wat 'n UART genoem word wat karakters na (en
   vanaf) asinkrone serievorm omskakel en ook outomaties omsien na die
   tydsberekening en raam van data. Baie lae kostestelsels soos sommige
   vroeë tuisrekenaars het die SVE gebruik vir die doeleinde.

   Die RS-232 standaard het aanvanklik 'n 25-pen D-tipe hegstuk
   gespesifiseer, maar baie ontwerpers van persoonlike rekenaars het
   verkies om slegs 'n gedeelte van die volle standaard te implementeer en
   het versoenbaarheid met die standaard prysgegee ter wille van laer
   kostes en meer kompakte hegstukke (in besonder die DE-9 weergawe wat
   deur die IBM AT Persoonlike rekenaar). Die teenwoordigheid van 'n
   D-subminiatuur hegstuk is egter nie altyd die enigste aanduiding dat 'n
   serie-poort gebruik word nie. Baie Apple Macintosh rekenaars het die
   verwante RS-422 standaard gebruik met die Duitse DIN hegstukke.

   In die afgelope paar jaar het gevorderde elektronika vinniger en
   ekonomiese seriekommunikasie moontlik gemaak wat meebring dat nuwe
   seriekommunikasiestandaarde soos USB en Firewire begin om die RS-232
   standaard te vervang. Dit is tans moontlik om toestelle met seriepoorte
   te verbind wat nie voorheen bevredigend oor stadige serieverbindings
   sou kon werk nie soos stoor-, klank en videotoestelle.

   Bedryfstelsels gebruik gewoonlik 'n simboliese naam om na die
   seriepoorte van 'n rekenaar te verwys. Unix-tipe bedryfstelsels ken
   gewoonlik 'n naam aan serie-poorttoestelle in die vorm /dev/ttyS* toe
   waar die * 'n getal verteenwoordig beginnende by 0. Die Microsoft
   MS-DOS en Windows omgewing verwys na serie-poorte as COM1, COM2
   ensovoorts (meer spesifiek die RS-232 serie-poorte).

[wysig] Verstellings

   Programmatuur kan gebruik word om baie van die verstellings van
   serie-verbindings te beheer veral in die besonder die spoed, pariteit,
   en stopbisse. Een van die vereenvoudigings wat gemaak is in ander
   serie-bus standaarde soos Ethernet, Firewire en USB is dat baie van die
   parameters vasgestelde waardes het sodat gebruikers hulle nie kan of
   hoef te verander nie; die spoed word óf konstant gehou of outomaties
   vasgestel.

[wysig] Spoed

   Serie-poorte gebruik tweevlak (binêre) seine dus is die datasnelheid in
   bisse per sekonde gelyk aan die simboolsnelheid in baud. Algemene
   bistempos per sekonde vir asinkrone begin/stop kommunikasie is 300,
   1200, 2400, 9600, 19200 baud ensovoorts. Die poortspoed en toestel se
   spoed moet ooreenstem, baie toestelle kan egter die serie-poortsnelheid
   outomaties vasstel. Alhoewel die RS 232 standaard formeel beperk is tot
   20 000 bisse per sekonde, laat serie-poorte op gewilde persoonlike
   rekenaars verstellings van 115 200 bisse per sekonde. Nie alle
   bistempos is egter moontlik met alle serie-poorte nie.

   Die spoedmeting sluit bisse vir die raam van data (stopbisse, pariteit
   ensovoorts) in en daarom is die effektiewe datasnelheid laer as die
   bisoordragtempo. Vir 'n 8-N-1 enkodering byvoorbeeld is slegs 80% van
   die bisse beskikbaar vir data (vir elke agt bisse data word twee of
   meer raambisse gestuur).

[wysig] Pariteit

   Pariteit is 'n tegniek vir die vasstel van foute in data-oordrag. Waar
   pariteit gebruik word in 'n serie-poort, word 'n ekstra bis saam met
   elke datakarakter gestuur wat so gerangskik word dat die getal 1 bisse
   in elke karakter, insluitende die pariteitsbis altyd ewe of onewe is.
   As 'n greep ontvang word met die verkeerde aantal 1 bisse, beteken dit
   dat die data is foutief oorgedra. As die pariteit korrek is, was daar
   moontlik geen foute nie of 'n ewe-getal foute het voorgekom. 'n Enkele
   pariteitsbis maak dit nie moontlik om foutregstelling op elke karakter
   te doen nie en daarom het kommunikasieprotokolle wat oor
   serie-verbindings werk, hoër vlak algoritmes om te verseker dat data
   geldig is en herversending van data te versoek wat foutiewelik gestuur
   is.

   Die pariteit van die serie-protokol kan behalwe geen, onewe en ewe ook
   na spasie en merk gestel word. Merkpariteit beteken dat die
   pariteitsbis altyd gestel word om die seintoestand (logiese 1) te stel
   en op soortgelyke wyse stuur 'n spasiepariteit altyd die pariteitsbis
   in die spasiesein toestand. Behalwe vir ongewone toepassings wat die
   9^de pariteitsbis vir adresering of spesiale seine gebruik word die
   spasie of merkpariteit nooit gebruik nie.

[wysig] Stopbisse

   Stopbisse word aan die einde van elke greep gestuur om die
   ontvangstoestel toe te laat om te hersinkroniseer. Elektroniese
   toestelle gebruik gewoonlik een stopbis.

[wysig] Konvensionele notasie

   Die D/P/S notasie spesifiseer die dataraam van 'n serie-verbinding. Die
   mees algemene gebruik op mikrorekenaars is 8/N/1 (8N1). Hiervolgens
   word 8 databisse, een pariteitsbis en een stopbis gespesifiseer. Die
   aantal databisse kan 7,8 of soms 9 wees. Pariteit word aangedui as geen
   (N), onewe (O) of gelyk (E) met sommige stelsels wat die merk (M) of
   spasie (S) ondersteun om 'n konstante 1 of 0 bis vir pariteit aan te
   dui.

   Volgens die notasie word die pariteitsbis nie by die databisse
   ingesluit nie. 7/E/1 (7E1) Beteken dat 'n ewe pariteitsbis by die sewe
   databisse gevoeg word om 'n totaal van agt bisse tussen die begin- en
   stopbis te gee.

[wysig] Vloeibeheer

   'n Serie-poort kan seine in die koppelvlak gebruik die versending van
   data te onderbreek en weer te hervat. 'n Stadige drukker mag
   byvoorbeeld eers 'n ooreenkoms (handskud) met die serie-poort bereik
   dat dataversending onderbreek moet word terwyl die meganisme na 'n nuwe
   lyn skuif. Algemene hardeware handskudseine maak gebruik van die RS 232
   RTS/CTS, DTR/DSR seinstroombane. (Sien versending vloeibeheer).

   'n Ander metode van vloeibeheer kan spesiale karakters soos XON/XOFF
   gebruik om die vloei van data te beheer. Die XON/XOFF karakters word
   deur die ontvanger na die sender gestuur om te beheer wanneer die
   sender die data gaan stuur, met ander woorde die hierdie karakters word
   in die teenoorgestelde rigting van die data gestuur. Die XON karakter
   laat weet die sender dat die ontvanger gereed is om meer data te
   ontvang. Die XOFF karakter laat weet die sender om op te hou met die
   stuur van karakters totdat die ontvanger weer gereed is. As die
   beheerkarakters deel is van die datastroom moet hulle met spesiale
   karakters gemerk word (escape sequence) om te verhoed dat hulle as
   beheerkarakters geīnterpreteer word. Aangesien geen ekstra
   seinstroombane vereis word nie, XON/XOFF vloeibeheer kan gedoen word
   oor 'n koppelvlak met drie drade.

[wysig] Eksterne skakels

     * Serie-koppelvlakke van moderne en ou rekenaars

   Kategorie: Rekenaar

