Serwokroaties


   Serwokroaties (srpskohrvatski of hrvatskosrpski) is 'n taal uit die
   Westelike groep van die Suid-Slawiese tale. Dit was die hooftaal van
   Serwië, Kroasië, Bosnië en Herzegowina en Montenegro en word ook
   gepraat en verstaan in die Voormalige Joego-Slawiese Republiek van
   Macedonië (FYROM) en Slowenië. Die taal word verder deur Serwiese en
   Kroatiese minderhede in Oostenryk, Hongarye en Roemenië gepraat.

   Ondanks die redelik klein verskille word Kroaties, Bosnies en Serwies
   tans as verskillende tale gesien. Voorheen is hulle as dialekte van
   Serwokroaties beskou. Kroaties het 'n lang literatuurgeskiedenis en het
   enigsins Slawies-puristiese strominge beleef; nuwe woorde is eerder aan
   Tsjeggies of Pools ontleen as aan nie-Slawiese tale soos Duits of
   Italiaans. Serwies is in besonder afgelei van Oud-Kerkslawies en het
   meer Russiese invloede.

[wysig] Alfabette

   In die loop van die geskiedenis is die taal met die Latynse, Griekse,
   Glagolitiese, Cyrilliese en Arabiese letters geskryf. Vandag word dit
   met sowel Latynse as Cyrilliese letters geskryf. Serwies en Bosnies
   gebruik beide alfabette, terwyl Kroaties slegs Latynse letters gebruik.

   In beide gevalle is die spelling nagenoeg foneties en kom die spelling
   normaalweg een tot een ooreen met die uitspraak:

   Latyn na Cyrillies
A a B b C c Č č Ć ć D d Dž dž Đ đ E e F f G g H h I i J j K k
А а Б б Ц ц Ч ч Ћ ћ Д д Џ  џ  Ђ ђ Е е Ф ф Г г Х х И и Ј ј К к

L l Lj lj M m N n Nj nj O o P p R r S S Š š T t U u V v Z z Ž ž
Л л Љ  љ  М м Н н Њ  њ  О о П п Р р С с Ш ш Т т У у В в З з Ж ж

   Cyrillies na Latyn
А а Б б В в Г г Д д Ђ ђ Е е Ж ж З з И и Ј ј К к Л л Љ  љ  М м
A a B b V v G g D d Đ đ E e Ž ž Z z I i J j K k L l Lj lj M m

N n Nj Nj O o P p R r S s T t Ć ć U u F f H h C c Č č Dž dž Š š
Н н Њ  њ  О о П п Р р С с Т т Ћ ћ У у Ф ф Х х Ц ц Ч ч Џ  џ  Ш ш

   Lj, Nj en Dž verteenwoordig verskillende<!—onderscheiden--> foneme en
   word as afsonderlike letters beskou. In seldsame gevalle kan hulle ook
   kombinasies van twee letters verteenwoordig, en word dan afsonderlik in
   Cyrilliese letters getranslitereer. Byvoorbeeld, "nadživeti" (oorleef
   in die sin van langer leef as) word getranslitereer as "Надживети", nie
   as "Наџивети". Dit was gebruiklik dat Đ geskryf is as Dj op
   tikmasjiene, maar die gebruik lei tot heelwat verwarring.

[wysig] Eksterne skakels

     * Serwiese en Kroatiese alfabette by Omniglot
     * Sosiolinguistiese Analise van Serwokroaties (in PDF formaat)

    Indo-Europese tale: Satem-tale: Slawiese tale
                 Wes-Slawiese tale:
    Kasjoebies | Polabies | Pools | Slowaaks | Sorbies | Rusyn (Rusnak) |
                                 Tsjeggies
                 Oos-Slawiese tale:
            Oekraïens | Russies | Rusyn (Roeteens) | Wit-Russies
                 Suid-Slawiese tale:
      Bulgaars | Macedonies | Kerkslawies | Sloweens | Serwo-Kroaties
                        (Bosnies, Kroaties, Serwies)

   Kategorieë: Natuurlike taal • Suid-Slawiese taal

