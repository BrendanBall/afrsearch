Seymour, Oos-Kaap


   Seymour is 'n dorpie in die Oos-Kaap wat vernoem is na
   luitenant-kolonel Seymour, militêre sekrataris van die goewerneur sir
   George Cathcart.

   Dit is in 1853 gestig as middelpunt van die Katrivier-nedersetting van
   die Hottentotte en het later jare ontwikkel in 'n vooruitstrewende
   gemeenskap waarin wol en algemene boerdery gedy het.

   Seymour was vroeër die middelpunt van die NG gemeente Greykerk, hoewel
   die kerkgebou en pastorie nie hier was nie, maar naby aan die dorpie
   Balfour. Die Greykerk het vroeër talle ander name gehad, maar is
   uiteindelik vernoem na die gewilde goewerneur sir George Grey. Later
   jare is dit by die gemeente op Fort Beaufort ingelyf.

[wysig] Bronne

     * Olivier, ds. P.J., Ons gemeentelike feesalbum, N.G. Kerk-uitgewers,
       Kaapstad en Pretoria, 1952.
     * Raper, P.E., Dictionary of South African Place Names, Lowry
       Publishers, Johannesburg, 1987.
     * Rosenthal, Eric, Encyclopaedia of Southern Africa, Juta and Company
       Limited, Kaapstad en Johannesburg, 1978.

   Kategorieë: Oos-Kaap • Dorpe in Suid-Afrika

