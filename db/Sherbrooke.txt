Sherbrooke


   'n Lugfoto van Sherbrooke
   'n Lugfoto van Sherbrooke
   Die logo van Sherbrooke
   Die logo van Sherbrooke

   Sherbrooke is 'n stad in die suid-ooste van die Franstalige Kanadese
   provinsie Quebec met 145 224 inwoners (2005). Dit is die grootste stad
   in die Estrie-gebied en die vierde grootste metropolitaanse gebied in
   die provinsie, wat in die vroeë 19de eeu deur Engelstalige lojaliste
   gestig is. Sherbrooke is vandag 'n oorwegend Franstalige stad en die
   setel van twee universiteite, die Franstalige Université de Sherbrooke
   en die Engelstalige Bishop's University.

   Inhoud

        * 1 Geskiedenis
        * 2 Geografie en ekonomie
        * 3 Besienswaardighede
        * 4 Eksterne skakels

[wysig] Geskiedenis

   Die Raadsaal van Sherbrooke
   Die Raadsaal van Sherbrooke

   Die eerste setlaars in die omgewing van Sherbrooke was Amerikaanse
   lojaliste, wat hulle in die jaar 1793 in die gebied gevestig het.
   Gilbert Hyatt, 'n boer uit Schenectady (deelstaat New York) het hier in
   1802 'n meelblommeul opgerig. Die dorp "Hyatt's Village" het in 1818
   ter ere van die goewerneur-generaal Lord Sherbrooke sy huidige naam
   gekry, wat vanweë die frankofone karakter van die stad nou hoogs
   omstrede is.

   Die stad het op 1 Januarie 2002 danksy die samesmelting met die
   voorstede Ascot, Bromptonville, Deauville, Fleurimont, Lennoxville,
   Rock Forest en Saint-Élie-d'Orford aansienlik uitgebrei.

[wysig] Geografie en ekonomie

   Sherbrooke is geleë by die samevloeiing van die Saint-François- en
   Magogriviere. Dit is 'n belangrike landbougebied vir melkboerdery. Die
   plaaslike hokkiestokbedryf is die grootste ter wêreld.

[wysig] Besienswaardighede

     * Sherbrooke Village is 'n outentieke dorp en opelugmuseum uit die
       sestigerjare van die 19de eeu. Houtwerkers en skeepsbouers wys hier
       die ou ambagte en tegnieke van die pioniers. Die gerestoureerde
       geboue sluit 'n kunswinkel, woonhuise, 'n apteek, 'n poskantoor en
       die ou kerk in.

[wysig] Eksterne skakels

     * Die amptelike webwerf van Sherbrooke

   Kategorie: Quebec

