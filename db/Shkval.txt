Shkval


                                                                   Shkval

    Shkval torpedo
    Shkval torpedo

               Naam:                                                Shkval
            Herkoms:                                    Russiese Federasie
                                                                   Rusland
               Tipe:                                               Torpedo
             Lengte:                                                  8,2m
             Omtrek:                                                 533mm
              Gewig:                                               2,700kg
            Plofkop:                                      210kg springstof
           Snelheid: ongeveer 400 km/h met 'n topsnelheid van tot 530 km/h
    Lanseersnelheid:                                     ongeveer 100 km/h
        Trefafstand:                                         ongeveer 7 km

   Die Shkval (Russies: шквал - wolkbreuk ) is 'n produkreeks torpedo’s
   ontwikkel in die 1960's in opdrag van die Sowjetunie se vloot. Dit is
   die vinnigste torpedo ter wêreld.

   Inhoud

        * 1 Vroegste ontwikkeling
        * 2 Tegniese moontlikhede
        * 3 Modelle
        * 4 Verspreiding
        * 5 Operasionele gebruik

[wysig] Vroegste ontwikkeling

   Die prototipe-ontwikkeling van die torpedo het in die laat 1960's
   begin, onder leiding van 'n Oekraïense ingenieur Mikhail Merkulov aan
   die Instituut vir Hidrodinamika NII-24 te Kiev. Na 'n samesmelting in
   1969 met ontwerpburo GSKB-47 - wat gespesialiseer het in vliegtuigbomme
   het die ingeneurs eindelik aan die einde van die 1970's 'n eerste
   werkende prototipe van die Shkval aan die partyleierskap bekendgestel.

[wysig] Tegniese moontlikhede

   Die torpedo word gelanseer uit 'n 533 mm torpedobuis (soos op 'n Akula
   duikboot) met 'n lanseersnelheid van ongeveer 100 km/h. Kort hierna
   begin die reaksiemotor, om die torpedo op 'n gemiddelde snelheid van
   ongeveer 400 km/h te bring. Dié torpedo kan onderwater 'n topsnelheid
   van tot 530 km/h haal.

   Die snelheid is moontlik deur die toepassing van 'n tegniek bekend as
   superkavitasie. Terwyl die torpedo beweeg vorm 'n groot lugborrel om sy
   neus wat die torpedo heeltemaal omsluit. Op die manier is daar nie
   direkte wrywing of waterkontak nie. Tegnies gesien beweeg die torpedo
   dan deur die water soos 'n onderwater vuurpyl.

   Die Shkval is geskik om duikbote, skepe of selfs ander torpedos te
   vernietig. 'n Groot tekortkoming was dat die eerste modelle ongestuur
   was, maar die Shkval 2 het wel 'n geleidingstelsel. Die torpedo se
   koers kan onderweg ingrypend gewysig word.

[wysig] Modelle

   Daar is minstens drie modelle:
     * VA-111 Shkval, die eerste, oorpronklike, ongeleide variant.
     * Shkval 2, de huidige geleide variant.
     * 'n "lite"-model bedoel vir die uitvoermark.

   Die Shkval word vervaardig met 'n konvensionele plofkop maar 'n
   kernplofkop kan ook aangebring word.

[wysig] Verspreiding

   Onder president Poetin was die oorspronklike model van die wapen, die
   model VA-111, uitsluitend aan die vyande van Amerika verkoop: Iran,
   Noord-Korea en Sirië. Sjina beskik ook oor 'n veertigtal van van die
   torpedos. Iran beweer dat hulle ten tye van toetse goeie resultate met
   die Shkval gehad het.

   Die Verenigde State en Duitsland het hul eie superkavitasieprojek van
   stapel gestuur. Duitsland het in 2004 vir die eerste keer 'n
   superkavitasie torpedo geproduseer, onder die kodenaam Barracuda.

   Kanada het selfs geprobeer om die Shkval 2 aan te skaf.

[wysig] Operasionele gebruik

   Geen Shkval is nog ooit operasioneel gebruik nie. Dit is waarskynlik
   dat die Russiese duikboot, die Koersk, gekelder is omdat daar 'n
   tegniese fout was toe 'n Shkval gelanseer is.
   Kategorie: Wapens

