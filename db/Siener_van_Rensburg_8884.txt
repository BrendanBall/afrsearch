Siener van Rensburg


   Nicolaas Pieter Johannes van Rensburg oftewel Siener van Rensburg is op
   die plaas Rietkuil naby Ottosdal gebore (toe nog die plaas
   Korannafontein) op 30 Augustus 1862. Hy is op 11 Maart 1926 oorlede, op
   die ouderdom van 64 jaar.

   Behalwe dat hy kon lees en skryf, was hy verder ongeletterd. Nogtans
   het bekendes soos Generaals Koos de la Rey en Christiaan de Wet hom
   dikwels geraadpleeg. Hy het sy eerste visioen gehad toe hy 7 jaar oud
   was en daarna meer as 700 tot en met sy dood. Hy het die meeste van sy
   visioene self verklaar.

[wysig] Visioene

   Siener van Rensburg is en word steeds deur verskeie mense as Goddelike
   profeet gesien as gevolg van sy visioene oftewel profesieë wat volgens
   oorlewering reeds in sy leeftyd waar geword het.

   Twee uiteenlopende uitlêers van sy visioene is Frik H Pretorius en
   Adriaan Snyman. Pretorius is van mening dat al die visioene as een
   storie in geheel gesien en uitgelê moet word, wat hy die visioenêre
   verhaal noem. Hy meen hierdie verhaal het nog nie begin nie. Snyman,
   daarenteen, meen dat baie van die visioene reeds in vervulling gegaan
   het.

[wysig] Eksterne skakels

     * Siener van Rensburg - Anglo-Boereoorlog Lichtenburg Museum
     * Siener van Rensburg, Wat is die waarheid? deur FH Pretorius
     * Boodskapper van God deur Adriaan Snyman

   Kategorie: Suid-Afrika

