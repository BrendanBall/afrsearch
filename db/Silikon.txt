Silikon



                       aluminium – silikon – fosfor
             C
            Si
            Ge


              Silikon in die periodieke tabel

                                                  Volledige tabel

                                                                  Algemeen
                                      Naam, Simbool, Getal Silikon, Si, 14
                                              Chemiese reeks metaalagtiges
                                      Groep, Periode, Blok 14 (IVA), 3 , p
                                       Digtheid, Hardheid 2330 kg/m^3, 6.5
                                      Voorkoms donkergrys met 'n blou tint
                                                           Atoomeienskappe
                                                    Atoomgewig 28,0855 ame
                                         Atoomradius (ber.) 110 (111) pm]]
                                                   Kovalente radius 111 pm
                                               van der Waals radius 210 pm
                                        Elektronkonfigurasie [Ne]3s^2 3p^2
                                           e^− e per energievlak 2, 8, 4
                                Oksidasietoestande (Oksied) 4 (amfoteries)
                                  Kristalstruktuur kubies vlak gesentreerd
                                                        Fisiese eienskappe
                            Toestand van materie Vastestof (nie-magneties)
                                               Smeltpunt 1687 K (1414 °C)
                                                Kookpunt 3173 K (2900 °C)
                                    Molêre volume 12.06 ×10^−6 m^3/mol
                                           Verdampingswarmte 384.22 kJ/mol
                                              Smeltingswarmte 50.55 kJ/mol
                                              Dampdruk 4.77 Pa teen 1683 K
                                        Spoed van klank ___ m/s teen ___ K
                                                                  Algemeen
                                  Elektronegatiwiteit 1.90 (Pauling skaal)
                                  Spesifieke warmtekapasiteit 700 J/(kg*K)
                          Elektriese geleidingsvermoë 2.52 10^-4/(m·ohm)
                                    Termiese geleidingsvermoë 148 W/(m*K)
                                    1^ste ionisasiepotensiaal 786.5 kJ/mol
                                    2^de ionisasiepotensiaal 1577.1 kJ/mol
                                    3^de ionisasiepotensiaal 3231.6 kJ/mol
                                    4^de ionisasiepotensiaal 4355.5 kJ/mol
                                     5^de ionisasiepotensiaal 16091 kJ/mol
                                     6^de ionisasiepotensiaal 19805 kJ/mol
                                     7^de ionisasiepotensiaal 23780 kJ/mol
                                    8^ste ionisasiepotensiaal 29287 kJ/mol
                                     9^de ionisasiepotensiaal 33878 kJ/mol
                                    10^de ionisasiepotensiaal 38726 kJ/mol
                                                     Mees stabiele isotope

                                 iso    NV   halfleeftyd VM  VE MeV   VP
                                ^28Si 92.23% Si is stabiel met 14 neutrone
                                ^29Si 4.67%  Si is stabiel met 15 neutrone
                                ^30Si 3.1%   Si is stabiel met 16 neutrone
                                ^32Si sin    276 jaar    β^- 0.224  ^32P

                       SI eenhede & STD word gebruik tensy anders vermeld.

   Silikon (Latyn: Silicium) is die chemiese element in die periodieke
   tabel met die simbool Si en atoomgetal van 14.

   As 'n Tetravalente metaalagtige element is silikon minder reaktief as
   sy chemiese analoog, koolstof. Dit is die tweede volopste element in
   die Aarde se kors en maak 25.7% daarvan uit in gewig. Dit kom voor in
   klei, veldspaat, graniet, kwarts en sand, hoofsaaklik in die vorm van
   silikondioksied (ook bekend as silika) en silikate (verbindings wat
   silikon, suurstof en metale bevat). Silikon is die hoofbestanddeel van
   glas, sement, keramieke, die meeste halfgeleiermateriale en silikone.
   Laasgenoemde plastiese stof word dikwels verwar met silikon. Silikon
   word meer algemeen as Germanium gebruik as halfgeleier, omdat Germanium
   probleme het met terugwaartse lekstroom vloei.

   Inhoud

        * 1 Kenmerkende eienskappe
        * 2 Aanwendings
        * 3 Geskiedenis
        * 4 Verspreiding
        * 5 Vervaardiging
        * 6 Suiwering
             + 6.1 Fisiese metodes
             + 6.2 Chemiese metodes
             + 6.3 Kristallisasie
        * 7 Isotope
        * 8 Voorsorgmaatreëls
        * 9 Verwysings
        * 10 Eksterne skakels

[wysig] Kenmerkende eienskappe

   In sy kristallyne vorm het silikon 'n metaalglans en 'n gryserige
   kleur. Selfs al is dit 'n relatief inerte element, reageer silikon
   steeds met halogene en verdunde alkalieë, maar die meeste sure (behalwe
   vir 'n kombinasie van salpetersuur en fluoorsuur het geen invloed
   daarop nie. Elementêre silikon is deurlaatbaar vir 95% van die
   golflengtes van infrarooi lig. Suiwer silikon kristalle word selde in
   die natuur aangetref, aangesien natuurlike silikon gewoonlik as silika
   (SiO[2]) voorkom. Suiwer silikon kristalle kan gevind word as
   insluitsels in goud of in vulkaniese uitbarstings. Dit het 'n negatiewe
   temperatuur weerstandskoëffisiënt.

[wysig] Aanwendings

   Silikon is 'n baie nuttige element wat noodsaaklik is vir baie menslike
   bedrywighede. Silikondioksied in die vorm van sand en klei is 'n
   belangrike bestanddeel van beton en bakstene en word ook gebruik in die
   vervaardiging van Portland sement. Silikon is 'n baie belangrike
   bousteen in plant- en dierelewe. Diatome onttrek silika uit water om
   hulle beskermende selwande te bou. Ander aanwendings is:
     * Erdewerk/Emalje - Dit is 'n vuurvaste materiaal wat gebruik word
       vir hoë temperatuur vervaardiging van materiale en die silikate
       word gebruik vir die maak van emaljes en erdewerk.
     * Staal - Silikon is 'n belangrike bestanddeel van sommige
       staalsoorte.
     * Glas - Silika uit sand is die hoofkomponent van glas. Glas kan in
       'n verskeidenheid vorms gegiet word en word onder andere gebruik om
       vensterglas, houers en isolators te maak.
     * Skuurmiddels - Silikonkarbied is een van die belangrikste
       skuurmiddels.
     * Halfgeleiers - Ultra-suiwer silikon kan met arseen, boor, gallium
       of fosfor gedopeer word om silikon meer geleidend te maak vir
       gebruik in transistors, sonselle en ander halfgeleier apparate.
     * Fotonika - Silikon kan gebruik word in lasers om koherente lig met
       'n golflengte van 456 nm te produseer.
     * Geneeskundige materiale - Silikone is buigbare stowwe wat
       silikon-suurstof en silikon-koolstof verbindings bevat; hulle word
       baie gebruik vir aanwendings soos kunsmatige bors-inplantings en
       vir kontaklense.
     * Vloeibare kristalskerms (LCD's) en sonselle - Gehidrogineerde
       amorfe silikon toon belofte vir die vervaardiging van lae koste,
       groot-oppervlak elektronikatoepassings soos rekenaarskerms asook
       vir laekoste sonselle.
     * Konstruksie - Silika is 'n hoofbestandeel in bakstene vanweë sy lae
       chemiese aktiwiteit.

[wysig] Geskiedenis

   Silikon (Latyn silex, silicis wat vuursteen beteken) is eerste deur
   Antoine Lavoisier in 1787 geïdentifiseer en is later deur Humphry Davy
   in 1800 verkeerdelik met 'n chemiese verbinding verwar. In 1811 het Gay
   Lussac en Thénard waarskynlik 'n onsuiwere mengsel van amorfe silikon
   berei deur kalium saam met silikon tetrafluoried te verhit. In 1824 het
   Berzelius amorfe silikon voorberei deur ongeveer dieselfde metode te
   gebruik. Berzelius het ook die produk verder gesuiwer deur dit
   herhaaldelik te was.

[wysig] Verspreiding

   Silikon is die hoofkomponent van aeroliete wat 'n klas van meteoroïde
   is en ook van tektiete wat 'n natuurlike glas is.

   Per gewig, maak silikon ongeveer 25.7% van die Aarde se kors uit en na
   suurstof is dit ook die tweede volopste element. Elementêre silikon
   word nie in die natuur aangetref nie. Dit kom meestal as oksiede en
   silikate voor. Sand, ametis, agaat, kwarts, rotskristal, vuursteen
   (flint), jaspis en opaal is sommige van die vorms waarin die oksied
   voorkom. Graniet, asbes, veldspaat, klei, hoornblende en mika is maar
   'n paar van die vele silikaat bevattende minerale.

[wysig] Vervaardiging

   Silikon word kommersieel vervaardig deur die verhitting van hoë
   suiwerheid silika in 'n elektriese boogoond met koolstof elektrodes. By
   temperature hoër as 1900 °C word die silika na silikon gereduseer deur
   die koolstof volgens die chemiese vergelyking

          SiO[2] + C → Si + CO[2]

   Vloeibare silikon versamel dan in die bodem van die oond en word dan
   gedreineer en verkoel. Die silikon wat so geproduseer word, word
   metallurgiese graad silikon genoem en het 'n suiwerheid van ten minste
   99%. In 1997, het metallurgiese graad silikon ongeveer $ 0.50 per g
   gekos; in 2000 het die gemiddelde prys vir silikonmetaal gedaal na 56
   Amerikaanse sent per pond [1].

[wysig] Suiwering

   Die gebruik van silikon in halfgeleier apparatuur vereis 'n baie hoër
   suiwergheidsgraad as wat toelaatbaar is vir mettalurgiese graad
   silikon. Geskiedkundig is verskeie tegnieke gebruik om hoë suiwerheid
   silikon te vervaardig.

[wysig] Fisiese metodes

   Vroeëre silikonsuiweringsmetodes was gebaseer op die feit dat wanneer
   vloeibare silikon begin stol, dit die onsuiwerste silikon is wat laaste
   stol. Die vroegste metode van silikonsuiwering, wat eerste in 1919
   beskryf is en in beperkte hoeveelhede gebruik is om radarkomponente
   tydens die Tweede Wêreldoorlog te vervaardig, het die maal van
   mettalurgiese graad silikon en dan gedeeltelike oplossing daarvan in 'n
   suur behels. Wanneer dit gemaal is het die silikon gekraak op sodanige
   wyse dat die swakker onsuiwer liggings aan die buitekant van die
   silikonkorrels voorgekom het. Die gevolg was dat die onsuiwere silikon
   eerste opgelos is as dit met 'n suur behandel is en daarom die
   suiwerder silikon produk agtergelaat het.

   Met die sonesmeltingstegniek, die eerste metode wat industrieel
   aangewend is, word stawe metallurgiese graad silikon verhit totdat die
   een kant begin smelt. Die verhitter word dan stadig teen die lengte van
   die staaf afbeweeg en sodoende word 'n kort lengte van die staaf
   heeltyd in die gesmelte toestand gehou soos die silikon daaragter weer
   verkoel en stol. Aangesien die meeste onsuiwerhede geneig is om in die
   gesmelte toestand te wil bly is dit geneig om heeltyd in die gesmelte
   sone te bly. Wanneer die proses dus afgehandel is, het die meeste
   onsuiwerhede dus na die punt wat laaste gesmelt is beweeg. Hierdie punt
   word dan afgesny en weggegooi en die proses word dan weer herhaal
   indien 'n hoër suiwerheid verlang word.

[wysig] Chemiese metodes

   Vandag word silikon eerder gesuiwer deur dit na 'n silikonverbinding om
   te skakel wat makliker gesuiwer kan word as die silikon self en die
   suiwer verbinding weer om te skakel na silikon. Trichlorosilaan is die
   silikonverbinding wat mees dikwels gebruik word, al word
   silikontetrachloried en silaan ook gebruik. Wanneer hierdie gasse oor
   silikon geblaas word teen hoër temperature ontbind hulle na silikon met
   'n hoë suiwerheidsgraad.

   In die Siemens proses word hoë suiwerheid silikonstawe blootgestel aan
   trichlorosilaan teen 1150°C. Die trichlorosilaangas ontbind en vorm 'n
   addisionele silikon neerslag op die stawe volgens die volgende chemiese
   reaksie:

          2 HSiCl[3] → Si + 2 HCl + SiCl[4]

   Silikon vervaardig met hierdie en ander soortgelyke prosesse word
   poli-kristallyne silikon genoem. Die vlakke van onsuiwerheid in
   Poli-kristallyne silikon is tipies in die omgewing van 1 deel per
   biljoen of minder.

   DuPont het op 'n tyd 'n ultra-suiwer silikon vervaardig deur
   silikontetrachloried met hoë suiwerheid sinkdampe te reageer teen
   950°C, en sodoende silikon geproduseer het volgens die vergelyking:

          SiCl[4] + 2 Zn → Si + 2 ZnCl[2]

   Die tegniek was egter besaai met praktiese probleme (soos die
   sinkchloried byproduk wat gestol het en die lyne geblokkeer het) en is
   uiteindelik uitgefaseer ten gunste van die Siemens proses

[wysig] Kristallisasie

   Die Czochralski proses word dikwels gebruik om hoë suiwerheid silikon
   kristalle te maak vir gebruik in vastetoestand/halfgeleier apparate.

[wysig] Isotope

   Silikon het nege isotope, met massagetalle tussen 25 en 33. Si-28 (die
   volopste isotoop, teen 92.23%), Si-29 (4.67%) en Si-30 (3.1%) is
   stabiel; Si-32 is 'n radio-aktiewe isotoop wat geproduseer word deur
   die verval van argon. Si-32 se halfleeftyd na vele debat is vasgestel
   om as ongeveer 276 jaar, en dit verval deur beta-emissie na P-32 (wat
   'n 14.28 jaar halfleeftyd het) en dan na S-32.

[wysig] Voorsorgmaatreëls

   'n Ernstige longsiekte wat bekend staan as silikose (stoflong) kom
   dikwels voor in myners, steensnyers en ander mense wat werk in 'n
   omgewing waar silikahoudende stof in groot hoeveelhede ingeasem word.

[wysig] Verwysings

     * Los Alamos National Laboratory – Silicon

[wysig] Eksterne skakels

     * WebElements.com – Silicon
     * EnvironmentalChemistry.com – Silicon
     * Mineral.Galleries.com – Silicon

   Kategorie: Chemiese elemente

