Simca


   Simca Rallye 2
   Simca Rallye 2

   Simca was 'n Franse motorvervaardiger, wat ook voertuie in Brasilië en
   Spanje vervaardig het gedurende in 1960's. Dit bestaan nie meer nie.

   Die naam SIMCA staan vir Société Industrielle de Mécanique et de
   Carrosserie Automobile. Die stigter van Simca was Henri Pigozzi wat
   aanvanklik Fiat-voertuie vervaardig het in Frankryk. Die eerste
   Simca-fabriek is opgerig in die Paryse voorstad Nanterre. Hierdie
   gebeure het plaasgevind vanaf 1934 tot en met 1951. Alhoewel Frankryk
   beset is gedurende die Tweede Wêreldoorlog, is Simca-voertuie steeds
   vervaardig in klein getalle gedurende die oorlog.

   Die Simca Aronde was die eerste werklike Simca-voertuig (en nie 'n Fiat
   replika nie) en is bekendgestel in 1951. Dit het 'n 1200cc-enjin en
   100 000 eenhede is jaarliks geproduseer. Na hierdie sukses het Simca
   die Franse vragmotor vervaardiger Unic oorgeneem in 1951, die
   Poissy-aanleg van Ford (Frankryk) in 1954 oorgeneem en in 1958 die naam
   Talbot gekoop.

   Die Amerikaanse motorvervaardiger Chrysler Corporation wou die Europese
   mark betree en het 15% van die Simca-aandele gekoop (tesame met die
   Britse vervaardiger Rootes), en al die Simca-modelle wat sedert 1967
   verkoop is, het die Chrysler pentastar-wapen ook gedra. In 1961 het
   Simca begin om al hulle modelle te vervaardig in die voormalige Franse
   Ford-fabriek in Poissy, en die fabriek in Nanterre is verkoop aan
   Citroën.

   Die Simca 1000 is bekend gestel in 1961.

   Die bekendste Simca-modelle (voor die Chrysler era) was die Aronde, die
   Simca 1000 en die Simca 1100. Gedurende die laat 1970's het Simca die
   nuwe 1307-reeks (Chrysler Alpine in die Verenigde Koninkryk)
   vervaardig, en later die Horizon. Beide modelle het die Europese Kar
   van die jaar-trofee verwerf by hulle bekendstelling. Die samesmelting
   van Simca en Rootes was nie suksesvol nie, en Chrysler Europa het in
   een gestort in 1977 en die oorblyfsels is verkoop aan Peugeot in die
   opvolgende jaar. Die Rootes modelle is vinnig verwyder, en die
   Simca-gebaseerde Alpine/1307- en Horizon-voertuie is verder verkoop
   gedurende die eerste helfte van die 1980's onder die naam Talbot.

   Peugeot het uiteindelik moeg geword vir die Talbot-naam en die laaste
   Simca ontwerp is gelanseer as die Peugeot 309 (in plaas van Talbot
   Arizona soos oorspronklik beplan) wat die einde van hierdie Franse naam
   beteken het. Die Peugeot 309 het Simca-enjines gebruik tot einde
   Oktober 1991 waarna hulle vervang is deur Peugeot se eie TU- en
   XU-reeks van enjines. Die 309 is vervaardig in die voormalige
   Rootes-fabriek in Ryton-on-Dunsmore, Verenigde Koninkryk sowel as in
   die Poissy-aanleg.

   Simcas word vandag nog gesien in sekere Europese lande en is ook
   vervaardig in Brasilië, Spanje en Swede. 'n Klein aantal Simca-modelle
   is ook nog in Suid-Afrika te sien. Na die einde van die Simca-era, is
   die vervaardigingslyn verskuif na Rusland deur Moskvitch en gebruik om
   die Moskvitch Aleko te bou. Hierdie voertuig se eksterne eienskappe is
   amper identies aan die Franse model. Die maatskappy Moskvitch sê dat
   die ooreenkomste met die Simca 1307 slegs te doen het met die buitekant
   van die motor.

[wysig] Modelle

     * Simca 5
     * Simca 6
     * Simca 8
     * Simca Aronde
     * Simca Vedette
     * Simca Ariane
     * Simca 1000
     * Simca 1100
     * Simca Horizon
     * Simca 1300/1500-1301/1501
     * Simca 1200s Coupé
     * Simca Matra/Rancho
     * Simca 1307/1308/1309
     * Simca Bagheera

[wysig] Eksterne verwysings

     * 'n Geskiedenis van die Simca naam
     * Amerikaanse Simca bladsy
     * Simcas in die Nederlande
     * Nederlandse Simca/Matra klub
     * Brasiliaanse Simca Klub
     * Die Simca 8 werf
     * [1] Club Simca France
     * [2] Simca 1000 rallye de légende

   Kategorie: Motorvervaardigers

