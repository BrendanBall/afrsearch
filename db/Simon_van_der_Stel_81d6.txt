Simon van der Stel


   Simon van der Stel (14 Oktober 1639, Mauritius - 24 Junie 1712,
   Kaapstad) is deur die Verenigde Oos-Indiese Kompanjie (V.O.C.) as
   kommandeur van die Kaap aangestel en later tot goewerneur bevorder.

   Simon van der Stel is ter see op 14 Oktober 1639 op die skip Cappel
   naby die kus van Mauritius gebore. Sy vader, Adriaen van der Stel, is
   aangestel as Kommandeur van Mauritius, en was met sy vrou oppad om sy
   amp op te neem. Adriaen van der Stel was 'n gesiene amptenaar van die
   V.O.C. wat met en Maria Lievens, deels van Maleise afkoms, getroud was.
   Adriaen van der Stel is 'n paar jaar later na Ceylon oorgeplaas waar hy
   in 1646 deur vyandige inboorlinge vermoor is. Sy moeder is is ook in
   1649 oorlede.^[1]

   Simon Van der Stel het in Amsterdam skool gegaan waar hy ook met
   Johanna Jacoba Six getroud is.^[2]. Van der Stel en Six het saam ses
   kinders gehad, maar dit was nie 'n gelukkige huwelik wees nie en sy sou
   hom later nie vergesel na die Kaap toe nie. Haar suster, Cornelia, het
   wel saam gegaan.^[1]

   In die Frans-Nederlandse Oorlog van 1672 teen Engeland en Frankryk het
   van der Stel diens gedoen as Kaptein.^[1]
   Groot Constantia wat deur Ven der Stel gestig is
   Groot Constantia wat deur Ven der Stel gestig is

   Hoewel hy nie in diens was van die VOC nie is Van der Stel in 1679 deur
   die Here XVII as kommandeur van die Kaap aangestel. Hy is as Kommandeur
   en nie as Goewerneur aangestel nie omdat die aanstelling buite
   oorlogstyd plaasgevind het.^[1] Sy belangstelling in die Kaap het dié
   van al sy voorgangers oortref. Dit het uiting gevind in die stigting
   van Stellenbosch (wat ook na hom vernoem is) in 1680, in die opening
   van die distrik Drakenstein in 1684, die prospektering vir koper in
   Namakwaland in 1685, die daadwerklike hulp wat hy aan die Franse
   Hugenote gegee het ná hulle aankoms aan die Kaap in 1688 en in sy
   aanmoediging van boomplanting. Die V.O.C. het hom tot goewerneur
   bevorder in 1691 uit waardering vir sy werk. Van der Stel het in 1699
   op sy wynlandgoed Constantia Suid van Kaapstad afgetree toe hy die
   goewerneurskap aan sy seun Willem Adriaan van der Stel afgestaan het.
   Hy het daar gesterf op 24 Junie 1712.

   Vooraf gegaan deur:
   Hendrik Crudop Kommandeur van die Kaap de Goede Hoop
   12 Oktober 1679 – 31 Mei 1691 ^[3]^[4] Opgevolg deur:
   –
   Vooraf gegaan deur:
   – Goewerneur van die Kaap de Goede Hoop
   1 Junie 1691 – 11 Februarie 1699 ^[3] Opgevolg deur:
   Willem Adriaan van der Stel

[wysig] Bronnelys

     * Rosenthal, Eric, Encyclopedia of Southern Africa, Juta and Company
       Limited, Kaapstad, 1978.

[wysig] Verwysings

    1. ^ ^1,0 ^1,1 ^1,2 ^1,3 Van der Stel website, Simon van der Stel 1639
       - 1712, Besoek op 1 Mei 2007
    2. ^ The Baldwin Project THE HOUSE OF VAN DER STEL
    3. ^ ^3,0 ^3,1 TANAP Inleiding tot die Resolusies van die Politieke
       Raad van die Kaap die Goeie Hoop, Besoek op 1 Mei 2007
    4. ^ South African Stamouers, Kommandeurs / Goewerneurs van die Kaap
       die Goeie Hoop 1652 - 1795, Besoek op 1 Mei 2007

   Kategorieë: Geskiedenis van Suid-Afrika • Suid-Afrikaanse politici •
   Nederlandse ontdekkingsreisigers

