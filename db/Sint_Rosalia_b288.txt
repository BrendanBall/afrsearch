Sint Rosalia


                               Sint Rosalia
   Italiaans: Santa Rosalia
   Santa Rosalia standbeeld in Monterey
                                  Heilige
       Gebore     1130,
      Sterfte     1166, Pellegrinogebergte
     Vereer in    Rooms-Katolieke Kerk
      Feesdag     4 September met 'n spesiale fees in Palermo op 15 Julie
   beskermheilige Palermo; El Hatillo

   Sint Rosalia (Italiaans: Santa Rosalia) (1130 – 1166) is die
   beskermheilige van Palermo, Sisilië, (Italië) en El Hatillo, in
   Miranda, Venezuela.

   Volgens legende is Rosalia gebore in 1130 in 'n adelike Normandiese
   familie wat daarop aanspraak gemaak het dat hulle afstammelinge van
   Karel die Grote was. As 'n baie vrome jong dame het sy as 'n kluisenaar
   in 'n grot in Pellegrinogebegte gaan woon waar sy in 1166 te sterwe
   gekom het. Daar is niks oor haar sterfte op 36-jarige ouderdom bekend
   nie.

   In 1624 het 'n plaag Palermo getref en tydens die ontbering het Sint
   Rosalia vir die eerste keer aan 'n siek vrou verskyn, daarna aan 'n
   jagter aan wie sy aangedui het waar haar oorskot gevind kon word. Sy
   het beveel dat haar beendere na Palermo gebring moes word waar dit in
   optog deur die stad gedra moes word. Die jagter het die berg uitgeklim
   en haar beendere gevind soos beskryf is. Hy het gemaak soos hy in die
   verskyning aangesê is en na die optog het die plaag geëindig. Van toe
   af sou Sint Rosalia vereer word as die beskermheilige van Palermo en is
   'n toevlugsoord gebou by die grot waar haar oorskot gevind is.

   'n Fees word jaarliks op die 15 Julie in haar naam gehou. Dit is 'n
   belangrike sosiale en godsdienstige gebeurtenis in Palermo. Op 4
   September word 'n verwante tradisie uitgevoer waarin mense kaalvoet van
   Palermo tot by Mount Pellegrino loop.
   'n beeld van Sint Rosalia wat deur strate gedra word
   'n beeld van Sint Rosalia wat deur strate gedra word

[wysig] Eksterne skakels

     * Katolieke Ensiclopedie

   Kategorie: Sisiliaanse heiliges

