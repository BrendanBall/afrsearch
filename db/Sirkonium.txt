Sirkonium



   40                      yttrium ← sirkonium → niobium
   Ti
   ↑
   Zr
   ↓
   Hf

                                                             periodieke tabel

                                                                  Algemeen
                                    Naam, Simbool, Getal sirkonium, Zr, 40
                                             Chemiese reeks oorgangsmetale
                                              Groep, Periode, Blok 4, 5, d
                                                     Voorkoms silwerig wit
                                               Atoommassa 91.224 (2) g/mol
                                       Elektronkonfigurasie [Kr] 4d^2 5s^2
                                        Elektrone per skil 2, 8, 18, 10, 2
                                                        Fisiese Eienskappe
                                                        Toestand vastestof
                                          Digtheid (naby k.t.) 6.52 g/cm³
                                   Vloeistof digtheid teen s.p. 5.8 g/cm³
                                                          Smeltpunt 2128 K
                                                                (1855 °C)
                                                           Kookpunt 4682 K
                                                                (4409 °C)
                                                 Smeltingswarmte 14 kJ/mol
                                              Verdampingswarmte 573 kJ/mol
                                Warmtekapasiteit (25 °C) 25.36 J/(mol·K)

   CAPTION: Dampdruk

                                     P/Pa    1    10  100  1 k  10 k 100 k
                                   teen T/K 2639 2891 3197 3575 4053 4678

                                                           Atoomeienskappe
                                              Kristalstruktuur heksagonaal
                                                      Oksidasietoestande 4
                                                      (amfoteriese oksied)
                              Elektronegatiwiteit 1.33 (Skaal van Pauling)
                                                       Ionisasie energieë
                                                 (meer) 1ste: 640.1 kJ/mol
                                                          2de: 1270 kJ/mol
                                                         3rde: 2218 kJ/mol
                                                        Atoomradius 155 pm
                                                 Atoomradius (ber.) 206 pm
                                                   Kovalente radius 148 pm
                                                                   Diverse
                                         Magnetiese rangskikking geen data
                                  Elektriese weerstand (20 °C) 421 nΩ·m
                          Termiese geleidingsvermoë (300 K) 22.6 W/(m·K)
                               Termiese uitsetting (25 °C) 5.7 µm/(m·K)
                             Spoed van klank (dun staaf) (20 °C) 3800 m/s
                                                   Young se modulus 68 GPa
                                                       Skuifmodulus 33 GPa
                                                    Poissonverhouding 0.34
                                                      Mohs se hardheid 5.0
                                                  Vickers hardheid 903 MPa
                                                  Brinell hardheid 650 MPa
                                              CAS-registernommer 7440-67-7
                                                        Vernaamste isotope

                 CAPTION: Hoofartikel: Isotope van Sirkonium

                            iso    NV   halfleeftyd    VM   VE (MeV)  VP
                           ^88Zr sin    83.4 d       e      -        ^88Y
                                                     ?      0.392 D  -
                           ^89Zr sin    78.4 h       e      -        ^89Y
                                                     ß^+    0.902    ^89Y
                                                     ?      0.909D   -
                           ^90Zr 51.45% Zr is stabiel met 50 neutrone
                           ^91Zr 11.22% Zr is stabiel met 51 neutrone
                           ^92Zr 17.15% Zr is stabiel met 52 neutrone
                           ^93Zr sin    1.53×10^6y   ß^-    0.060    ^93Nb
                           ^94Zr 17.38% Zr is stabiel met 54 neutrone
                           ^96Zr 2.8%   > 3.9×10^20y ß^-ß^-  ?       ^96Mo

                                                                Verwysings

   Sirkonium is 'n chemiese element in die periodieke tabel met die
   simbool Zr en atoomgetal van 40. Sirkonium is 'n sterk, glansende grys
   oorgangsmetaal wat ooreenkomste toon met titaan. Sirkonium word
   hoofsaaklik uit sirkon ontgin en het 'n baie hoë weerstand teen
   korrosie. Sirkonium word hoofsaaklik gebruik in kernreaktore vanweë sy
   weerstand teen korrosie en lae neutrondeursnee.

   Inhoud

        * 1 Kenmerke
        * 2 Gebruike
             + 2.1 Ander gebruike
             + 2.2 Hafnium vrye sirkonium
        * 3 Geskiedenis
        * 4 Verspreiding
        * 5 Isotope
        * 6 Voorsorgmaatreëls
        * 7 Verwysings
        * 8 Eksterne Skakels

[wysig] Kenmerke

   Sirkonium is 'n glansende gryswit metaal en het 'n buitengewone hoë
   weerstand teen korrosie. Sirkonium is ligter as staal met 'n hardheid
   soortgelyk aan dié van koper. As die metaal fyn verdeel word kan dit
   spontaan ontbrand in kontak met lug, veral by hoë temperature (die
   soliede metaal is brand egter nie so maklik nie).
   Sirkonium-sinklegerings word magneties by temperature onder 35 K. Die
   oksidasietoestand van sirkonium is gewoonlik +4, maar die +3 en +2
   toestande kan ook verkry word.

[wysig] Gebruike

   Kubiese sirkonia, ZrO2
   Kubiese sirkonia, ZrO[2]

   Die hoofgebruike vir sirkon (ZrSiO[4]) is in vuurbestande voerings,
   gietsand en in keramieke. Sirkon word ook as 'n natuurlike
   edelgesteente bemark vir gebruik in juwele en die oksied daarvan word
   verwerk om kubiese sirkonia (hier links in beeld) te maak, wat 'n
   skitterende, helder kristal vorm en as plaasvervanger vir diamant
   gebruik word.

[wysig] Ander gebruike

     * Sirkonium het 'n lae absorpsiedeursnee vir termiese neutrone^[1],
       wat dit ideaal maak vir aanwendings in die kernenergiebedryf soos
       vir die voering van brandstofelemente. Meer as 90% van
       sirkonium-metaalvervaardiging word vir kommersiële
       kernkragopwekking benut. Moderne kommersiële skaal reaktore kan
       soveel as 150 000 meters se buise gebruik wat uit
       sirkoniumlegerings (Zircaloy) vervaardig is. Reaktor-graad
       sirkonium moet gesuiwer word van sy hafnium-inhoud, wat 'n
       neutroneursnee het wat 600 keer groter is as dié van sirkonium; 'n
       hafniumvrye sirkonium kan 10 keer duurder wees as 'n sirkonium wat
       nog die 1-5% hafnium bevat wat natuurlik voorkom.
     * Menslike weefsels kan hierdie metaal maklik verwerk wat dit geskik
       maak vir gebruik in inplantings. Een so 'n toepassing is die
       gebruik van oxinium, 'n sirkonium-niobium legering wat doelbewus
       geoksideer word om 'n verweringsbestande, hoë integriteit
       sirkoniumoksied oppervlak te lewer vir gebruik in heup of
       kniegvervangingstoestelle. Die keramiekoppervlak verminder die
       verwering van die poli-etileen teenoppervlak terwyl die substraat
       die sterkte en smeebaarheid van 'n metaal behou.
     * Word baie gebruik in die chemiese nywerheid vir pypwerk in
       korrosiewe omgewings.
     * Sirkonium is pirofories (vlambaar) en is al gebruik in militêre
       brandbomme.
     * Onsuiwer sirkoniumoksied, sirkonia, word gebruik om kroesies te
       vervaardig wat in laboratoriums gebruik word en wat hitteskok moet
       kan weerstaan, vir voerings in metalurgiese oonde en in die
       keramiek- en glasnywerhede as 'n brandbestande voeringsmateriaal.
     * Word ook gebruik in hitteruilers in vakuumbuise en lampfilamente en
       'n verskeidenheid spesiale legerings.
     * Wanneer dit saam met niobium gelegeer word, raak sirkonium
       supergeleidend by lae temperature en word dus gebruik om
       supergeleier magnete te maak en toon belofte in grootskaalse
       elektriese krag gebruike.
     * Sirkonium Diamied-Diamien komplekse kan gebruik word om die
       polimerisasie van alkene te kataliseer, veral eteen wat deur
       Tritiel-BArF geaktiveer is.
     * Sirkoniumnitried is onlangs gebruik as alternatief vir
       titaniumnitried vir die bedekking van boorpunte. Beide bedekkings
       is veronderstel om die boor skerper en koeler te hou gedurende die
       snyproses.
     * Bis(siklopentadiëniel)sirkonium(IV)chloriedhidried (Schwartz se
       Reagens) is 'n kommersieël beskikbare metalloseen wat gebruik word
       in die hidrosirkonisasie van alkene en alkyne.
     * Fietsvervaardigers sluit sirkonium-aluminiumlegerings by hul
       hoëgraadse fietsrame in. Hierdie kombinasie maak die raam sterker
       en duursamer en ook ligter.
     * Sirkonium word ook gebruik in die molekule
       Aluminium-Sirkonium-Oktachlorohydrex GLY, wat as reukweermiddel
       gebruik word.
     * Sirkonium word ook gebruik as voerings in gevormde plofstofladings.

   In 2007, het Sirkonium ongeveer $150/kg gekos.

[wysig] Hafnium vrye sirkonium

   Reaktorgraad sirkoniumlegerings moet van hafniumvrye sirkonium
   vervaardig word aangesien hafnium 'n baie hoë neutron absorpsiedeursnee
   het wat 600 keer hoër is as dié van sirkonium is. Kommersiële sirkonium
   bevat gewoonlik 1-5% hafnium wat verwyder moet word. Hierdie
   verwyderingsproses is uiters moeilik (sirkonium en hafnium is twee van
   die moeilikste elemente om van mekaar te skei). Twee hoofprosesse wat
   gebruik word is: vloeistof-vloeistof ekstraksie wat die verskil in
   oplosbaarheid metaaltiosianate in metielisobutielketoon (MIBK) uitbuit
   en ekstraktiewe distillasie. Die resulterende reaktorgraad sirkonium
   word gebruik in die vervaardiging van beheerstawe.

[wysig] Geskiedenis

   Sirkonium (afkomstig vanuit die Arabiese woord zarkûn of die Persiese
   woord zargûn wat "goudagtig" beteken) is in 1789 ontdek deur Martin
   Heinrich Klaproth en in 1824 geïsoleer deur Jöns Jakob Berzelius.

   Daar word reeds in Bybelse geskrifte na die sirkonium-bevattende
   mineraal sirkon verwys. Die feit dat die mineraal 'n nuwe element bevat
   het was onbekend totdat Klaproth 'n monster uit Ceylon in die Indiese
   Oseaan geanaliseer het. Hy het die nuwe element Zirkonertz (sirkonia)
   gedoop. Die onsuiwer metaal is vir die eerste keer deur Berzelius
   geïsoleer deur 'n mengsel van kalium en kaliumsirkoniumfluoried te
   verhit in 'n ysterbuis. Suiwer sirkonium is eers in 1914 voorberei.

   Die kristalstaafproses (of Jodiumproses), is deur Anton Eduard van
   Arkel en Jan Hendrik de Boer in 1925 ontdek en was die eerste
   nywerheidsproses vir die kommersiële voorbereiding van suiwer pletbare
   metalliese sirkonium. Dit is later deur die Kroll-proses vervang.

[wysig] Verspreiding

   Sirkonium word nooit in die natuur as 'n vrye metaal aangetref nie. Die
   hoof ekonomies ontginbare bron van sirkonium is die
   sirkoniumsilikaatmineraal, sirkon (ZrSiO[4]), wat aangetref word in
   neerslae in Australië, Brasilië, Indië, Rusland en die Verenigde State.
   Sirkonium en hafnium word in sirkon aangetref in 'n verhouding van
   ongeveer 50 tot 1 en is moeilik om te skei. Sirkon is 'n byproduk van
   die ontginnig en prosesering van die titaanbevattende
   mineraalsandsoorte, ilmeniet en rutiel of tinmateriale. Sirkonium word
   ook in 30 ander bekende mineraalspesies aangetref onder andere
   baddelejiet. Die metaal word kommersieël voorberei deur die reduksie
   van Sirkonium(IV)chloried met magnesium in die Kroll-proses en ander
   metodes. Kommersiële graad sirkonium het steeds 'n 1 tot 3% hafnium
   inhoud.

   Die element is ook volop in S-tipe sterre en is in die son en
   meteoriete bespeur. Maanrotsmonsters wat deur die Apollo program
   sendings na die maan teruggebring is toon 'n baie hoë sirkoniumoksied
   inhoud relatief tot aardrotse.

[wysig] Isotope

   Sirkonium soos dit in die natuur voorkom bestaan uit vier stabiele
   isotope en een baie langlewende radio-isotoop (^96Zr). Die tweede mees
   stabiele radio-isotoop is ^93Zr met 'n halfleeftyd van 1.53 miljoen
   jaar. Agtien ander radio-isotope is ook al geëien. Die meeste hiervan
   het halfleeftye van minder as 'n dag buiten ^95Zr (64.02 dae), ^88Zr
   (63.4 dae) en ^89Zr (78.41 ure). Die primêre vervalmodus voor ^92Zr en
   die primêre modus daarna is beta verval.

[wysig] Voorsorgmaatreëls

   Sirkoniumstaaf
   Sirkoniumstaaf

   Sirkoniumverbindings is gewoonlik nie giftig nie. Die metaalstof kan
   spontaan in lug ontbrand en behoort as 'n groot vuur- en
   ontploffingsrisiko hanteer te word. Sirkonium speel geen biologiese rol
   nie.

[wysig] Verwysings

     * Los Alamos National Laboratory – Artikel oor Sirkonium

    1. ^ NIST center for neutron research

[wysig] Eksterne Skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Zirconium
     * WebElements.com – Zirconium

   Kategorie: Chemiese elemente

