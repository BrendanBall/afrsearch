Sistematiek


   Sistematiek benader stelselteorie vanaf 'n menslike perspektief
   benadering. Die aanname is dat dit wat bekend is van 'n stelsel
   verander as die punt van waarneming verander. 'n Verdere beginsel in
   sistematiek is dat 'n stelsel nie net geken word in terme van die direk
   waarneembare eienskappe soos byvoorbeeld die komponente nie maar ook
   verstaan moet word in terme van nie-waarneembare eienskappe soos
   byvoorbeeld die doelmatigheid of potensiaal van 'n stelsel.

   Tradisionele stelselteorie analiseer 'n stelsel deur te kyk na die
   komponente waaruit die stelsel bestaan en die interaksie tussen die
   komponente. Sistematiek verskil van ander stelselteorieë daarin dat dit
   nooit 'n stelsel opbreek om te analiseer nie. Sistematiek beskou die
   stelsel wat ondersoek word voordurend as 'n geheel maar verskuif die
   perspektief waarmee die stelsel beskou word. Elke nuwe perspektief lig
   ander kwaliteite van die stelsel uit.

   Die beginsels van sistematiek is gepubliseer in 1966 deur John
   Godolphin Bennett in sy primêre boek "The dramatic universe" (Die
   dramatiese heelal). Bennett het sistematiek ontwikkel onder die invloed
   van die 4de Weg leeringe van George Ivanovitch Gurdjieff.

   Sistematiek maak gebruik van getal as metode om nuwe perspektiewe te
   ontwikkel. 'n Perspektief word gedefinieer in terme van die aantal
   terme wat gebruik word om 'n stelsel te beskryf. Sistematiek genereer
   betekenis deur die terme van 'n perspektief te beskryf asook die
   verwantskappe tussen die beskrywende terme.

   Sistematiek is primêr gebaseer op nege stelsels:
     * Die Monad - die 1-term stelsel wat 'n stelsel bestudeer as 'n
       geheel
     * Die Dyad - die 2-term stelsel wat 'n stelsel beskou as in terme van
       polariteit tussen die interne struktuur van die stelsel en die
       eksterne struktuur van die stelsel.
     * Die Triad - die 3-term stelsel wat 'n stelsel beskou in terme van
       die verhoudings tussen die interne struktuur en eksterne struktuur
       van die stelsel
     * Die Tetrad - die 4-term stelsel wat die stelsel beskou in terme van
       die doelmatigheid van die stelsel in konteks van die verhouding
       tussen die interne en eksterne strukture van die stelsel
     * Die Pentad - die 5-term stelsel wat die stelsel beskou in terme van
       die potensiaal van die stelsel.
     * Die Hexad - die 6-term stelsel wat kyk na die dinamiek waarvolgens
       die interne struktuur en eksterne struktuur die stelsel laat
       realiseer as 'n entiteit in werklikheid
     * Die Heptad - die 7-term stelsel wat kyk na hoe faktore wat 'n rol
       speel in die transformasie van 'n stelsel oor tyd.
     * Die Oktad - die 8-term stelsel wat die stelsel bestudeer oor die
       volle lewensiklus van die stelsel
     * Die Ennead - die 9- term stelsel wat die gedrag van die stelsel
       bestudeer in terme van interne en eksterne prosesse.

   Alhoewel hoër orde stelsels gedefinieer is, word die eerste nege
   stelsels hoofsaaklik gebruik in sistematiek. Alhoewel sistematiek in
   verskeie areas aangewend is het dit nooit gewild geraak binne die
   stelselteorieomgewing nie.
   Kategorieë: Wetenskap • Filosofie

