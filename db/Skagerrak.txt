Skagerrak


   'n Kaart van die Skagerrak
   'n Kaart van die Skagerrak

   Die Skagerrak is 'n gedeelte van die Noordsee, wat begrens word deur
   Denemarke (Jutland) in die suide, Noorweë in die noorde en Swede
   (Bohuslän) in die ooste.

   In die suidooste is die Skagerrak verbind met die Kattegat, waarlangs
   die Sont en vervolgens die Oossee bereik kan word. By die plek waar
   Skagerrak en Kattegat mekaar ontmoet (Grenen, tewens die noordelikste
   punt van Denemarke) is die vissersdorp Skagen geleë, waaraan die see sy
   naam ontleen.

   In die Noordsee op die hoogte van Skagerrak, word die Slag van
   Skagerrak op 31 Mei 1916 deur die Britse en die Duitse vloot geveg.
   Kategorieë: Seestraat • Denemarke • Noorweë • Swede

