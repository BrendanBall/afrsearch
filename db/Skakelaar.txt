Skakelaar


   Elektriese skakelaars. Bo, v.l.n.r: klinkskakelaar/stroombreker,
   kwikskakelaar, skyfskakelaar, Dubbelinlynpakketskakelaar,
   oppervlakgemonteerde skakelaar, rietskakelaar, Onder, v.l.n.r:
   Muurskakelaar, klein wisselskakelaar, inlynskakelaar,
   drukknopskakelaar, wiegskakelaar, mikroskakelaar
   Elektriese skakelaars. Bo, v.l.n.r: klinkskakelaar/stroombreker,
   kwikskakelaar, skyfskakelaar, Dubbelinlynpakketskakelaar,
   oppervlakgemonteerde skakelaar, rietskakelaar, Onder, v.l.n.r:
   Muurskakelaar, klein wisselskakelaar, inlynskakelaar,
   drukknopskakelaar, wiegskakelaar, mikroskakelaar

   'n Elektriese skakelaar is 'n toestel wat daarop gemik is om twee
   geleiers aan mekaar te verbind of die verbinding tussen twee elektriese
   geleiers te onderbreek. Die bekendste skakelaars is dié wat in gewone
   huishoudelike toepassings gebruik word om 'n ligte of ander toestelle
   aan of af te skakel. Skakelaars word ook dikwels in die elektronika
   gebruik, in rekenaars en in telekommunikasie. Hierde toepassings benut
   gewoonlik elektroniese skakelaars, hierdie artikel konsentreer egter
   meer op skakelaars wat tipies in swaarstroom toepassings soos wat
   tipies in huishoudelike toepassings, kantore en fabrieke gebruik word.

   Inhoud

        * 1 Bou van 'n skakelaar
        * 2 Saamgestelde skakelaars
             + 2.1 Maak-voor-breek, breek-voor-maak
        * 3 Sydige skakelaars
        * 4 Spesiale soorte
        * 5 Intermediêre skakelaar
        * 6 Veelrigtingskakeling
             + 6.1 Twee liggings
             + 6.2 Meer as twee liggings
        * 7 Swaarstroomskakelaars
        * 8 Kontakbons
             + 8.1 Tydsgebaseerde tegnieke
                  o 8.1.1 Resistor/Kapasitor
                  o 8.1.2 Toestandsmasjiene en programmatuur
             + 8.2 Histerese
                  o 8.2.1 Oorskakelaar
                  o 8.2.2 Veranderlike weerstand
        * 9 Sien ook
        * 10 Eksterne skakels
        * 11 Verwysings

[wysig] Bou van 'n skakelaar

   'n Skakelaar bestaan tipies uit twee metaalkontakte. Hierdie metaal is
   gewoonlik 'n korrosiebestande metaal omdat ander metale geneig is om 'n
   nie-geleidende oksidasielaag te vorm wat sal verhoed dat die skakelaar
   werk. Ander eienskappe waarop die metaal gekies word is elektriese
   geleidingsvermoë, hardheid (weerstand teen verwering), metaalsterkte,
   lae koste en giftigheid. Soms word die kontakte met edelmetale
   geplateer. 'n Skakelaar kan ook so ontwerp word dat die twee
   kontakoppervlakke oormekaar skuur tydens werking sodat die oppervlakke
   skoongevee word^[1].

   'n Skakelaar vereis ook 'n aandrywer (die bewegende dele wat die
   kontakte teenmekaar vasdruk) wat gebruik word om die skakelaar se
   posisie te verander. Die aandrywer kan die vorm aanneem van 'n wissel,
   'n wieg of 'n drukknop of enige ander soort meganiese verbinding.

[wysig] Saamgestelde skakelaars

   Skakelaars verander nie altyd slegs tussen een van twee toestande nie
   maar kan ook ontwerp word om meer as een skakeling te doen tydens 'n
   oorskakeling. Daar bestaan 'n verskeidenheid sulke skakelaars wat
   aangedui word na aanleiding van die aantal skakelaksies wat uitgevoer
   word en die aantal punte (pole) wat met mekaar verbind word. Sommige
   skakelaars word ook benoem na aanleiding van hulle normale toestand,
   d.w.s. hetsy hulle normaal toe of normaalweg oop is.

   Afkorting Verduideliking van Afkorting Bedradingsnaam Beskrywing
   Simbool IEC 60617
   EPES Enkelpool, enkelskakeling Eenrigting 'n Eenvoudige aan-af
   skakelaar: Die twee terminale is óf aanmekaar verbind of glad nie aan
   enige punt verbind nie, soos in die geval van 'n gewone ligskakelaar.
   Beeld:Symbol circuit breaker (one-pole).svg
   EPDS Enkelpool, dubbele skakeling Tweerigting 'n Eenvoudige skakelaar
   vir oorskakelings: C (Common) word verbind aan L1 af aan L2.
   Beeld:Symbol change over switch.svg
   EPO Enkelpool oorskakeling
   of Enkelpool, middel af   Gelykstaande aan EPDS.
   DPES Dubbelpool, enkelskakeling Dubbelpool Gelykstaande aan twee EPES
   skakelaars wat deur 'n enkele meganisme beheer word Beeld:Symbol
   circuit breaker (two-pole).svg
   DPDS Dubbelpool, dubbele skakeling   Gelykstaande aan twee EPDS
   skakelaars wat deur 'n enkele meganisme beheer word. Beeld:Symbol
   change over switch (two-pole).svg
   DPO Dubbelpool oorskakeling
   of Dubbelpool, middel af   Gelykstaande aan DPDS.
       Intermediêre skakelaar DPDS skakelaar wat intern bedraad is vir die
   omkeer van polariteit: slegs vier eerder as ses drade word na buite die
   skakelaaromhulsel gebring. Beeld:Symbol cross switch.svg

[wysig] Maak-voor-breek, breek-voor-maak

   In 'n skakelaar met multiskakelings is daar twee moontlike
   oorgangstoestande soos daar van die een posisie na 'n ander beweeg
   word. In sommige skakelaarontwerpe word die nuwe kontakte verbind
   voordat die ou verbindings verbreek word. Dit staan bekend as 'n
   maak-voor-breek tipe skakelaar en verseker dat die bewegende kontak
   nooit 'n oop stroombaan veroorsaak nie (word ook soms na verwys as 'n
   kortsluitskakelaar). Die alternatief is 'n breek-voor-maak tipe
   skakelaar waar die ou kontakverbinding eers verbreek word voordat die
   nuwe een verbind word. Dit verseker dat daar nooit 'n kortsluiting
   tussen die kontakte plaasvind nie. Beide soorte ontwerpe word algemeen
   gebruik vir verskillende toepassings.

[wysig] Sydige skakelaars

   'n Sydige skakelaar is een wat 'n (veer) bevat wat die aandrywer na 'n
   sekere posisie laat terugkeer. So 'n skakelaar kan byvoorbeeld
   aangeskakel word wanneer die aandrywer/knop gedruk word, maar weer
   outomaties afskakel wanneer die knop gelos word. Sulke skakelaars word
   tipies gebruik om te verseker dat 'n operateur wel teenwoordig/wakker
   is tydens die werking van die toestel wat bedryf word.

[wysig] Spesiale soorte

   Skakelaars kan ook ontwerp word om te reageer op 'n meganiese stimulus:
   soos byvoorbeeld, vibrasie, helling, lugdruk, vloeistofvlak, die draai
   van 'n sleutel, linieêre- of draaibeweging of die teenwoordigheid van
   'n magnetiese veld (rietskakelaar). Die kwikskakelaar bevat 'n druppel
   kwik binne-in 'n glasbuis. Die twee kontakte steek binne die buis in en
   word meganies aanmekaar verbind as die buis se helling sodanig verander
   dat die kwik oor hulle rol. 'n Voordeel van hierdie soort skakelaar is
   dat die vloeibare metaal rondom stofpartikels en ander vuiligheid sal
   vloei wat andersins sou verhoed het dat die kontakte van 'n
   konvensionele skakelaar toemaak.

   Ander soorte skakelaars sluit in:
     * Sentrifugale skakelaar
     * DIP-skakelaar
     * Hall-effek skakelaar
     * Traagheidskakelaar
     * Membraanskakelaar
     * Wisselskakelaar
     * Oorskakelaar
     * Mindy skakelaar

[wysig] Intermediêre skakelaar

   'n DPDS skakelaar het ses verbindings, maar aangesien die omkeer van
   polariteit 'n baie algemene gebruik van DPDS skakelaars is, word
   sommige variante van DPDS skakelaar intern bedraad spesifiek vir
   polariteitsomkering. Dus het hulle slegs vier terminale eerder as ses.
   Twee van die terminale is toevoere en twee is afvoere. Intermediêre
   skakelaars speel ook 'n belangrike rol by veelrigtingskakelaarstelsels
   waar daar meer as twee skakelaars is (sien onderstaande bespreking).

[wysig] Veelrigtingskakeling

   Veelrigtingskakeling is 'n metode waarop skakelaars in groepe aanmekaar
   verbind word sodat enige van die skakelaars gebruik kan word om 'n
   lading aan die kragbron te koppel of te ontkoppel. Dit word dikwels
   gedoen in die geval van beligtingstelsels om te verseker dat die
   gebruiker nie deur 'n donker area hoef te beweeg om by die ligskakelaar
   uit te kom nie.

[wysig] Twee liggings

   1. Eerste Metode2. Tweede metode3. Benoeming van terminale
   1. Eerste Metode
   2. Tweede metode
   3. Benoeming van terminale

   Die aanskakel van 'n lading (soos 'n lig aan beide kante van 'n stel
   trappe) vereis twee EPDS skakelaars. Daar is twee basiese metodes om
   dit reg te kry.

   Met die eerste metode word die kragbron na die gemene terminaal van een
   van die skakelaars gekoppel; hierdie skakelaars word dan deur L1 en L2
   terminale verbind en dan word die kragvoer na die lig vanaf die gemene
   terminaal van die tweede skakelaar afgevoer. A word aan B of C gekoppel
   of D word aan B of C gekoppel; die lig sal dan brand as A aan D
   gekoppel word, d.w.s. As A en D beide aan B of beide aan C gekoppel
   word.

   Die tweede metode behels die koppeling van die drie terminale van die
   een skakelaar aan die ooreenstemmende drie terminale van die ander
   skakelaar en dan die kragtoevoer en die afvoer na die lig aan die L1 en
   L2 terminale onderskeidelik te koppel. Deur die een skakelaar word A
   aan B of C verbind, deur die ander ook aan B of C; die lig is aan as B
   aan C verbind word, d.w.s. as A aan B verbind is deur een skakelaar en
   aan C verbind is deur die ander skakelaar.

   Die bedrading wat benodig word vir die twee benodig kan as volg opgesom
   word (beaarding is nie ingesluit nie):

   Eerste metode:
     * Twee drade tussen beide skakelaars
     * 'n Enkele draad vanaf een skakelaar na die kragtoevoer
       (Lewendig/Rooi draad)
     * 'n Enkele draad vanaf die een skakelaar na die lading
     * 'n Enkele draad vanaf die lading na die kragtoevoer (Neutraal/Swart
       draad)

   Tweede metode:
     * Drie drade tussen beide skakelaars
     * 'n Enkele draad vanaf enige posisie tussen die twee skakelaars na
       die kragtoevoer (Lewendig/Rooi draad)
     * 'n Enkele draad vanaf enige posisie tussen die twee skakelaars na
       die lading
     * 'n Enkele draad vanaf die lading na die kragtoevoer (Neutraal/swart
       draad)

[wysig] Meer as twee liggings

   Drierigtingskakeling.1. Eerste metode2. Tweede metode3. Benaming van
   skakelaarterminale
   Drierigtingskakeling.
   1. Eerste metode
   2. Tweede metode
   3. Benaming van skakelaarterminale

   Vir meer as twee liggings moet die drade wat die L1 en L2 terminale van
   die twee drierigtingskakelaars deur 'n intermediêre skakelaar gestuur
   word sodat die verbindings oorgeskakel kan word. Enige aantal
   intermediêre skakelaars (sien besrywing by saamgestelde skakelaars) kan
   ingevoeg word wat enige aantal liggings vir die skakelaars moontlik
   maak.

   Die bedrading wat benodig word kan as volg opgesom word (aardlekasie
   beskerming uitgesluit):

   Eerste metode:
     * Dubbele drade tussen die reeks skakelaars
     * 'n Enkele draad vanaf die eerste skakelaar na die kragtoevoer (rooi
       draad/lewendig)
     * 'n Enkele draad vanaf die laaste skakelaar na die lading (gewoonlik
       'n blou draad)
     * 'n Enkele draad vanaf die lading na neutraal (die swart draad)

   Tweede metode:
     * Dubbele drade tussen die reeks skakelaars
     * 'n Enkele draad vanaf die eerste skakelaar na die laaste skakelaar
     * 'n Enkele draad vanaf enige punt tussen twee van die skakelaars na
       die kragtoevoer (rooi draad/lewendig)
     * 'n Enkele draad tussen dieselfde twee skakelaars en die lading
     * 'n Enkele draad vanaf die lading na neutraal (swart draad)

[wysig] Swaarstroomskakelaars

   Wanneer 'n skakelaar ontwerp is om beduidende hoeveelhede stroom te
   skakel, moet die oorgangstoestand van die skakelaar sowel as die vermoë
   van die skakelaar om voortdurend die normale bedryfstroom te hanteer
   oorweeg word. Wanneer 'n skakelaar aan is, is sy weerstand bykans nul
   en word baie min krag oor die kontakte verloor; wanneer 'n skakelaar af
   is, is sy weerstand baie hoog en word selfs minder krag verloor oor die
   kontakte. As die skakelaar oorgeskakel word ontstaan 'n
   oorgangstoestand waar bykans 'n kwart (of selfs meer as die lading nie
   suiwer resistief van aard is nie) van die totale lading oor die
   skakelaar verloor. Om hierdie rede bevat die meeste kragskakelaars (die
   meeste ligskakelaars en bykans alle groter skakelaars) 'n veermeganisme
   wat verseker dat die oorgangstydperk tussen die aan en af toestand so
   kort moontlik is, onafhanklik van die spoed waarteen die gebruiker die
   aandrywer/knop aktiveer.

[wysig] Kontakbons

   Kontakbons is ook 'n algemene probleem met meganiese skakelaars en
   relê-skakelaars. Skakelaar- en relê-kontakte word gewoonlik van
   veerkragtige metale gemaak wat deur 'n aandrywer gedwing word om kontak
   te maak. Wanneer die kontakte mekaar tref, veroorsaak hulle momentum en
   elastisiteit dat hulle van mekaar af wegbons. Die resultaat is 'n
   vinnig pulsende elektriese stroom eerder as 'n skoon oorgang vanaf die
   geen stroom- tot die volstroomtoestand nie. Die golfvorm word dan veder
   verander deur die parasitiese induktansie en kapasitansie in die
   skakelaar en bedrading wat lei tot 'n reeks gedempte sinusoïdale
   ossilasies. Hierde verskynsel is gewoonlik nie merkbaar in gewone
   wisselstroombane, waar die bons te vinnig gebeur om die meeste
   toerusting te beïnvloed nie. Dit veroorsaak egter wel probleme in
   analoë- en logiese stroombane wat nie ontwerp is om ossilerende
   spannings te hanteer nie.

   Sekwensiële digitale logiese stroombane is veral vatbaar vir
   kontakbons. Die spanningsgolfvorm wat deur wat deurdie skakelaarbons
   geskep word voldoen nie aan die amplitude- en tydsreëlingspesifikasies
   vir die logiese stroombane nie. Die resultaat is dat die stroombaan mag
   faal as gevolg van probleme soos metastabiliteit, resiestoestande,
   uitskotpolse en wanfunksies.

   Daar is 'n aantal tegnieke wat gebruik word om skakelaarbons te
   verminder. Die tegnieke kan breedweg verdeel word in tydsgebaseerde
   tegnieke en histerese gebaseerde tegnieke.

[wysig] Tydsgebaseerde tegnieke

   Tydsgebaseerde tegnieke maak staat op die byvoeging van voldoende
   vertragings in die stelsel sodat die bons geïgnoreer kan word. Die
   groot voordeel van sulke tegnieke vereis nie enige spesiale ontwerpe
   aan die skakelaarkant nie en is daarom oor die algemeen goedkoper. Vir
   goeie werkverrigting moet hulle ontwerp word om by die skakelaar aan te
   pas (te veel vertraging en die stelsel is onnodig stadig en te min
   vertraging sal die bons nie uitgeskakel word nie).

[wysig] Resistor/Kapasitor

   As 'n aan/af skakelaar gebruik word met 'n resistor in serie en met 'n
   enkele kapasitor in parralel oor die skakelaar geplaas word en die
   skakelaar word gesluit, sal die kapasitor bykans onmiddelik deur die
   skakelaar ontlaai. As die skakelaar oopgemaak word, sal die kapasitor
   'n tydjie neem om te herlaai. Om hierdie rede sal die kontakbons 'n
   nalaatbare invloed hê op die afvoer. Die stadige rand van die golwe kan
   met 'n Schmitt-sneller skoongemaak word indien nodig. Hierdie metode
   het die voordeel van 'n vinnige reaksie op die aanvanklike druk van die
   knop maar die stroomstuwings deur die skakelaar is nie altyd wenslik
   nie. Ander RC gebaseerde stelsels is ook moontlik met verskeie reaksies
   en sulke stelsels is waarskynlik die maklikste metode wanneer
   eenvoudige logiese hekke en diskrete komponente gebruik word in die bou
   daarvan.

[wysig] Toestandsmasjiene en programmatuur

   'n Eindige toestandsmasjien of program wat op 'n SVE loop kan ontwerp
   word om 'n vasgestelde aantal kloksiklusse na enige oorgang te wag
   alvorens 'n nuwe een geregistreer word. Dit maak 'n goedkoop opsie
   beskikbaar vir die verwydering van bonseffekte as 'n mikroverwerker,
   mikrobeheerder of hekrooster reeds in gebruik is, maar sal waarskynlik
   nie die moeite werd wees as dit met enkele logiese hekke gebou word
   nie.

[wysig] Histerese

   Dit is verder ook moontlik om histerese in te bou deur die posisie waar
   die druk van die skakelaar waargeneem word op 'n ander punt voorkom
   waar 'n los van die skakelaarknop waargeneem word. Solank as wat die
   spronge klein genoeg is om nie die skakelaar tussen die twee posisies
   te laat beweeg nie, behoort bonsprobleme opgelos te word. Histerese kan
   meganies of elektronies (d.w.s. 'n Schmitt-sneller) van aard wees.

[wysig] Oorskakelaar

   'n Oorskakelaar verskaf twee onderskeibare gebeure, die sluit van die
   kontakte en die breking van 'n ander. Hulle kan gebruik word vir die
   voer van 'n flip-flop (wipkring) stroombaan. Op hierdie manier word die
   druk van die skakelaar eers opgemerk wanneer die kontak gemaak word en
   die breek van die skakelaar eers wanneer die kontak gebreek word.
   Wanneer die skakelaar bons tussen hierdie twee toestande word geen
   verandering waargeneem nie. Om 'n enkele logiese sein van so 'n
   opstelling te verkry kan 'n eenvoudige SR houwipbaan gebruik word.

[wysig] Veranderlike weerstand

   Gewone skakelaars word ontwerp om 'n vaste aan-af te verskaf maar dit
   is ook moontlik om een te ontwerp wat die oorgang meer geleidelik
   verander tussen die aan-/af-toestande. Dit hou die veranderinge in
   afvoer vanweë bons klein. Deur dan hierdie afvoer na 'n schmitt-sneller
   te voer kan die uitwerking van die veranderinge wat die bons veroorsaak
   geëlimineer word.

[wysig] Sien ook

     * Stroombreker
     * Kontaktor
     * Analoë skakelaar

[wysig] Eksterne skakels

     * Verskeie bedradingsmoontlikhede (met diagramme)
     * Probleemsporing van bestaande 2/3/4-rigting skakelaars (VSA/Kanada,
       met diagramme)
     * Kort video wat verduidelik hoe om 'n drierigtingskakelaar te
       installeer (met stap vir stap instruksies)
     * Tutoriaal oor die verwyder van skakelaarbons Analoë en digitale
       bonsverwydering word bespreek met skematiese tekeninge en
       voorbeelde van bronkode.

[wysig] Verwysings

    1. ^ . Algemene Elektriese Kontakmateriale, Tanaka Precious Metals

     * Walker, PMB, Chambers Science and Technology Dictionary, Edinburgh,
       1988, ISBN 1852961503 (definition of contact bounce)

   Kategorieë: Elektrisiteit • Elektronika

