Skandeerder


   'n Platbed-Skandeerder met oop deksel, reg om te skandeer.
   'n Platbed-Skandeerder met oop deksel, reg om te skandeer.
   Twee platbedskandeerders
   Twee platbedskandeerders

   'n Skandeerder of aftaster word gebruik om tweedimensionele voorwerpe
   soos fotos, grafieke en teksmateriaal in te skandeer en in 'n digitale
   formaat om te sit. Dokumente kan in swart en wit, grys en volkleur
   geskandeer word.
   Met 'n LGT skandeerder is dit selfs moontlik om driedimensionele
   voorwerpe in te skandeer, soos ornamente vanaf bierbekers ens.

   Inhoud

        * 1 Geskiedenis
        * 2 Klassifikasie van skandeerders
             + 2.1 Handskandeerders
             + 2.2 Dromskandeerders
             + 2.3 Platbedskandeerders
                  o 2.3.1 Transperantkoppelstuk
        * 3 Tegniese verskille
             + 3.1 LGT (lading-gekoppelde toestel)
             + 3.2 LUD (Lig uitstralende diodes)
        * 4 Skandeerwenke
             + 4.1 Kwaliteit

[wysig] Geskiedenis

   Skandeerders is vroër met 'n parallel-koppelvlak aan die rekenaar
   gekoppel en die drukker is dan aan die skandeerder gekoppel. Hierdie
   metode het voor en nadele gehad.

[wysig] Klassifikasie van skandeerders

[wysig] Handskandeerders

   Handskandeerders was vroeër die goedkoopste beskikbare skandeerder,
   maar word nie tans nie meer in gebruik nie, omdat vervaardigingskostes
   en dus die pryse van meer gevorderde skandeerders skerp geval het. Dit
   moet per hand oor die oppervlak geskuif word - soos 'n muis. Daardeur
   was dit ook nie eintlik moontlik om 'n hoë kwaliteit resultaat te
   verkry nie. Indien 'n mens nie parallel ingeskandeer het nie was die
   resultaat verwring en skeef en moes die proses dikwels herhaal word
   voor 'n geskikte resultaat verkry is. Die meeste skandeerders het ook
   maar slegs 'n oplossing van 200 dpi - 600 dpi opgelewer. Ander kon tot
   1200 dpi en selfs 2400 dpi, met interpolasie bereik.
     * Voordeel: Dit kon gebruik word om selfs prente uit boeke in te
       skandeer, of groter dokumente wat nie in 'n dromskandeerder gepas
       het nie.
     * Nadeel: Lae resolusie, beperkte skandeer breedte van sowat 9 cm -
       20.5 cm as ook die lae kwaliteit - wat meestal saam gegaan het met
       'n geskuifde skandering, indien 'n mens die skandeerder nie
       versigtig genoeg oor die dokument geskuif het nie. Dit het baie
       oefening en geduld benodig. Die skerp daling van die prys van ander
       skandeerders, het hierdie tegniek basies uitgefaseer.

   Sien ook: Laserskandeerder, Strepieskodeleser (Bar Code Scanner / Bar
   Code Reader)

[wysig] Dromskandeerders

   Hierdie is 'n goedkoop maar effektiewe tegniek wat veral by
   faksmasjiene gebruiklik was.

[wysig] Platbedskandeerders

   'n Platbedskandeerder lyk heelwat soos die boonste gedeelte van 'n
   fotostaatmasjien. Onder sie deksel wat die glasplaat beskerm is die
   skandeermeganisme, wat die voorwerp wat op die glasplaat lê gaan inlees
   wanneer, dit vanaf die eenkant na die anderkant beweeg. Die sensor het
   'n hele ry met ligsensitiewe elemente wat regoor haarks is met die
   beweegrigting van die skandeermeganisme. 'n ingeboude ligbron (meestal
   'n buislig) is ook op die sensor aangebring om genoeg lig te voorsien
   om die voorwerp lyn vir lyn te kan inlees. Die kleinste eenheid wat die
   skandeerder kan lees is die maksimum optiese oplossing wat huidiglik
   sowat 2400 dpi beloop, en amper as 'n standaard aangeneem kan word.
   Hoêr oplossings is moontlik van sowat 3200 dpi tot 4800 dpi en selfs al
   6400 dpi vir die top skandeerders.

[wysig] Transperantkoppelstuk

   Sommige skandeerders het ook 'n transperantkoppelstuk (engels:
   transparency adapter, TA), dit is 'n ekstra lig in die deksel, wat dit
   moontlik maak om ook skyfies en filmnegatiewe te kan inskandeer.
   Daarmee saam kom 'n raam wat op die glasplaat geplaas kan word waarin
   die skyfies geplaas kan word of filmstrookies ingesit kan word
   (positief of negatief). Deur die skandeersagteware, kan ingestel word
   wat ingelees moet word, bv. moet die skandeerder weet wanneer daar 'n
   skyfie ingelees moet word en dit nodig is om die lig in die deksel aan
   te skakel om die lig wat deur die skyfie skyn te kan inlees. Vêrder is
   dit ook nodig vir die skandeerder om te weet wanneer daar 'n negatief
   ingelees moet word, omdat die sagteware dan 'n spesiale verwerking moet
   toepas om die kleure vanaf die negatief in die korrekte positiewe beeld
   om te sit, sodat die kleure korrek vertoon word, soos op 'n foto.

[wysig] Tegniese verskille

   Daar is twee tipes skandeerders op die mark vandag:

[wysig] LGT (lading-gekoppelde toestel)

   'n Driedimensioneele voorwerp, 'n niersteenrenoster, wat met 'n
   LGT-skandeerder ingeskandeer is.
   'n Driedimensioneele voorwerp, 'n niersteenrenoster, wat met 'n
   LGT-skandeerder ingeskandeer is.

   LGT's, ook bekend onder hulle Engelse naam, CCD ("Charge Coupled
   Device") gebruik gewoonlik 'n neonlig as ligbron. Dit neem 'n rukkie
   voor die neonlig sy werkstemperatuur bereik, dus moet die skandeerder
   wag totdat die buislig 'n rukkie aangeskakel was. Indien enige
   skandeerwerk voor die tyd gedoen word kan dit tot kleurverskuiwings op
   die geskandeerde beeld lei. Die optimale kleur word ingestel op die
   skandeerder sagteware.

[wysig] LUD (Lig uitstralende diodes)

   Hierdie skandeerder se ligbron word deur wit LUD's voorsien. Hierdie is
   'n koue lig afkomstig van 'n halfgeleier, wat ook onmiddelik die volle
   werkstemperatuur bereik en 'n stabiele ligbron het.

[wysig] Skandeerwenke

   Die kwaliteit van die skandeerde uitset is direk afhanklik van die
   kwaliteit van die oorspronklike inset, die kwaliteit van die
   skandeerder en die vaardigheid van die sagteware asook die van die
   bediener. Let daarop dat 'n skandeerde foto van 300 dpi nou redlik
   standaard is, maar vir vergrootings graag 600 dpi en hoër gebruik word.
   Die verskil is egter nie die dubbel aan data maar 'n viervoudige
   toename, omdat die prent se lengte en breedte met 'n hoer oplossing
   (dpi) geskandeer word.

[wysig] Kwaliteit

   Die resolusie van die skandeerwerk is direk afhanklik van die doel
   waarvoor dit gebruik word.
     * Drukwerk (gewoonweg 300dpi of 600dpi, gebruiklik is ook 1200dpi -
       2400dpi, vir titelblaaie van glanstydskrifte)
     * CD of DVD (96dpi soos vanaf digitale kameras vooraf ingestel,
       gebruiklik is ook alles wat mense wil stoor vir latere gebruik) -
       Groot foto's (6MP (Megapixel) neem heelwat langer om gelees te word
       as kleiner fotos (VGA = 800x640 beeldelemente), dit kan 'n
       skyfievertoning vertraag.
     * Faks (200x100dpi 'standaard', of 200x200dpi 'fyn', gewoonweg swart
       en wit (1 bpp, (bit per pixel = bis per beeldelement, wat in
       AFRIKAANS eintlik beteken swart en wit - of in engels artline)
       daarna kan ook gekyk word na foto- en kleurtransmissies, wat die
       hoeveelheid data wat oorgedra word heelwat opstoot).
     * Internet-webwerf (gewoonweg 96dpi, of 100dpi - 200dpi afhangende
       van die gebruik en selfs hoër indien die weergawe meer presies moet
       wees).

   Kategorie: Rekenaar

