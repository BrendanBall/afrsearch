Skerryvore


                 Skerryvore
                  Ligging
       Skerryvore toets 1 (Skotland )
   Skerryvore
   Skerryvore
      Skerryvore in Skotland vertoon.
   OS-roosterverwysing:    NL841265
                    Naam
   Skots-Gaeliese naam:    Sgeir Mhòr
   Noorse naam:            Onbekend
   Betekenis van die naam: Groot Skerry
             Oppervlak en Piek
   Oppervlak:              26 m^2
   Hoogste punt:           3 m
                 Bevolking
   Bevolking (2001):       0

                Groeperings
   Eilandgroep:            Isle of Mull
   Plaaslike Owerheid      Argyll and Bute
                 Scotland
   Verwysings:             ^[1]^[2]^[3]

   Skerryvore (van die Skots-Gaelies Sgeir Mhòr wat Groot Skeer of
   Eilandrots beteken) is 'n afgeleë rif wat aan die weskus van Skotland,
   19 kilometer suidwes van die eiland Tiree geleë is. Skerryvore is ook
   die naam van die vuurtoring op die skeer (eilandrots), wat met groot
   moeite tussen 1838 en 1844 deur Alan Stevenson gebou is.^[4]

   Teen 'n hoogte van 48 m is dit die hoogste vuurtoring in Skotland.^[5]
   Die kusstasie was by Hynish op Tiree wat nou 'n museum huisves sedert
   bedryf daarvan later na Erraid, wes van Mull verskuif is. Die
   afgeleënheid van die terrein het beteken dat opsigters ekstra betaling
   in goedere ontvang het.^[6] Die lig het sonder onderbreking van 1844
   gebrand totdat 'n brand in 1954 bedryf vir vyf jaar stopgesit het. Die
   vuurtoring is in 1994 geoutomatiseer.^[7]

   Inhoud

        * 1 Geologie
        * 2 Beplanning en konstruksie van die vuurtoring
             + 2.1 Opmeting
             + 2.2 Kusstasie
             + 2.3 Barakke en fondasie
             + 2.4 Toring
             + 2.5 Uitrusting
        * 3 Vuurtoringwagters
        * 4 Gebeure na voltooiing
        * 5 Bibliografie
        * 6 Verwysings
        * 7 Eksterne skakels

[wysig] Geologie

   In prehistoriese tye was die rotse wat Skerryvore vandag vorm deur
   ysplate bedek wat van Skotland tot in die Atlantiese Oseaan tot
   anderkant die Buite-Hebride gestrek het bedek het. Na die laaste
   terugtrek van die ys ongeveer 20 000 jaar gelede was seevlakke tot
   122 m laer as vandag.^[8] Hoewel die isostatiese oprys van die grond
   dit moeilik maak om postglasiale kuslyne te bepaal was die rif ongeveer
   14 000 jaar gelede waarskynlik by die suidwestelike punt van 'n groot
   eiland geleë wat bestaan het uit die moderne eilande Tiree en Coll en
   die omliggende grondgebied.^[9]

   Aanhoudende stygings in seevlakke sou dan stadigaan die Skerryvore-bank
   geïsoleer het en dit so te sê heeltemal oorstroom om 'n versperring
   ontelbare metamorfiese oorblyfsels agter te laat wat 13 kilometer in 'n
   suidwestelike rigting strek. 'n Gedetailleerde opmeting wat in 1834
   onderneem is het meer as 130 hoofrotse opgeteken, insluitend Bonn
   Sligheach (Boinshley) (Skots-Gaelies: die bedrieglike bodem) en Bo
   Ruadh (Skots-Gaelies: rooi koei).

   Die rotse is glad verweer deur die inwerking van die golwe en word
   voortdurend deur sproei geaffekteer. Alan Stevenson het geskryf: "Die
   effek van die jet d'eau was met tye geweldig mooi, die water was
   naamlik so gebroke dat dit 'n sneeuwit en ondeursigtige pilaar, omring
   deur 'n fyn mis waarin op mooiweersdae reënboë waargeneem kon word,
   gevorm".^[10]

   Skerryvore is 'n geïsoleerde buitepos van die Binne-Hebride argipel wat
   bestaan uit Lewisiaanse gneis, wat in die Pre-kambrium neergelê is. Die
   rotse is dan ook van die heel oudste rotse Europa.^[11]^[12] Benewens
   die gevaar van die rotse vlak onder die seeoppervlak verteenwoordig die
   magnetiese anomalie in die gebied 'n verdere gevaar in die gebied.^[13]

[wysig] Beplanning en konstruksie van die vuurtoring

   Skerryvore vuurtoring
   Skerryvore vuurtoring^[14]

[wysig] Opmeting

   Dit is bekend dat daar tussen 1790 en 1844 meer as dertig skepe in die
   gebied ondergegaan het. Robert Stevenson, hoofingenieur van die
   Northern Lighthouse Board (NLB) het in 1804 op die rig geland en
   verslag gedoen oor die noodsaaklikheid vir die oprig van 'n baken op
   Skerryvore. In 1814 het hy saam met Sir Walter Scott en 'n geselskap
   van NLB Kommissarisse die rif weer besoek.^[15] Scott het geskryf:

     Stille volharding deur Mr S, en geweldige skop, skud en gekibbel op
     die jag, wat oënskynlik so min van die idee van Skerry Vhor hou as
     die Kommissarisse. Uiteindelik, deur inspanning, het die lang
     rotsrif (hoofsaaklik onderwater), waarop die gety op 'n mees
     geweldige manier breek, in sig gekom. Daar verskyn 'n paar lae breë
     rotse by een punt van die rif, wat omtrent 'n myl lank is. Dié is
     nooit heeltemal onderwater nie maar die branders speol daaroor....
     Dit sal die mees verlate posisie vir 'n vuurtoring wees, die Bell
     Rock en Eddystone 'n grappie daar teenoor, want die naaste land is
     die wilde ieland Tyree, at 14 myl ver. Dit is dit vir Skerry
     Vhor.^[16]

   Later daardie jaar is 'n wet in die parelement aanvaar wat die oprig
   van 'n vuurtoring moontlik sou maak. Nogtans het dinge maar stadig
   verloop ten spyte van vertoeë wat byna weekliks by die NLB opgedaag
   het. Eers in 1834 het Robert Stevenson saam met sy seun Alan
   teruggekeer. 'n Breedvoerige opmeting het dit duidelik gemaak dat daar
   min keuses vir die ligging was. Die enkele grootste oppervlak was 'n
   rots wat slegs 26 m^2 groot was tydens laagwater. Metings van golfdruk
   het aangedui dat 'n toring kragte van 29 300 kg/m^2) of meer sou mos
   kon weerstaan. Daar was voorstelle dat 'n toring uit gietyster of brons
   voldoende sou wees, maar Stevenson senior het geskryf dat "geen
   geldnood sou na my mening die aanneming van 'n yster vuurtoring vir
   Skerryvore kon regverdig nie."^[17]^[18]^[19] Op meer as een
   geleenteheid moes die opmeters verbygaande vaartuie teen die gevaar
   waarsku. 'n Skip van Newcastle, waarvan die kaarte slegs die hoofrots
   'n aantal myle weg aangedui het, is naby Bo Ruadh gestrand. Die
   Skipsmeester, salig onbewus van die gevare, is aangetref waar hy
   gemaklik 'n pyp aan die rook was terwyl hy langs sy vrou gelê het wat
   besig was om kouse te brei.^[20]^[21]

   Die Kommissarisse het egter steeds uitvlugte gesoek, afgeskrik deur die
   potensiële koste, wat deur Robert Stevenson op £63 000 geskat is. Hulle
   het 'n spesiale Skerryvore Kommitee saamgestel waarvan die lede besluit
   het om die terrein per stoomskip te besoek om die plek self te sien.
   Nie ver van Skerryvore her 'n brand in die ketelruim uitgebreek wat die
   skip lam gelê het. Dit is geblus en geen skade is aangerig nie, maar
   die ondervinding kon oortuigend gewees het.^[22]

   Alan Stevenson is dan ook as die ingenieur vir die projek aangestel toe
   hy nog maar 30-jaar oud was. Hy het 'n toring ontwerp wat 42 m hoog was
   met 'n basis van 13 m, en wat na bo nouer sou word tot slegs 5 m by die
   lanterngallery. Die laagste dele sou solied wees, alhoewel dit teen 8 m
   hoog sou dit minder as die helfte van die hoogte van die basislaag by
   die nabygeleë Dubh Artach wees. Nogtans sou die struktuur 4377 ton weeg
   en die volume van die basis sou meer as vier keer groter wees as die
   hele struktuur van die Eddystonetoring en twee keer dié van Bell Rock.
   Met 151 trappe tot bo sou dit die hoogste en swaarste vuurtoring wees
   wat tot op daardie stadium in moderene tye gebou is en is dit steeds
   die hoogste vuurtoring in Skotland.^[5]^[23]^[4]^[24]^[25]

[wysig] Kusstasie

   Hynish seintoring, nou 'n museum
   Hynish seintoring, nou 'n museum

   Hynish on Tiree was aanvanklik die kusstasie en konstruksie terrein.
   Geleë op die suidwestelike hoek van Tiree, het die nabygeleënheid aan
   Skerryvore en die gevolglike oorvleod van wrakke, gelei tot huurgeld
   wat hier hoër was as op die res van die weskus as op enige ander plek
   op die eiland.^[26] Werk op die nuwe aanleg het in 1837 'n aanvang
   geneem; graniet blokke is by Mull uitgegrawe en na die dorpie gebring
   om gesny en gevorm te word voor dit na die rif verskeep is. Verskeie
   kothuisies vir vuurtoringwagters is in 1844 uit dieselfde rots gebou
   asook 'n massiewe pier en hoë graniettoring om sein met Skerryvore self
   moontlik te maak.^[27] Stevenson het opgemerk dat die miernes van
   bedrywighede in kontras was met die "verlatenheid en ellende" wat hy
   gemeen het die lot van die omliggende bevolking was.^[28]

[wysig] Barakke en fondasie

   In 1838 is £15 000 in lone gespandeer op die bou van 'n 150-ton
   stoomskip in Leith om werkers en materiaal na die rif te karwei. Die
   struikelblokke moet nie onderskat word nie. Alhoewel Skerryvore 'n
   dosyn myle van Hynish is, is dit 80 km van die Skotse vasteland. Die
   eerste werk wat op Skerryvore onderneem is was die oprig van 'n
   sesvoetige raamwerk waarop 'n hout barak om 40 mans te huisves geplaas
   is. Die gebou is in Gourock gebou voor dit uitemakaar gehaal is en op
   die terrein herbou is.^[29]

   Aanvanklike werk op die rots het op 7 Augustus 1838 begin. Stevenson en
   21 werkers het aanboor die seilskip Pharos aanboord gestap en begin om
   die barak, waarvan die massiewe voetstukke in gate wat met dinamiet
   gesblaas is geplaas moes word, af te laai. Na net twee dae moes hulle
   die terrein verlaat as gevolg van 'n storm wat uit die Atlantiese
   Oseaan ingewaai het. Dit het nog ses dae geneem voor hulle met die
   strawwe 16 -uur per dag werk van 4 vm tot 8 nm kon begin. Uit vrees vir
   seesiek word het baie van die manne verkies om op die klam rotse te
   slaap as op die altyd-rollende Pharos.^[30]^[31]

   Werk in die seisoen het net aangehou tot 11 September. Teen die tyd is
   die barakvoetstukke vasgemaak maar nog nie die hoofstruktuur nie. Net
   twee maande later het Stevenson 'n brief van die winkelier by Hynish,
   Mr. Hogben, ontvang. Dit het so begin: "Gegate Meneer, Ek is baie
   jammer om u te moet meedeel dat die barak wat op Skerryvore Rots
   opgerig is geheel en al verdwyn het."^[32]^[33] Die struktuur is tydens
   'n storm op 3 November vernietig en vier maande se moeiet was daarmee
   heen.^[4]^[33] Stevenson het 'n boot gehuur om die skade te besigtig op
   die selfde dag wat hy die nuus ontvang het. Veerm in sy geloof in die
   projek, het hy hom verbind om 'n sterker maar andersins identiese
   plaasveravanger te bou. Werk het in April 1839 begin en teen die begin
   van September het die voltooide barak 18 meter bo die rots gestaan.
   Toegang was deur leërs wat aan die voetsukke geheg was wat gelei het
   tot by die laagste vlak wat die kombuis bevat het. Die middelste vlak
   het twee kajuite bevat, een vir Stevenson, die ander vir sy
   werksmeester, terwyl die boonste vlak slaapkwartiere vir nog 30 tot 40
   man verskaf het.^[34]

   Werk op die fondasies van die vuurtoring het voortgeduur tot 30
   September. 'n Totaal van 296 ladings is gebruik om 2,000 ton rots te
   verwyder en Stevenson was oortuig dat die rots so hard was dat die
   moeite vier keer soveel was as wat nodig was om Aberdeenshire graniete
   te boor. Die werk het goed verloop maar teen die einde van die tweede
   seisoen is geen blokke nog gelê nie. Tussen April 1839 en Junie 1840 is
   4 300 blokke voorberei uit rots wat deur die Hertog van Argyll uit
   groewe op Mull geskenk is. Die rofgekapte rots is na Hynish geneem waar
   dit gehammer en gebeitel is tot die verlangde vorm. Die grootste het
   meer as 2,5 ton geweeg, die kleinste 0,75 ton en die noukeurigheid wat
   nodig was het beteken dat 'n enkele rots tot 320 manure kon neem om te
   voltooi.^[35]

[wysig] Toring

   Skerryvore Vuurtoring
           Ligging          Skerryvore
                            12 myl suidwes van Tiree, Argyll, Skotland
                            56 19 04 N 07 06 09 W
         Toringhoogte       48 m (156 voet)
          Eienskappe        Een Wit Flits elke 10 sekondes
          Beskrywing        Wit sirkulêre toring
        Datum gevestig      1 Februarie 1844
   Datum van huidige toring 1844
     Datum geoutomatiseer   1994
       Huidige gebruik      Aktiewe navigasie steun
          Engenieurs        Alan en Thomas Stevenson
     Oop aan die publiek    Slegs gronde. Landings ter see is waarsynlik baie
                            gevaarlik of onmoontlik.

   Die nuwe barak het die geweld van die storm tydens die winter van
   1839–40 deurstaan. Werk op die rots is hervat op 30 April 1840, en na
   die aankoms van die nuwe stoomskip Skerryvore het die noukeurig
   voorbereide blokke op die terrein begin aankom. Die eerste is deur John
   Campbell, 7de Hertog van Argyll gelê op 4 Julie. Sy seun George het
   later geskryf:

     Daardie skouspel is so vars in my geheue na 'n interval van 57 jaar
     asof ek dit gister gesien het. Die natuurlike oppervlak van die rots
     was ongelyk tot die hoogste graad. Verweer, gebroke en geteister
     deur ontelbare eeue van die mees geweldadige branders, en deur die
     splitsing van die rots langs natuurlik barste het dit nie gelyk of
     daar een vierkante voet rots was wat selfs gangbaar gelyk was nie.
     Tog, in die middel die verskeurde en gebarste oppervlak het on
     skielik op 'n manjifieke sirkulêre vloer afgekom, 42 ft in diameter,
     so plat soos water, en so glad soos 'n biljarttafel.^[36]^[37]

   Spoedig het tot 95 blokke per dag uit Hynish aangekom al het die weer
   steeds 'n rol gespeel. Tydens die somer van 1840 was die stoomskip vir
   veertien dae agter mekaar nie instaat om die rif te bereik nie en op 'n
   ander geleentheid was geen landings vir sewe weke moontlik nie en het
   voorrade laag begin raak. Toe werk weer in die herfs beëindig is het
   800 ton graniet 2,5 m hoog op Skerryvore gestaan en het 80 vakmanne by
   Hynish die hele winter lank aanhou werk aan die blokke.^[38] Die eerste
   drie lae van die basis is van harde Hynish gneis, die res is graniet
   uit die Ross van Mull.^[39]

   Werk het in 1841–2 voortgeduur, 'n hyskraan is gebruik om die reuse
   blokke op te trek soos wat die toring opgeskiet het. Die laaste blok is
   tot by die bowrswering gelig in Julie 1842. Robert Stevenson, toe reeds
   70 oud, het die terrein op sy laaste jaarlikse inspeksiereis besoek.
   Die mure by die basis is 9,5 voet dik, en 2 voet dik aan die bokant.
   Die ligruim en lantern is bo nege woonstelle 12 voet in diameter
   gesetel.^[40] Die totale koste van die werk wat onderneem is deur die
   Northern Lighthouse Board was £86 977, insluitend die koste van die
   vestiging van die kusstasie by Hynish, wat op £13 000 geskat is. Dit is
   'n pluimpie vir Stevenson, sy voorman Charles Stewart, en Kaptein
   Macurich die landingsmeeste, datnie een persoon tydens die bouwerk
   omgekom het nie.^[41]^[42]^[43]^[44]

[wysig] Uitrusting

   19de eeuse grafering van die vuurtoring
   19de eeuse grafering van die vuurtoring

   Die finale bousiesoen in 1843 is spandeer om die binnekant van die
   toering uit te rus. teen hierdie tyd het Alan Stevenson hoofingenieur
   by die NLB geword en is die finale werk onder toesig van sy broer
   Thomas uitgevoer. Die lig, wat agt lens gehad het om 'n vier-pit lamp
   met piramidiale lense bo en weerkaatsende prismas onder elkeen, is deur
   John Milne van Edinburg gemaak. Die masjienerie was teen die begin van
   1844 gereed, maar dit sou sewe weke duur voor 'n landing op die rots
   onderneem kon word. Die lamp is uiteiendelik op 1 Februarie aangesteek
   en dit het sonder onderbreking vir die volgende 110 jaar
   geskyn.^[45]^[46]

   Skerryvore was Alan Stevenson se grootste prestasie uit beide 'n
   ingenieurs- en estetiese oogpunt. Stevenson wat glad nie 'n Filistyn
   was nie het 'n hiberboliese kromme om stylistiese redes gekies.^[47] Sy
   kleinneef Robert Louis het dit beskryf as "die edelste van alle
   bestaande diepsee ligte" en volgens die Northern Lighthouse Board word
   daar "deur sommiges aangevoer dat Skerryvore die wêredl se mees
   grasieuse vuurtoring" is.^[48]^[4]^[49]

[wysig] Vuurtoringwagters

   Die gevaar wat die omliggende riwwe inhou is sodanig dat die vuurtoring
   nie normaalweg deur skeepsvaart benader word nie. Die voltooiing van
   konstruksiewerk het egter nie 'n einde gebring aan die hindersniesse
   wat dié wat dit moes bedryf moes trotseer nie. Die gereieflikste
   landingspunt is by Riston's Gully, wat die rots naby die toring
   deursny. 'n Ongesteunde landing is al beskryf as "soos om teen die kant
   van 'n bottel uit te klim". 'n Toustelsel geheg aan 'n laaibok is
   geïnstalleer om die gevaarlike bedrywe te ondersteun.^[50] Statistiek
   saamgestel vir die twee dekades van 1881–1890 wys dat Skerryvore die
   stormagtigste deel van Skotland was. Daar was altesaam 542 storms wat
   14 211 ure geduur het in die tydperk.^[51] Een wagter het sy gehoor vir
   verskeie weke verloor na 'n weerligslag hom deur die ingang gewerp
   het.^[52]

   James Tomison, wat in 1861 wagter geword het het van voëlmigrasies wat
   van die toring sigbaar was geskryf: "Hondrede voëls vlieg rodn in alle
   rigtings, orrkruis mekaar se vlugte oor en weer, maar bots nooit, almal
   het oënskynlik die mening dat die enigste ontsnappingsweg uit die
   verwarring waarin hulle hulle gedompel het deur die vensters van die
   lantern is". 'n Misklok is teen daardie tyd al geïnstalleer, een van
   slegs twee wat op daardie stadium in Skotland in bedryf was.^[53]

   Die ongunstige toestande wat deur die wagters getrotseer moes word het
   daartoe gelei dat hulle addisionele betalings in goedere ontvang het,
   maar die afgeleë ligging het sommige veterane goed gepas. Archibald
   McEachern was hulpwagter vir 14 jaar van 1870–84 en John Nicol was hoof
   van 1890–1903. Laasgenoemde was betrokke by 'n dramatiese redding toe
   die lynboot Labradorin 1899 onderweg van Halifax, Nova Scotia na
   Liverpool op die nabygeleë Mackenzie's Rock gestrand het. Die
   reddingsbote is beman en twee het daarin geslaag om Mull te bereik,
   maar een met agtien passasiers het die vuurtoring bereik waar hulle vir
   twee en 'n halwe dae versorg is voor hulle na die vasteland geneem kon
   word. Daar was geen lewensverlies nie en Nicol en sy twee assistente is
   deur die NLB geloof vir hulle moeite.^[54]

   John Muir, wat vir 39 jaar as wagter by die NLB gedien het, het van
   1902 tot 1914 op Skerryvore gedien. Hy het gehelp om 'n nuwe
   "landingtralie", sowel as 'n smal metaal looplys te bou wat landings
   moontlik gemaak het in toestande wat te vore as "hopeloos" beskou is.
   Hy het sy brood en scones gebak en 'n inlegwerktafel en Iona marmer
   inkstander gemaak.^[55]

[wysig] Gebeure na voltooiing

   Talle hoogwaardigheidsbekleërs het die vuurtoring in die jare daarna
   besoek. William Chambers, die Lord Provost van Edinburg het in 1866
   besoek afgeê en geskryf:

     Ek was geïnteresseerd om die kommunkiasie metode deur seine te
     verstaan. Elek oggend tussen nege- en tienuur word 'n bal by die
     vuurtoring gehsy om aan te dui dat alles wel is by die Skerryvore.
     Sou die sien nioe gegee word nie word 'n bal gehys by Hynish om te
     verneem of iets verkeerd is. Sou geen antwoord gegee word deur die
     hys van 'n bal nie, word die skoener uit sy natdok gehaas en ter see
     gelaat onderweg na die vuurtoring.... Ek het gevra hoe die golwe
     teen die kant van die toring gespel het tydens die woeste stroms, en
     is meegedeel dat die hulle soms so hoog as die eerste venster, of
     omtrent 60 voet bo die vlak van die rotse styg; tog, dat self in die
     vreesaanjaende opskuddings van wind en golwe het die gebou nooit
     geskud nie, en geen besorgdheid oor gevaar is gekoester nie.^[56]

   Die visuele ooreenkoms tussen Skerryvore en Dubh Artach 32 kilometer
   suidoos het daartoe gelei dat die NLB 'n kenmerkende rooi band in 1890
   om die middelste deel van laasgenoemde geverf.^[57] Die Hynish
   Kusstasie het die voordeel gehad dat dit tydens konstruksie naby die
   terrein geleë was. Die klein hawe het egte min beskutting vir
   skeepvaart gebied. Die wagters het vandaar geopereer tot 1892 toe die
   bedrywighede na Erraid langs die Isle of Mull verplaas is. Al die grond
   en geboue buiten die seintoring op Tiree is aan George Campbell, Hertog
   van Argyll verkoop wat die hoeksteenlegging op Skerryvore vyftigjaar te
   vore bygewoon het.^[4] 'n wielstoomboot, Signal, gebou deur Laird van
   Greenock in 1883 is by Erraid gestasioneer vir steunoperasies.^[58] Die
   kusstasie is in die 1950's na Oban geskuif.^[59]^[60]
   Erraid observatory wat na Skerryvore gerig is
   Erraid observatory wat na Skerryvore gerig is

   In Julie 1940 gedurende die Tweede Wêredloorlog is 'n
   stringbombardering deur 'n verbyvliegende Duitse vliegtuig uitgevoer.
   Die ontploffing het twee lantern ruite gekraak en een van die
   gloeimantels verwoes.^[61]

   'n Rampspoedige vuur het op die nag van 16 Maart 1954 op die sewende
   vloer uitgebreek en afwaarts versprei. Die wagters kon nie betyds alarm
   maak nie en is uit die toring verdryf op die rotse op maar is die
   volgende dag gered toe 'n steunskip as deel vansy gewonde skdeule
   opgedaag het. Die hitte van die vuur het skade aan beide die binnekant
   en die struktuur van veroorsaak en 'n ligskip en reeks tydelike ligte
   is tydens herkonstruksie aangebring. Drie nuwe generators is in die
   vuurtoring geplaas om 'n elektriese kragbron te verskaf. Die laterns is
   weer op 6 Augustus 1959 aangesteek.^[62]

   'n Helibof is in 1972 opgerig om steunreise moontlike te maak sonder
   die nodigheid van die gewaagde seelandings.^[4] Die vuurtoring is
   sedert 31 Maart 1994 ten volle geoutomatiseer en word deur 'n
   radioverbinding met die Ardnamurchanvuurtoring gemonitor.^[63]

   Die Hynishtroring is omskep om die Skerryvorevuurtoringmusuem te
   huisves wat deur die Hebridean Trust bedryf word wat ook die herstel
   het.^[64] Dit is nou moontlik om Skerryvore met die Tiree-gebaseerde
   Skippinish Sea Tours te besoek.^[65]

[wysig] Bibliografie

     * Bathhurst, Bella. (2000) The Lighthouse Stevensons. London.
       Flamingo.
     * Haswell-Smith, Hamish. (2004) The Scottish Islands. Edinburgh.
       Canongate.
     * Munro, R.W. (1979) Scottish Lighthouses. Stornoway. Thule Press.
     * Murray, W.H. (1973) The Islands of Western Scotland. London. Eyre
       Methuen.
     * Nicholson, Christopher. (1995) Rock Lighthouses of Britain: The End
       of an Era? Caithness. Whittles.
     * "Skerryvore Lighthouse" Northern Lighthouse Board. Besoek op 17
       Januarie 2008.

[wysig] Verwysings

    1. ^ Haswell-Smith (2004) pp 114-5.
    2. ^ Nicholson (1995) p. 99.
    3. ^ "Get-a-map." Ordnance Survey. URL besoek op 2008-01-25.
    4. ^ ^4,0 ^4,1 ^4,2 ^4,3 ^4,4 ^4,5 "Skerryvore Lighthouse" Northern
       Lighthouse Board.
    5. ^ ^5,0 ^5,1 "Historical Information" Northern Lighthouse Board.
       Besoek op 17 Januarie 2008.
    6. ^ Munro (1979) pp. 181-2.
    7. ^ Nicholson (1995) p. 109 en 112.
    8. ^ Pennington, W. (1969) History of British Vegetation.
    9. ^ Murray (1973) p. 69.
   10. ^ Stevenson, Alan (1848) Account of the Skerryvore Lighthouse, with
       notes on Lighthouse Illumination. Quoted in Nicholson (1995)
   11. ^ Nicholson (1995) p. 105.
   12. ^ "Geopark" Knockan Crag National Nature Reserve. Besoek op 26
       Januarie 2008.
   13. ^ Baird, Bob (1995) Shipwrecks of the West of Scotland. Glasgow.
       Nekton. p. 188.
   14. ^ West Lothian Sub Aqua Club, Scotland 5 - 7 May, 2000 - MV Jane R:
       Skerryvore, Met toestemming op Common gelaai op 21 Maart 2008
   15. ^ Nicholson (1995) p. 98.
   16. ^ "Quiet perseverance on the part of Mr S, and great kicking,
       bouncing and squabbling upon that of the yacht, who seems to like
       the idea of Skerry Vhor as little as the Commissioners. At length,
       by dint of exertion, come in sight of this long ridge of rocks
       (chiefly under water), on which the tide breaks in a most
       tremendous style. There appear a few low broad rocks at one end of
       the reef, which is about a mile in length. These are never entirely
       under water though the surf dashes over them.... It will be a most
       desolate position for a lighthouse, the Bell Rock and Eddystone a
       joke to it, for the nearest land is the wild island of Tyree, at
       14 miles distance. So much for Skerry Vhor", aangehaal deur
       Bathhurst (2000) pp.104-5.
   17. ^ "no pecuniary consideration could in my opinion have justified
       the adoption of an iron lighthouse for Skerryvore.", Nicholson
       (1995) p. 99.
   18. ^ Munro (1979) p. 112.
   19. ^ Bathhurst (2000) p. 149.
   20. ^ Nicholson (1995) pp. 98-9.
   21. ^ Bathhurst (2000) pp. 150-2.
   22. ^ Bathhurst (2000) p. 153.
   23. ^ Nicholson (1995) p. 99.
   24. ^ Munro (1979) p. 114.
   25. ^ In die antieke wêreld was die Pharos van Alexandria waarskynlik
       hoër. Sien byvoorbeeld "The Great Lighthouse at Alexandria"
       unmuseum.org. Besoek op 18 Maart 2008.
   26. ^ Bathhurst (2000) p. 148.
   27. ^ Murray, W.H. (1966) The Hebrides. London. Heinemann. p. 124.
   28. ^ Munro (1979) p. 115.
   29. ^ Nicholson (1995) p. 100.
   30. ^ Nicholson (1995) p. 101.
   31. ^ Munro (1979) p. 114.
   32. ^ "Dear Sir, I am extremely sorry to inform you that the barrack
       erected on Skerryvore Rock has totally disappeared."
   33. ^ ^33,0 ^33,1 Bathhurst (2000) p. 166.
   34. ^ Nicholson (1995) p. 102.
   35. ^ Nicholson (1995) pp. 104-5. Die outeur stel dat die ladings wat
       gebruik is dinamiet was, maar dit is eers twee dekades later
       uitgevind.
   36. ^ "That sight is as fresh in my memory after an interval of 57
       years as if I had seen it yesterday. The natural surfaces of the
       rock were irregular in the highest degree. Worn, broken, and
       battered by the unnumbered ages of the most tremendous surf, and by
       the splitting of the rock along lines of natural fissures, there
       did not seem to be one square foot of rock which was even tolerably
       level. Yet in the midst of this torn and fissured surface we
       suddenly came on a magnificent circular floor, 42 ft in diameter,
       as level as water, and as smooth as a billiard table"Nicholson
       (1995) p. 106.
   37. ^ Nicholson (1995) stel dat die woorde deur die vader geskryf is,
       alhoewel hy in 1847 gesterf het blyk dit baie onwaarskynlik. Munro
       (1979) p. 115. is oortuig dat die woorde dié van "sy jong seun" was
       wat op daardie satdium 17 was en tot 1900 sou leef.
   38. ^ Nicholson (1995) p. 106.
   39. ^ Munro (1979) p. 116.
   40. ^ Munro (1979) p. 116.
   41. ^ Nicholson (1995) p. 108.
   42. ^ Munro (1979) p. 116.
   43. ^ Daar was egter wel een ernstige besering. "n Werker genaam
       Charles Barclay het sy hand by Skerryvore verloor. Hy was egter in
       1846 die voorman vir die konstruksie van 'n nuwe vuurtoring by
       Muckle Flugga. Munro (1979) p. 133.
   44. ^ Nicholson (1995) p. 105.
   45. ^ Nicholson (1995) p. 107.
   46. ^ Munro (1979) p. 116.
   47. ^ Bathhurst (2000) p. 163.
   48. ^ "Alan Stevenson (1807-1865)" Bellrock.org.uk. Besoek op 25
       January 2008.
   49. ^ Bathhurst (2000) p. 146.
   50. ^ Munro (1979) bladsye 114 en 118.
   51. ^ Munro (1979) p. 175.
   52. ^ Munro (1979) p. 175.
   53. ^ Munro (1979) bladsye 150 en 187.
   54. ^ Munro (1979) pp. 181-2.
   55. ^ Munro (1979) p. 221
   56. ^ " I was interested in knowing the method of intercourse by
       signals. Every morning between nine and ten o'clock , a ball is
       hoisted at the lighthouse to signify that all is well at the
       Skerryvore. Should this signal fail to be given a ball is raised at
       Hynish to enquire if anything is wrong. Should no reply be made by
       the hoisting of the ball, the schooner, hurried from its wet dock,
       is put to sea and steers for the lighthouse.... I enquired how high
       the waves washed up the side of the tower during the most severe
       storms, and was told that they sometimes rose as high as the first
       window, or about 60 ft above the level of the rocks; yet, that even
       in these frightful tumults of wind and waves the building never
       shook, and no apprehension of danger was entertained"Nicholson
       (1995) pp. 108-9.
   57. ^ Nicholson (1995) p. 155.
   58. ^ Munro (1979) p. 193.
   59. ^ "Introducing Erraid" Erraid.com Retrieved 25 January 2008.
   60. ^ Munro (1979) p. 278
   61. ^ Munro (1979) p. 229.
   62. ^ Nicholson (1995) p. 109.
   63. ^ Nicholson (1995) p. 112.
   64. ^ "Isle of Tiree" Hebridean Trust. Besoek op 23 Januarie 2008.
   65. ^ "Skerryvore Lighthouse" tireeimages.com. Besoek op 24 Januarie
       2008.

[wysig] Eksterne skakels

     * History of Skerryvore Northern Lighthouse Board
     * RLS, Erraid and Skerryvore Bellrock.org.uk
     * Island History Erraid.com

   Sjabloon:Hebride
   Kategorieë: Eiland van die Binne-Hebride • Vuurtorings in Skotland •
   Argyll en Bute

