Skewe Toring van Pisa


   Die Skewe Toring van Piza was nog nooit regop nie: Kort nadat die
   bouery in 1173 begin is, het die fondasie ongelyk geset. Konstruksie is
   gestaak en eers 'n honderd jaar later weer voortgesit. Van die begin af
   was dit duidelik sigbaar dat die Toring van Pisa na die Suide leun.

   Sedert gereelde opmeting van die Toring in 1911 begin is, het die
   bokant van die Toring 1,2 millimeter per jaar geskuif. Vandag is die
   bokant van die toring sowat 5,3 meter van die middelpunt af.

   Nadat die kloktoring van die Katedraal van Pavia in 1989 in duie
   gestort het, het Consorzio Progetto Torre di Pisa (Toring van Pisa
   Projek Konsortium) ingenieurs aangestel om die Skewe Toring te
   stabiliseer. Omdat die Toring in die eerste paar jaar in verskillende
   rigtings begin oorhel het, is dit effens gebuig, soos 'n piesang.
   Ingenieurs is besig om aan die voet van die Toring te werk eerder as
   aan die struktuur, met die hoop dat die bokant sowat 20 cm sal
   terugskuif. Dit beteken dat die 800 jaar oue toring nog steeds sal
   oorhel.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Argitektuur

