Skógar


   Die Museum vir Volkskunde in Skógar
   Die Museum vir Volkskunde in Skógar

   Skógar [ˈskou.ar], letterlik "bosse", is 'n klein Yslandse dorpie suid
   van die Eyjafjallajökull-gletser met 25 inwoners. Die dorp, wat vier
   meter bo seevlak en 154 kilometer van die hoofstad Reykjavík af lê,
   maak deel uit van die munisipaliteit Rangárþing eystra. Sy naam dui
   daarop die omgewing vroeër moontlik bebos was.

   Skógar staan veral bekend vir die nabygeleë Skógafoss-waterval van die
   Skóga-rivier (met 'n hoogte van 60 meter) en sy Museum vir Volkskunde
   (Skógasafn). 'n Tweede museum behandel die geskiedenis van vervoer in
   Ysland. Skógar is die geboortedorp van die Yslandse joernalis, digter,
   dramatikus en vertaler Matthías Jochumsson (1835-1920) wat onder meer
   bekendheid verwerf het as die skrywer van die teks van die Yslandse
   volkslied Lofsöngur.

   Skógar is ook die beginpunt van die voetslaanpad Laugavegur wat via die
   Fimmvörðuháls en Þórsmörk (letterlik "Thor se woud") tot by die afgeleë
   gebied Landmannalaugar loop.

[wysig] Eksterne skakels

     * Inligting oor Skógar (Engels)
     * Die webwerf van die Museum vir Volkskunde

   Kategorie: Ysland

