Slaapkamer in Arles


   Slaapkamer in Arles
   Vincent van Gogh, 1888
   Olie op doek, 72 × 90 cm
   Van Gogh Museum

   Slaapkamer in Arles (Frans: La Chambre à Arles; Nederlands: Slaapkamer
   te Arles) is 'n skildery deur die 19de eeuse Nederlandse skilder
   Vincent van Gogh.

   Die skildery is 'n uitbeelding van Van Gogh se slaapkamer by sy "Geel
   Huis" in Arles, Frankryk.

   Van Gogh het Slaapkamer in Arles in Oktober 1888 geskilder terwyl hy in
   Arles, Bouches-du-Rhône, Frankryk gewoon het kort voor sy opname in die
   psigiatriese sentrum by Monastery Saint-Paul de Mausole. Die skildery
   is bekend vir die gebruik van kleur en perspektief.

   Van Gogh het die volgende aan sy broer Theo oor die skildery geskryf:

          Hierdie keer reproduseer dit eenvoudig my slaapkamer; maar kleur
          moet oorvloedig wees in die deel, die vereenvoudiging daarvan
          voeg 'n rang van koninklikheid toe tot die styl wat toegepas
          word op die voorwerpe, wat 'n seker rus of droom suggereer. Wel,
          ek het gedink dat wanneer ons die komposisie betrag ons stop en
          dink en verbeel. Ek het die mure bleekviolet geverf. Die vloer
          met geruite materiaal. Die hout bed en die stoele, geel soos
          vars botter; die lakens en die kussings, ligte sitroengroen. Die
          deken, skarlaken gekleur. Die venster, groen. Die wasbak,
          oranjerig; die tenk, blou. Die deure, lila. En dit is al. Daar
          is niks anders in die kamer met toe hortjies nie. Die
          vierkantige meubelstukke moet doelgerigte rus voorstel; ook die
          portrette aan die muur, die spieël, die bottel, en 'n paar
          kostuums. Die wit kleur is nie op die skildery gebruik nie, die
          raam sal dus wit wees, wat my gelyk sal kry met die verpligte
          rus wat vir my aanbeveel is. Ek het geen vorm van skaduwee of
          skadu uitgebeeld nie; ek het slegs eenvoudige kleure gebruik
          soos die in pannekoeke.

   Die skildery hang tans in die Van Gogh Museum in Amsterdam.

[wysig] Tweede weergawes van die skildery

   Die tweede weergawe hang tans in die Art Institute in Chicago.

[wysig] Derde weergawe van die skildery

   Slaapkamer in Arles
   Vincent van Gogh, 1889
   Olie op doek, 72 × 90 cm
   Musée d'Orsay

   Van Gogh het in 1889 op die aandrang van sy broer Theo, 'n kopie van
   Slaapkamer in Arles gemaak. Die "kopie" is egter nie presies nie;
   opmerklik is die gebruik van blouer kleure as die oorspronklike
   skildery, die verminderde klem op die krake in die vloer, sowel as
   verskille in die twee portrette op die mure.

   Die derde weergawe hang tans in die Musée d'Orsay, Parys.
   Kategorieë: Vincent van Gogh • Arles

