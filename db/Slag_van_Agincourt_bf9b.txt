Slag van Agincourt


   Slag van Agincourt
   Engels: Battle of Agincourt
   Frans: Bataille d'Azincourt
   Deel van die Honderdjarige oorlog
   Image:Agincour.JPG
   Slag van Agincourt, 15de-eeuse skildery

     Datum   25 Oktober (Sint Krispynsdag) 1415
    Ligging  Agincourt, Frankryk
   Resultaat Engelse oorwinning
   Strydende partye
   Koninkryk van Engeland Koninkryk van Frankryk
   Bevelvoerders
   Hendrik V van Engeland Karel VI van Frankryk
   Sterkte
   Ongeveer 6 000; 5/6 langboogskutters, 1/6 dismounted men-at-arms.
   Tussen 20 000 en 30 000 Geskat op 1/6 kruiboogskutters en boogskutters,
   1/2 gens d'armes, 1/3 berede ridders.
   Ongevalle
   100-250 Ongevalle^[1] Ongeveer 6 000

   Die Slag van Agincourt (ook bekend as die Slag van Azincourt) het op 25
   Oktober 1415 tydens die Honderdjarige oorlog plaasgevind tussen die
   leër van koning Hendrik V van Engeland en dié van Karel VI van
   Frankryk. Die Koninkryk van Engeland se leër het 'n oorwinning behaal
   oor die swaar geharnaste Franse kavallerie, wat weens die swaar reënval
   tydens die slag moes afsaal. Die Franse ruiters het gegly en gesukkel
   in die modder en gevolglik swaar verliese gely deur die storm pyle wat
   op hul neergereën het.

   Die slag het daartoe gelei dat die noorde van Frankryk onder Engelse
   heerskappy geval het.

   Inhoud

        * 1 Aanloop
        * 2 Die veldslag
        * 3 Verliese
        * 4 Literatuur

[wysig] Aanloop

   Op 13 Augustus 1415 land koning Hendrik se leër van 8 000 boogskutters
   en 2 000 man kavallerie by Harfleur. Die beleg van hierdie stad het
   koning Hendrik 'n derde van sy leër gekos. Hierna kies hy op 7 Oktober
   koers na Calais wat hy so vinnig moontlik kuslangs wou bereik.

   Sy soektog na 'n veilige oorsteekplek oor die Somme, die Canche en die
   Ternoise bring hom op die hoëveld van Agincourt, 'n klein dorpie in die
   Noord-Franse graafskap Artois. Tussen die bosse van Agincourt en
   Tramecourt stuit hy op 24 Oktober die Franse leër van maarskalk
   d'Albret, wat sy weg versper, ruim 20 000 man sterk. Bowendien was die
   Engelse leër honger, vermoeid en deur siekte geteister.

   Beeld:AgincourtKaart.jpg

[wysig] Die veldslag

   Die stryd is gevoer in 'n oop deurgang tussen die twee genoemde bosse.
   Die nag van die 24ste rus albei leërs, maar die Engelse geniet skrale
   beskutting teen die swaar reën. Vroeg op die môre van die 25ste stel
   Hendrik sy leër op (ongeveer 1 000 berede soldate, 6 000 boogskutters,
   en 'n paar duisend voetsoldate). Die Engelse linkerflank staan onder
   aanvoering van Camoys, die regterflank onder die Hertog van York, en
   die middelgroep onder koning Hendrik self. Hierby het elke groep sy eie
   kleiner leër gevorm, met die kavallerie (wat afgesaal was) in die
   middel, boogskutters op die flanke en groepies boogskutters wat
   vorentoe geskuif is. Op die bostaande skets van die terrein word die
   aanvangsposisie van die Engelse leër regs onder weergegee.

   Die Franse stel hulle op in drie rye, met reëlmatige spasies tussenin.
   Hoewel hulle drie tot vier maal someer as die Engelse is, verhinder die
   terrein dat hulle ten volle hiervan gebruik maak. Weens die swaar
   reënval was die grond uitermate modderig, wat ook tot gevolg gehad het
   dat hulle nie hul artillerie nie betyds kon laat stelling inneem nie.
   Hulle kruisboogskutters bevind hulle agter die ridders en ander
   kavallerie.

   Gedurende die eerste drie uur na sonsopkoms bly dit rustig. Toe Hendrik
   merk dat die Franse nie van plan was om aan te val nie, beveel hy sy
   leër om verder in die deurgang tussen die bosse op te beweeg. Die
   Engelse boogskutters plant skuins pale in die grond om 'n stormloop van
   die ridders af te weer en begin die slag met 'n sarsie pyle. Die Franse
   ridders, ongedisiplineerd en sorgeloos ondanks die lesse van Crécy en
   Poitiers, word op hierdie wyse spoedig tot aksie uitgelok, en hulle
   kavallerie saal toe op vir 'n stormloop, maar word in die verwarring
   weer teruggedryf.

   De Franse maarskalk lei die voorste linie, afgesaal, met hulle swaar
   harnasse deur die modder na die Engelse linie. Ondanks die modder en
   die Engelse pyle bereik hulle die Engelse linie, waar hulle handgemeen
   raak met die Engelse kavallerie wat ook afgesaal het. Die dun Engelse
   verdedigingslinie is teruggedryf, en koning Hendrik self is byna van sy
   perd afgedwing. Die Engelse boogskutters kies dié oomblik om deur gate
   in die nou vormlose Franse linie te dring; die swaar gepantserde Franse
   het geen antwoord op hierdie lig gepantserde soldate nie en word gedood
   of gevange geneem. Met die tweede Franse linie verloop sake ook soos
   met die eerste. Volgens sommige bronne het die derde Franse linie die
   voorbeeld van die eerste twee gevolg, volgens ander weer het hierdie
   linie vas bly staan.
   Slagveld - die bos van Tramecourt aan die regterkant (12 Julie 2005)

    Slagveld - die bos van Tramecourt aan die regterkant (12 Julie 2005)

[wysig] Verliese

   Die geveg het tot 'n einde gekom met 'n halfhartige aanval deur 'n
   groep vlugtelinge. Koning Hendrik, bang dat sy groot groep gevangenes
   kon ontsnap, het opdrag gegee om hulle te dood. 'n Deel van die Franse
   gevangenes word lewend verbrand in 'n hut waar hulle toevlug gesoek
   het. Die slagting het tot 'n einde gekom toe die aanvallers hul onttrek
   het.

   Die Engelse se verlies is geskat op 13 kavalleriste (insluitend die
   Hertog van York, Eduard van Norwich, kleinseun van Eduard III van
   Engeland) en ongeveer 100 voetsoldate. Soos in daardie tyd gebruiklik
   was, word sy ligaam gekook sodat sy beendere na Engeland saamgeneem kan
   word.

   Die Franse verloor 5 000 uit die adelstand, insluitende die Franse
   maarskalk, 3 hertoë (onder wie Antoon van Boergondië, hertog van
   Brabant en Limburg), 5 grawe en 90 baronne (onder meer Jan van
   Alençon); 1 000 ander is gevange geneem, onder wie hertog Karel van
   Orléans (sien onder Blois).

[wysig] Literatuur

   In die literatuur word hierdie slag breedvoerig beskryf in :
     * William Shakespeare: "Henry the Fifth".
     * Hella S. Haasse: "Het woud van verwachting".

   Bronne: Engelse wiki, diverse webwerwe.
   Kategorieë: Geskiedenis van Frankryk • Veldslae

