Slag van Bloedrivier


   Die plakket in die middel van die laer met die gelofte wat die
   Voortrekkers onder leiding van Sarel Cilliers afgelê het.
   Die plakket in die middel van die laer met die gelofte wat die
   Voortrekkers onder leiding van Sarel Cilliers afgelê het.

   Die Slag van Bloedrivier is op 16 Desember 1838 naby die Bloedrivier in
   die huidige KwaZulu-Natal, Suid-Afrika, geveg. Sowat 470 Voortrekkers,
   onder leiding van Andries Pretorius, het 'n ossewalaer beskerm teen
   tussen 10 000 en 20 000 Zoeloe-impies. Die Zoeloekrygers, onder Koning
   Dingaan se regering, is aangevoer deur Dambuza (Nzobo) en Nhlela.
   Die ingang tot die Bloedrivierterrein met die monument in die
   agtergrond
   Die ingang tot die Bloedrivierterrein met die monument in die
   agtergrond

   Op 15 Desember het die Voortrekkers inligting verkry dat 'n groot
   Zoeloemag op pad was. Pretorius het 'n uiters goeie gevegsterrein langs
   die Bloedrivier (toe die Ncomerivier) gekies, waar die ossewaens in 'n
   laer getrek is. Ten spyte van mis wat die aand oor die omgewing
   neergedaal het, was dit die volgende oggend helder. Voor die slag begin
   het, het die Voortrekkers 'n gelofte voor God afgelê dat, sou hulle
   gespaar word, hulle 'n kerk sal bou en die dag as 'n sabbat herdenk.

   Die Zoeloes het herhaaldelik die laer onsuksesvol aangeval, todat
   Pretorius ná twee uur 'n groep perderuiters beveel het om die laer te
   verlaat en die Zoeloes aan te val. In die struweling het Pretorius ook
   'n assegaaiwond aan sy linkerhand opgedoen.

   Deels weens die feit dat die Voortrekkers vuurwapens teen die Zoeloes
   se assegaaie gebruik het, asook die goeie ligging en motivering van die
   Voortrekkers is uiteindelik slegs drie Voortrekkers gewond en geen dood
   nie; dit teenoor meer as 3 000 Zoeloekrygers wat gesterf het. 16
   Desember is 'n openbare vakansiedag in Suid-Afrika; voor 1994 was dit
   as Geloftedag bekend, en tans as Versoeningsdag.

[wysig] Galery

   Die koperbedekte seremoniële ysterwaens wat min of meer die uitleg van
   die waens tydens die veldslag uitbeeld.

   'n Rekonstruksie van hoe die toneel moontlik sou lyk.

[wysig] Verwysings

     * Nuwe Geskiedenis van Suid-Afrika, hersiene uitgawe, deur Cameron &
       Spies. Human & Rousseau, 1991.

[wysig] Sien ook

     * Die Gelofte
     * Geloftedag
     * Lys van slagte 1801-1900

   Kategorieë: Geskiedenis van Suid-Afrika • Veldslae in Suid-Afrika • Die
   Groot Trek

