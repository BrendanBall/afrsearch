Slag van Colenso


                                                          Slag van Colenso
                                             Konflik Tweede Vryheidsoorlog
                                                   Datum 15 Desember, 1899
                                  Plek Colenso, Kwazulu-Natal, Suid-Afrika
                                         Uitslag Oorwinning vir Boeremagte
                                                                Deelnemers
           Boere van Transvaal (Suid-Afrikaanse Republiek) en die Vrystaat
                                                           Groot-Brittanje
                                                             Bevelvoerders
                          Generaal Louis Botha Generaal Sir Redvers Buller
                                                              Getalsterkte
                                                  4500 Boere 21 000 troepe
                                                                 Ongevalle
                                                                  6 gedood
                                                      21 gewond 143 gedood
                                                                755 gewond
                                                       240 krygsgevangenes
                                           10 kanonne deur Boere oorgeneem

   Die Slag van Colenso het tydens die Tweede Vryheidsoorlog tussen die
   Britse magte en die Boeremagte van die ZAR en die Vrystaatse Republiek
   op die 15^de Desember 1899 plaasgevind.

   Ontoereikende voorbereiding en verkenning en 'n gebrek aan begeesterde
   leierskap het gelei tot hoë ongevalle en 'n vernederende neerlag deur
   die Britse magte.

   Inhoud

        * 1 Agtergrond
        * 2 Britse strategie
        * 3 Die Boere strategie
        * 4 Die Veldslag
        * 5 Nadraai
        * 6 Eksterne skakels
        * 7 Bronne

[wysig] Agtergrond

   Kort voor die uitbreek van die oorlog is Generaal Sir Redvers Buller
   aangestel as opperbevelvoerder van al die Britse magte in Suid-Afrika.
   Met sy aankoms was verskeie Britse garnisoene reeds beleër met baie
   beperkte kommunisikasie tussen hulle. Nadat hy afdelings onder bevel
   van Lord Methuen en Gatacre na respektiewelik die westelike en sentrale
   front gestuur het, het hy self bevel van die grootste afdeling
   oorgeneem en onderneem om hulle te lei om die beleërde dorp, Ladysmith
   in die hedendaagse Kwazulu-Natal te ontset.

   Die Boeremagte het op die front verskeie stroop- en verkenningstogte na
   die suidelike deel van die Natalse kolonie gemaak maar het telkens
   wanneer hulle van aangesig tot aangesig met die Britse Leër kennis
   gemaak het, teruggetrek. Hulle het uiteindelik tot die aan die
   noordekant van die Tugela Rivier teruggetrek waar hulle hulself
   ingegrawe het met die doel om die pad en spoorlyn na Ladysmith te
   blokkeer.

[wysig] Britse strategie

   Kaart van die slagveld wat die posisies van die Boerekommandos en die
   beweging van die Britse troepe aandui.
   Kaart van die slagveld wat die posisies van die Boerekommandos en die
   beweging van die Britse troepe aandui.

   Buller was nie in staat om flankaanvalle te loods nie as gevolg van 'n
   gebrek aan waens en trekdiere en het daarom besluit op 'n direkte
   frontaanval naby die spoorlyn, wat ook sy kommunikasielyn was.

   Buller was van plan om sy 5^de Brigade, 'n Ierse eenheid onder bevel
   van Majoor-generaal Hart te stuur om 'n drif twee myl opstroom van die
   dorpie Colenso oor te steek.

   'n Ander brigade onder bevel van Majoor-generaal Hildyard sou die dorp
   self oorneem (waar daar 'n pad en spoorbrug bestaan het). Aan hulle
   regterlinie sou 'n brigade van die colonial light horse en berede
   infanterie 'n klein heuwel bekend as Hlangwane kop probeer oorneem wat
   ten suide van die Tugela geleë was en deur Boeremagte beset ten einde
   die bedreiging tot hulle linkerflank af te weer. 'n Verder twee
   infanterie brigades sou as reserwe dien.

[wysig] Die Boere strategie

   Generaal Louis Botha het die spoorbrug opgeblaas maar doelbewus die
   padbrug ongeskonde gelaat in die hoop dat hulle die Engelse in 'n
   lokval kon lei en dan die brug agter hulle met artillerievuur beskadig
   of vernietig om te verhoed dat hulle ontsnap.

[wysig] Die Veldslag

   Slagveld van Colenso, 15 Desember 1899 1 Generaal Louis Botha se
   Kommando 2 Boksburg Kommando 3 Colenso 4 Krugersdorp Kommando 5
   Wakkerstrom Kommando 6 Ermelo Kommando 7 Swaziland Polisie 8 Ermelo
   Kommando 9 Britse Kamp, Chievely 10 Tugela Rivier
   Slagveld van Colenso, 15 Desember 1899
   1 Generaal Louis Botha se Kommando
   2 Boksburg Kommando
   3 Colenso
   4 Krugersdorp Kommando
   5 Wakkerstrom Kommando
   6 Ermelo Kommando
   7 Swaziland Polisie
   8 Ermelo Kommando
   9 Britse Kamp, Chievely
   10 Tugela Rivier

   Vroeg op die oggend van 15 Desember 1899 het Hart sy troepe vir 'n
   halfuur lank 'n paradegrond dril laat doen en hulle toe in geslote
   kolonne na die drif in die rivier gelei. Sy plaaslik gewerfde gids wat
   glad nie Engels kon praat nie het die brigade na die verkeerde drif aan
   die punt van 'n kronkel in die rivier gelei. Botha het sy manne beveel
   om nie te vuur voordat die Britte die rivier probeer oorsteek nie, maar
   Hart se brigade in wat in die kronkel vasgekeer was, was eenvoudig 'n
   te aanloklike teiken. Die Boere het begin vuur en Hart se brigade het
   meer as 500 ongevalle gelei voordat hulle kon onttrek.

   Onderwyl het Hildyard aanbeweeg na Colenso met twee batterye
   veldkanonne onder bevel van Kolonel Long aan sy voorhoede waar hulle
   die kanonne ontplooi het binne trefafstand van die naaste Boerelinies.
   Weereens was dit ook 'n te aanloklike teiken en het die Boere begin
   vuur. Die Britse kanoniers het die Boere aanvanklik die stryd aangesê,
   maar is uiteindelik gedwing om dekking te soek in 'n donga ('n droë
   rivierbedding) agter die kanonne. Buller wat verneem het dat sy light
   horse brigade vasgepen was aan die voet van Hlangwane en dus nie in
   staat was om die opmars voort te sit nie, het op die punt besluit om
   die aftog te blaas, selfs al het Hildyard daarin geslaag om Colenso in
   te val.

   Buller wat self lig gewond is het 'n beroep op vrywilligers gedoen om
   te help om Long se kanonne te herwin. Twee spanne het daarin geslaag om
   twee van die kanonne terug te sleep maar 'n ander poging het misluk toe
   die vrywilligers deur die Boere se geweervuur neergefel is. Een van
   hulle was Luitenant Freddy Roberts, die enigste seun van Veldmaarskalk
   Lord Roberts.

   Die Britte het gedurende die middag na hul kamp teruggetrek en tien
   kanonne en vele gewonde kanonniers asook sommige van Hildyard se
   troepe.

[wysig] Nadraai

   Al is Buller as opperbevelvoerder deur Lord Roberts vervang het Buller
   steeds in bevel gebly in Natal ten spyte van Freddy Roberts se dood.

   In die loop van die volgende maand het Buller voortgegaan met sy
   oorspronklike aanvalsplan op die Boereflank. Dit het egter gelei tot 'n
   verdere neerlaag tydens die Slag van Spioenkop. Hy het uiteindelik na
   Colenso teruggekeer en met moeite sy pad oor die Tugela oopgeveg deur
   die boere se flank verby te steek en Hlangwane oor te neem. Dit het
   egter 'n verdere tien dae se gevegte geverg maar Botha se magte moes
   uiteindelik die aftog blaas. Ladysmith is daarna op die 28 ^ste
   Februarie 1900 ontset.

   Vier Britse soldate is by die Slag van Colenso met die Victoria Cross
   vereer (Die Boererepublieke het geen sulke toekennings tydens die
   Vryheidsoorlog gemaak nie). Die vier was almal deel van die groep wat
   onder intense geweervuur van die Boere daarin geslaag het om twee van
   die Britse kanonne te red. Hulle was Kaptein Walter Congreve, Kaptein
   Harry Scofield, Korporaal George Nurse en Luitenant Frederick Roberts
   wat tydens die slag noodlottig gewond is en die eerste Britse soldaat
   geword het om die Victoria Cross nadoods te ontvang.
   Vier van die bakens wat die posisie van Long se kanonne tydens die
   veldslag aandui met Hlangwane kop in die agtergrond
   Vier van die bakens wat die posisie van Long se kanonne tydens die
   veldslag aandui met Hlangwane kop in die agtergrond
   Ouer foto wat dieselfde bakens aandui. Vandag loop daar 'n spoorlyn
   langs hierdie kanonstellings verby, dus sien die terrein ietwat anders
   daaruit. Die gedenksteen in die agtergrond staan nie meer vandag daar
   nie en is moontlik die graf van Luitenant Freddy Roberts wat na
   Chievely begraafplaas toe verskuif is
   Ouer foto wat dieselfde bakens aandui. Vandag loop daar 'n spoorlyn
   langs hierdie kanonstellings verby, dus sien die terrein ietwat anders
   daaruit. Die gedenksteen in die agtergrond staan nie meer vandag daar
   nie en is moontlik die graf van Luitenant Freddy Roberts wat na
   Chievely begraafplaas toe verskuif is

[wysig] Eksterne skakels

     * Artikel by die Suid-Afrikaanse Krygshistoriese vereniging oor
       Generaal Louis Botha en die Slag van Colenso

     * Boek by Project Gutenberg getiteld With the Boer Forces deur die
       oorlogskorrespondent Howard C. Hillegas

[wysig] Bronne

     * Goodbye Dolly Grey: Story of the Boer War, by Rayne Kruger, New
       English Library Ltd. 1964, ISBN 0712662855
     * The Boer War, by Thomas Pakenham, Cardinal, 1979, ISBN 0747409765
     * Colenso 1899: The Boer War in Natal, by Ian Knight, Osprey Campaign
       #38, Osprey Publishing, 1995, ISBN 1855324660

   Kategorieë: Veldslae in Suid-Afrika • Tweede Vryheidsoorlog

