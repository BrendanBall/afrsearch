Slag van Spioenkop


   Die Boeremagte by Spioenkop
   Die Boeremagte by Spioenkop

   Die slag van Spioenkop is sowat 38 km wes-suid-wes van Ladysmith geveg
   op Spioenkop langs die Tugelarivier, Natal in Suid-Afrika. Dit was
   tussen die Boere en Britse magte op 23 en 24 Januarie 1900 geveg as
   deel van die Tweede Vryheidsoorlog, en het gelei tot 'n bekende Britse
   nederlaag gedurende die Oorlog. Die Britse naam vir die koppie is
   verkeerdelik opgeneem as "Spion Kop", wat steeds in die literatuur in
   die Statebond voortleef, alhoewel die aanvaarde en amptelike spelling
   in Suid-Afrika "Spioenkop" is.
   Gesneuwelde Britse soldate wat in loopgrawe lê
   Gesneuwelde Britse soldate wat in loopgrawe lê

   Sir Redvers Buller, bevelvoerder van die Britse magte in Natal, is op
   daardie stadium oorskadu deur Kommandant-Generaal Louis Botha, en die
   lot van Ladysmith is nog nie bepaal nie. Buller het opdrag van sy
   hoofmag aan Generaal Sir Charles Warren gegee, wat besluit het om die
   Boere langs twee fronte aan te val. Warren het 'n mag onder
   Brigadier-Generaal Woodgate gestuur om Spioenkop, 'n rotsagtige koppie,
   op die nag van 23 Januarie te beset, wat gelyk het soos die sleutel tot
   die Boere se regter-senterflank. Hulle het die feitlik onbeskermd
   gevind, maar het nie hulleself behoorlik ingeburger nie, 'n feit wat
   nog meer bemoeilik is nadat hulle nie genoegsame artillerie teen die
   steil heuwel kon uitsleep nie.
   Die foto van 'n gesneuwelde Burger het bloot die byskrif "'n Boere
   skerpskutter" in 'n Engelse koerant gedra
   Die foto van 'n gesneuwelde Burger het bloot die byskrif "'n Boere
   skerpskutter" in 'n Engelse koerant gedra

   Deurdat hulle van alle kante af ontbloot was vir die Boere se
   skerpskutters en artillerievuur het hulle swaar verliese gedurende die
   dag se geveg gelei, met meer as 300 gesneuweldes (insluitend Woodgate)
   en 1653 gewond, voordat hulle die aand teruggeval het. Die Boeremagte
   het 50 gesneuweldes en 120 gewondes gehad.
   Hierdie Britse grafte op Spioenkop gee 'n goeie aanduiding van die
   ligging van die loopgrawe ten tye van die geveg.
   Hierdie Britse grafte op Spioenkop gee 'n goeie aanduiding van die
   ligging van die loopgrawe ten tye van die geveg.

   Die Kop Stand by Anfield Stadium — die tuiste van die Engelse
   sokkerspan Liverpool F.C — is vernoem in eerbied van die slag.

[wysig] Eksterne skakels

     * The Great Boer War Chapter XV: Spion Kop deur Sir Arthur Conan
       Doyle
     * Commando Chapter IV: The Battle of Spion Kop deur Deneys Reitz

[wysig] Verwysings

     * Nuwe Geskiedenis van Suid-Afrika in woord en beeld, Cameron &
       Spies, Human & Rousseau uitgewers, 1986 (ISBN 0798119772).

   Kategorieë: Veldslae • Geskiedenis van Suid-Afrika • Tweede
   Vryheidsoorlog

