Slawiese tale


                                                             Indo-Europees
                                                        Indo-Europese tale
                                                      Albanies | Anatolies
                                               Armeens | Balties | Kelties
                                         Germaans | Grieks | Indo-Irannees
                                               Italies | Slawies | Togaars
                                                       Proto-Indo-Europees
                                                Taal | Vereniging | Geloof
                                           Kurgan | Yamna | BMAC | Ariaans
                                                     Indo-Europese studies

   Die Slawiese tale, ‘n groep nou verwante tale van die Slawiese volke en
   ‘n subgroep van die Indo-Europese taalfamilie het sprekers in die
   grootste deel van Oos-Europa, in groot dele van die Balkan, in dele van
   Sentraal-Europa en in die noordelike deel van Asië.

   Inhoud

        * 1 Geskiedenis
        * 2 Indeling
        * 3 Invloede
        * 4 Gemeenskaplike eienskappe
        * 5 Sien ook

[wysig] Geskiedenis

   Die Slawe het lank vir die Grieke en Romeine onbekend gebly. Van die
   4de eeu vind daar 'n uitbreiding na die weste plaas. Die Slawe word in
   die 9de eeu vanuit die Bisantynse Ryk deur Cyrillus en Methodius
   gekersten. Oud-Bulgaars (Oud-Kerkslawies) het die taal van die
   Oosters-Ortodokse Ortodokse Kerk geword. Vanaf die 11de-12de eeu
   ontstaan daar 'n geografiese variasie. Kerkslawies het vir lank as
   skryftaal gedien.

   Die Oos-Slawiese en die Suid-Slawiese tale, behalwe Sloweens, Kroaties
   en Bosnies word met die Cyrilliese alfabet geskryf. Die Wes-Slawiese
   tale gebruik, onder die invloed van katolisisme, die Latynse alfabet.

   Die Wes- en Oos-Slawiese tale word in die slavistiek soms saamgevoeg
   onder die term Noord-Slawiese tale.

[wysig] Indeling

     * Wes-Slawies, wat verder onderverdeel word in:
          + Tsjeggies in die Tsjeggiese Republiek en Slowaaks in Slowakye
          + Hoog en Neder-Sorbies in Duitsland
          + Lekitiese tale — Pools en verwante dialekte, Kasjoebies,
            Polabies (uitgestorwe) en Obodrit.

     * Oos-Slawies
          + Russies
          + Oekraïens
          + Wit-Russies

     * Suid-Slawies wat verder onderverdeel in:
          + Westelike subgroep wat uit Sloweens in Slowenië, Serwies in
            Serwië en Montenegro, Kroaties in Kroasië en Bosnies in Bosnië
            bestaan. Slaviste groepeer die laaste drie baie keer saam as
            die Serwo-Kroatiese taal.
          + Oosterse subgroep wat uit Bulgaars in Bulgarye en die
            aanliggende Macedonies van die Macedonië (Sommige slaviste,
            veral die van Bulgarye en Griekeland, beskou Macedonies as 'n
            streeksvorm van die Bulgaarse taal eerder as 'n aparte taal).
          + Kerkslavies en Ou Kerkslawies

                       Verspreiding van Slawise tale
                      Kaart van Slawiese tale in Europa

   Die drieledige verdeling van die Slawiese tale neem nie die gesproke
   dialekte van elke taal in ag nie. Sekere sogenaamde oorgangsdialekte en
   hibriede vul baiekeer die gaping tussen die verskillende tale en
   vertoon ooreenkomste wat nie waargeneem word in die Slawiese
   letterkundige (i.e., standaard-) tale nie.

   Genoegsame verskille bestaan tussen die verskeie Slawiese dialekte dat
   dit kommunikasie tussen sprekers van verskillende dialekte en tale
   moeilik of onmoontlik kan maak. Binne die individuele Slawiese tale kan
   dialekte min verskil soos in die Russiese dialekte of kan daar groot
   verskille wees soos in die Sloweense dialekte. Moderne massamedia, het
   egter tot gevolg dat variasie tussen al die Slawiese tale verminder.
   Let wel dat die geskiedkundige inter-Slawiese kulturele strominge, soos
   die invloed van die Suid-Slawiese Ou-Kerkslawies op Russies, tot 'n
   mate van eenvormigheid gelei het.

[wysig] Invloede

   Daar is in Slawiese tale net so ’n groot invloed van buite as in ander
   tale. So het Russe in die sewentiende eeu talle Duitse woorde in hul
   taal opgeneem vanweë hul kontak met Duitse setlaars in Rusland. In
   Pieter die Grote se tyd is talle Franse en Nederlandse woorde opgeneem.
   Op sy beurt het Russies weer in die negentiende eeu die meeste ander
   Slawiese geskrewe tale beïnvloed. Kroatiese skrywers het byvoorbeeld
   vryelik woorde van Tsjeggiese skrywers geleen, terwyl laasgenoemde weer
   mildelik Russiese woorde geleen het om hul sterwende taal lewend te
   hou. Talle Russiese woorde is ook in Bulgaars opgeneem om Turkse en
   Griekse leenwoorde te vervang. Vandag het baie Bulgaarse woorde ’n
   Russiese struktuur wat ongewoon is vir Bulgaars en selfs vir die
   Suid-Slawiese tale in die algemeen.

[wysig] Gemeenskaplike eienskappe

   Slawiese tale deel talle eienskappe, soos:
     * Die behoud van Proto-Indo-Europese naamvalle vir selfstandige
       naamwoorde. Die meeste Slawiese tale het sewe: die nominatief,
       genitief, datief, akkusatief, vokatief, lokatief en instrumenteel.
       Russies het net ses naamvalle – vokatief het weggeval en die
       lokatief het plek gemaak vir ’n sogenaamde voorsetselnaamval.
     * Onderskeid tussen perfektiewe en imperfektiewe aspekte van
       werkwoorde.
     * Fonemiese palatisasie.
     * ingewikkelde opeenhopings van konsonante soos in die Russiese
       встреча (fstretsja) – ontmoeting – en die Poolse bezwzględny –
       absoluut.

[wysig] Sien ook

     * Tale van die wêreld
     * Cyrilliese alfabet
     * Glagolitiese alfabet
     * Oerslawies

   Kategorieë: Slawiese tale • Indo-Europese tale

