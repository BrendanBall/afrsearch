Sloweens


   Sloweens (slovenačina) is 'n taal wat tot die Slawiese tale behoort.
   Binne die Slawiese tale vorm dit met Kroaties, Bosnies, Serwies,
   Macedonies en Bulgaars die Suid-Slawiese groep. Dit is die algemene
   voertaal in Slowenië. Die aantal sprekers bedra ongeveer 2 200 000
   mense, naamlik ongeveer twee miljoen outochtone (inheemse) Slowene in
   Slowenië, Oostenryk, Italië en Hongarye en ongeveer tweehonderduisend
   immigrante in onder meer Argentinië, Kanada, Australië en Wes-Europa.

   Inhoud

        * 1 Taalgebied
        * 2 Geskiedenis
        * 3 Skrif
        * 4 Eienskappe
        * 5 Uitspraak
        * 6 Dialekte

[wysig] Taalgebied

   Naas Slowenië word Sloweens van oudsher ook in gebiede wat aan Slowene
   bewoonde gebiede grens gepraat as en as tweede ampstaal gehandhaaf in
   onder andere:
     * Friuli-Venezia Giulia (Furlanija Julijska Krajina) in
       Noord-Oos-Italië.
          + Dorpe: Triëst (Trst) - Gorizia (Gorica) - Tarvisio (Trbi~);
     * die Oostenrykse bondstaat Karinthië (Koroaka).
          + Dorpe: Arnoldstein (Podkloater) - Villach (Beljak) -
            Klagenfurt (Celovec) - Ferlach (Borovlje) - Völkermarkt
            (Velikovec).

   Sloweens word voorts deur die Slowene in die Oostenrykse deel van
   Stiermarken (`tajerska) ten suide van Graz (Gradec) en die Hongaarse
   gebied Szentgotthard (Monoater) gepraat. Ongeveer tweehonderdduisend
   Sloweense immigrante praat Sloweens. Die handhawing van die Sloweense
   taal hang van heelwat faktore af. So blyk Slowene in veral die
   Verenigde State (Pennsylvania, Ohio) hulle taal nouliks aan die
   volgende geslagte oordra, terwyl onder Slowene in Suid-Amerika die taal
   relatief dikwels ook deur derde en vierde generasies aktief gepraat
   word.

[wysig] Geskiedenis

   Die vroegste taaldokument is die sogenaamde Bri~inski spomeniki
   (Freisinger Monumente), wat in Beierse Freising gevind is. Die tekste
   behandel liturgiese vrae en deels homiletiek. Die dokument is in
   ongeveer die jaar 1000 geskep.

[wysig] Skrif

   Sloweens word met die Latynse alfabet, aangevul met die volgende
   diakritiese tekens, geskryf. č, a en ~. Waar Nederlands 'n x skryf,
   gebruik Sloweens altyd die skryfwyse ks – meer soos Afrikaans.

[wysig] Eienskappe

   Sloweens is 'n flekterende taal. Enkele verskilpunte met Afrikaans is:
   afwesigheid van die lidwoord, groot vryheid in sinsbou, verbuiginge van
   selfstandige en byvoeglike naamwoorde (ses naamvalle), aspekte van
   werkwoorde ('n werkwoord het meer as een vorm, wat 'n tydsaspek van
   handelinge uitdruk) en die gebruik van tweevoud (dualis) naas enkelvoud
   en meervoud. Sloweens ken verder die supinum, waardeur 'n werkwoord in
   kombinasie met 'n werkwoord van beweging 'n ander vorm aanneem (nl. 'n
   wysiging van die infinitiefuitgang). Verbuigings van selfstandige en
   byvoeglike naamwoorde vind plaas volgens:
     * naamval:
          +
               o Nominatief (Imenovalnik),
               o Genitief (Rodilnik),
               o Datief (Dajalnik),
               o Akkusatief (To~ilnik),
               o Lokatief (Mestnik),
               o Instrumentalis (Orodnik);
     * getal:
          +
               o Enkelvoud (Ednina),
               o Tweevoud (Dvojina),
               o Meervoud (Mno~ina);
     * geslag:
          +
               o manlik (moaki spol),
               o onsydig (srednji spol),
               o vroulik (~enski spol).

   De verbuiging word vertoon in die woordeinde (suffiks). Daar bestaan
   rofweg vier deklinasies (verbuigings - van Latyns: declinatio clinario
   – buig):
     * manlik
     * vroulik op -a
     * vroulik op -ost/-ev
     * onsydig

   Die tydsaspek word enersyds uitgedruk deur die gebruiklike indeling
   teenwoordige tyd, verlede tyd en toekomende tyd, tegelykertyd word deur
   die Aspek die aard van 'n handeling (voltooid of onvoltooid, besigwees
   of herhalend) aangegee.

[wysig] Uitspraak

   Sloweens het 'n vry aksent, wat nie uit die geskrewe vorm van 'n woord
   blyk nie. Aksente kan betekenisonderskeidend wees.
   Vir woordeboekinligting, sien die bladsy Sloweens op WikiWoordeboek

[wysig] Dialekte

   Sloweens het meer as veertig dialekte, wat in nege hoofgroepe verdeel
   kan word.

    Indo-Europese tale: Satem-tale: Slawiese tale
                 Wes-Slawiese tale:
    Kasjoebies | Polabies | Pools | Slowaaks | Sorbies | Rusyn (Rusnak) |
                                 Tsjeggies
                 Oos-Slawiese tale:
            Oekraïens | Russies | Rusyn (Roeteens) | Wit-Russies
                 Suid-Slawiese tale:
      Bulgaars | Macedonies | Kerkslawies | Sloweens | Serwo-Kroaties
                        (Bosnies, Kroaties, Serwies)

   Wikipedia
   Sien gerus Wikipedia se uitgawe in Sloweens
   Kategorieë: Natuurlike taal • Slovenië • Suid-Slawiese taal

