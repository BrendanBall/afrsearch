Smaragtablet


   Die smaragtablet van Hermes Trismegistus was een van die mees
   invloedryke dokumente in Alchemie. Die invloed van die dokument was
   hoofsaaklik te danke aan die gerug dat die dokument die somtotaal is
   van alle kennis.

   Die smaragtablet bevat die volgende woorde:

   Dit is waar sonder enige twyfel, seker en ongetwyfeld waar. Dit wat bo
   is, is soos dit wat onder is en dit wat onder is, is soos dit wat bo is
   ten einde die wonderwerke van eenheid te laat plaasvind.

   En soos wat alle dinge geskep is deur die oordenking van die een, so
   verrys alle dinge vanuit hierdie eenheid deur ’n enkele verstelling.

   Die een se vader is die Son, die een se Moeder is die Maan.

   Die wind het die een gedra in sy baarmoeder, die een is verpleeg deur
   die aarde

   Die een is die vader van alle wonderwerke deur die hele wêreld.

   Die een se mag is perfek

   As die een op die aarde neergewerp word dan sal dit die aardse element
   skei van die vurige element, die fyn van die growwe.

   Met groot skerpsinnigheid sal die een saggies van die Aarde af opstyg
   na die Hemel, en dit sit sal weer terug daal na die aarde en die kragte
   van bo en van onder saamsnoer. Dus sal jy die glorie van die helderheid
   van die hele wêreld besit en alle duisternis sal van jou af wegvlug.

   Hierdie eenheid is die krag van alle kragte, want dit oorkom elke
   subtiele ding en penetreer elke soliede ding.

   Op die wyse is die klein wêreldjie geskep volgens die groot wêreld.

   Op die manier word uitnemende transformasie moontlik.

   Om hierdie rede is ek Hermes Trismegistus genoem, want ek hou die drie
   dele van die wysheid van die hele wêreld vas.

   Wat ek te sê het oor die wysheid van die operasie van die Son is
   voltooi.

[wysig] Bronne

   2001, S. Martin, Alchemy and alchemists, Bladsy 20,21
   Kategorie: Alchemie

