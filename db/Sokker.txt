Sokker


   Hierdie artikel is nog onder konstruksie. Dit is 'n regstreekse
   vertaling van die Engelse Wikipedia se artikel en nog nie voltooi nie.
   Die aanvaller (met die rooi trui) is verby die verdediging (in die wit
   truie) en is op die punt om 'n skoot na die doel te waag. Die
   doelwagter sal probeer om te keer dat die bal by die doelhok ingaan.
   Die aanvaller (met die rooi trui) is verby die verdediging (in die wit
   truie) en is op die punt om 'n skoot na die doel te waag. Die
   doelwagter sal probeer om te keer dat die bal by die doelhok ingaan.

   Sokker (Voetbal) / Vroue-Sokker is 'n spansport wat gespeel word tussen
   twee spanne wat elkeen bestaan uit 11 spelers en word beskou as een van
   die gewildste sportsoorte ter wêreld. Dit is 'n balspel wat op 'n
   reghoekige grasveld gespeel word. Die doel van die spel is om punte aan
   te teken deur die bal in die teenstanders se doel in te beweeg. Een van
   die uitstaande kenmerke van die spel is dat geen spelers buiten die
   doelwagter hul hande of arms mag gebruik om die bal te manipuleer nie.
   Die wenner is die span wat die meeste doele aangeteken het teen die
   einde van die wedstryd.

   Die moderne spel het in Engeland ontwikkel met die vorming van die
   Football Association, wie se reëls van 1863 die grondslag gelê het vir
   die manier waarop die sport vandag gespeel word. Sokker word
   internasionaal gereguleer deur FIFA. Die bekendste internasionale
   sokkerkompetisie is die FIFA Wêreldbeker en is ook die die toernooi wat
   deur die meeste mense wêreldwyd dopgehou word.^[1]

   Inhoud

        * 1 Aard van die spel
        * 2 Geskiedenis en ontwikkeling
        * 3 Verwysings
        * 4 Verdere leesstof
        * 5 Eksterne skakels

[wysig] Aard van die spel

   'n Doelwagter duik om te keer dat die bal sy doelhok binnegaan.
   'n Doelwagter duik om te keer dat die bal sy doelhok binnegaan.

   Sokker word gespeel volgens 'n stel reëls. Die spel word gespeel met 'n
   ronde bal en twee spanne van elf spelers elk en die twee spanne ding
   mee om die bal in mekaar se doelhokke in te kry om sodoende 'n doel aan
   te teken. Die span wat die meeste doele teen die einde van die wedstryd
   aangeteken he, is die wenner; as beide spanne ewe veel doele aangeteken
   het, eindig die spel gelykop. Let wel: In sekere toernooie waar daar 'n
   uitkloprondtes gespeel word, word strafskoppe gebruik om te beslis wie
   die wenners is na 'n gelykopuitslag.

   Die hoofreël is dat die spelers (buiten die doelwagter) nie doelbewus
   aan die bal mag raak met hul arms of hande tydens spel nie (hulle mag
   egter hul hande gebruik om 'n bal in te gooi). Alhoewel spelers
   hoofsaaklik hulle voete gebruik om die bal rond te beweeg, mag hulle
   enige deel van hulle liggame buiten hul arms en hande gebruik.

   Tydens 'n tipiese spel probeer spelers om die bal na hul teenstanders
   se doelhok te beweeg deur indiwiduele beheer van die bal, soos om dit
   te dribbel (hardloop met die bal naby die voete), die bal na 'n
   spanmaat aan te gee en deur skote na die doel te waag wat deur 'n
   opponerende doelwagter beskerm word. Teenstanders mag probeer om die
   bal af te neem deur die bal te onderskep of deur die teenstander wat
   die bal beheer te lak; die toelaatbare fisiese kontak tussen spelers
   word egter beperk. Sokker is oor die algemeen 'n vryvloeiende spel met
   die bal wat ten alle tye in spel is buiten wanneer dit die veld verlaat
   of wanneer spel deur die skeidsregter gestop word.

   Op professionele vlak word daar slegs 'n paar doele tydens 'n wedstryd
   aangeteken. Tydens 2005/2006 seisoen in die Engelse premierliga is daar
   byvoorbeeld 'n gemiddeld van 2.48 doele per wedstryd aangeteken.^[2]

   Die reëls van die spel spesifiseer nie spelerposisies buiten dié van
   die doelwagter nie, maar 'n aantal posisies het mettertyd ontwikkel.
   Hulle kan breedweg in drie kategorieë verdeel word: voorspelers (en:
   strikers) wie se hooftaak dit is om doele aan te teken; verdedigers wie
   se hooftaak dit is om te verhoed dat hul teenstanders doele aanteken en
   middelspelers (en: midfielders) wat poog om die bal by die teenstanders
   af te neem en dit na hul eie voorspelers aan te gee.

   Daar kan verder tussen hierdie posisies onderskei word deur die kant
   van die veld waar die speler die meeste tyd spandeer. Daar is
   byvoorbeeld verdedigende senters asoook linker en regtervleuels in die
   middelveld. Die tien spelers in die veld kan in enige van hierdie
   posisies gerangskik word (daar kan byvoorbeeld vier verdedigers, vier
   middelspelers en twee voorspelers of drie verdedigers, twee
   middelspelers en vier voorspelers wees) en die aantal spelers in elke
   posisie bepaal die spelpatroon van 'n span; hoe meer voorspelers daar
   is en hoe minder verdedigers hoe aggressiewer en aanvallend is die spel
   terwyl die teenoorgestelde opstelling gewoonlik lei tot 'n stadiger
   meer verdedigende styl. Die rangskikking van spelers op die veld word
   gewoonlik deur die spanbestuurder bepaal.

[wysig] Geskiedenis en ontwikkeling

   Speletjies wat berus op die skop van 'n bal is in baie lande in die
   geskiedenis gespeel. Die eerste aangetekende vorm is die
   Meso-Amerikaanse balspel wat deur die Olmec so vroeg as in 1500 v.C.
   gespeel is. Die Sjinese spel Cuju word ook in militêre handleidings uit
   die tydperk van die Qin Dinastie (255-206 v.C) genoem.^[3]. Ander
   antieke balspele sluit in kemari uit Japan en die Romeinse spel
   Harpastum. Verskeie vorme van voetbal is ook in Europa tydens die
   Middeleeue gespeel.

   Die reëls van sokker soos hulle vandag neergelê is, is gebaseer op
   pogings sedert die middel van die 19^de eeu om die wyd uiteenlopende
   vorme van die spel te standardiseer by privaatskole in Engeland. Die
   eerste stel reëls wat ooreenkomste toon met die moderne spel is by die
   Trinity College te Cambridge in 1848 tydens 'n vergadering wat bygewoon
   is deur verteenwoordigers van Eton College, Harrow School, Rugby
   School, Winchester College en Shrewsbury School aanvaar, maar die reëls
   was nie universeel aanvaar nie en het baie ander klubs hul eie stel
   reëls gevolg.

[wysig] Verwysings

    1. ^ 2002 FIFA Wêreldbeker TV-dekking, FIFA se amptelike webwerf.
       Gelees op 13 Mei 2006.
    2. ^ Opsomming van die 2005/2006 Engelse premierliga
    3. ^ [1]

[wysig] Verdere leesstof

     * Stefan Szymanski and Tim Kuypers (1999), Winners and Losers: The
       Business Strategy of Football, Viking

[wysig] Eksterne skakels

     * Federation Internationale de Football Association (FIFA)
     * Asian Football Confederation (AFC)
     * Confederation of African Football (CAF)
     * Confederation of North, Central American and Caribbean Association
       Football (CONCACAF)
     * Union of European Football Associations (UEFA)
     * South American Football Confederation (CONMEBOL)
     * Oceania Football Confederation (OFC)
     * The Current Laws of the Game (LOTG)
     * The Rec.Sport.Soccer Statistics Foundation (RSSSF)
     * Association of Football Statisticians (AFS)

   Sien ook: Wêreldbeker, Sokker-Wêreldbeker

   Kategorie: Sokker

