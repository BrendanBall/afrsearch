Solenoïed


   Magnetiese veld deur 'n solenoïed opgewek
   Magnetiese veld deur 'n solenoïed opgewek

   'n Solenoïed is 'n draadspoel. In fisika verwys die term solenoïed na
   'n draadspoel wat dikwels om 'n metaalkern gewikkel is en 'n magnetiese
   veld laat ontstaan wanneer 'n elektriese stroom daardeur vloei.
   Solenoïede is belangrik omdat hulle beheerde magnetiese velde kan skep
   en as elektromagnete gebruik kan word. Die begrip solenoïed verwys
   spesifiek na 'n magneet wat ontwerp is om 'n eenvormige magnetiese veld
   in 'n volume in ruimte te skep.

   In ingenieurswese kan die begrip solenoïed ook verwys na 'n
   verskeidenheid oorvormer-toestelle wat energie na lineêre beweging
   omskakel. Die begrip word dikwels gebruik om na 'n solenoïed aangedrewe
   klep te verwys, wat 'n geïntegreerde toestel is met 'n elektromeganiese
   solenoïed wat of 'n hidrouliese- of pneumatiese klep aan te dryf of 'n
   skakelaar wat 'n spesifieke soort relê is wat 'n elektromeganiese
   solenoïed gebruik om 'n elektriese skakelaar aan te dryf; die aansitter
   solenoïede in motorvoertuie is 'n voorbeeld van 'n lineêre solenoïed
   wat die knormoer aan die vliegwielrat verbind tydens die aansitproses.
   Kategorie: Elektromeganiese toestelle

