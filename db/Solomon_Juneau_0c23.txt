Solomon Juneau


   Standbeeld van Solomon Juneau in Juneau Park, Milwaukee
   Standbeeld van Solomon Juneau in Juneau Park, Milwaukee

   Solomon Laurent Juneau, soms ook Laurent-Salomon Juneau, (9 Augustus
   1793 - 14 November 1856) was 'n Kanadees-gebore Amerikaanse
   pelshandelaar, spekulant en politikus, wat 'n belangrike rol by die
   sigting van die stad Milwaukee (Wisconsin) gespeel het. Juneau was 'n
   boorling van Repentigny (Québec).

   Juneau het hom in 1818 in 'n gebied oos van die Milwaukeerivier
   gevestig, wat destyds Juneautown genoem is. Die nedersetting het later
   met George H. Walker se Walker's Point en Byron Kilbourn se
   Kilbourntown verenig en is as die Stad Milwaukee geïnkorporeer. In 1837
   het hy die dagblad Milwaukee Sentinel gestig, die oudste
   sakeonderneming in Wisconsin wat nog steeds bestaan. Juneau het tussen
   1846 en 1847 as Milwaukee se eerste burgemeester en ook as sy eerste
   posmeester gedien.

   Solomon Juneau het in 1820 met Josette Vieau getrou. Sy was die dogter
   van Jacques Vieau, 'n pelshandelaar, wat jare tevore 'n handelspos
   bo-oor die Menomonee-riviervallei gestig had. Juneau is op die Calvary
   Cemetery-begraafplaas in Milwaukee ter ruste gelê.

[wysig] Eksterne skakels

     * Biografie by die Dictionary of Canadian Biography Online
     * Wisconsin Historical Society
     * Josette en Solomon Juneau

   Vooraf gegaan deur:
   —                  Burgemeester van Milwaukee
                      1846                         Opgevolg deur:
                                                  Horatio N. Wells
   Kategorieë: Amerikaanse politici • Wisconsin

