Somertyd


   Somertyd (ook bekend as Daylight Saving Time of DST) is die tydsone wat
   aan 'n streek toegeken word vir 'n gedeelte van die jaar, gewoonlik 'n
   uur vorentoe vanaf die standaard amptelike tydsone.

   Die stelsel is ontwerp om daglig te "spaar" (teenoor om dit te mors,
   deur byvoorbeeld te slaap terwyl die son skyn). Die amptelike tyd word
   vorentoe gestel tydens die lente- en somermaande, sodat die aktiewe
   werks- en skoolure beter met die ure van daglig ooreen moet stem.

   In Suid-Afrika word geen gebruik van hierdie stelsel gemaak nie; in
   Europa bestaan somertyd sedert 1980, alhoewel die eerste
   tydsverandering al 1916 in Duitsland plaasgevind het. Tydens die Tweede
   Wêreldoorlog het die sogenaamde "oorlogstyd" bestaan, waar die
   horlosies een uur vorentoe gestel ist, en tydens die somermaande nog 'n
   uur bygesit is. Die doel was die besparing van energie deur die langer
   periodes van daglig.

   Vandag bestaan somertyd in Europa, die VSA (daar bestaan verskille van
   staat tot staat), Australië en Suid-Amerika. Algeheel bestaan die
   stelsel in 70 lande. In Sentraal-Europa word op die laaste Sondag van
   Maart die horlosies twee-uur in die oggend na drie-uur vorentoe gestel.
   Die laaste Oktober-Sondagoggend om drie-uur word die tyd weer een uur
   agtertoe verander.

   Die populêre uitdrukking vir normaaltyd is "wintertyd", maar aangesien
   dit die eintlike tyd konstitueer, is die naam "normaaltyd" meer
   voldoende.

   Baie mense hou van die effek dat die son saans langer skyn, maar
   natuurlik word dit ook in die oggend 'n uur later lig; dus is dit
   dikwels mense wat vroë skofte moet werk (in fabrieke byvoorbeeld) wat
   eerder negatief teenoor die tydverandering ingestel is. Tydens die
   hoogte van die Noordelike Halfrond se somer (Junie) verloor hierdie
   argument aan grondlaag, omdat die son nogtans al vieruur (in plaas van
   drie-uur; Sentraal-Europese standpunt) opgaan. Groter is die probleem
   in laat Oktober kort voor die terugverandering na normaaltyd; die son
   sak eers so ses-uur se kant, maar gaan eers omtrent agtuur die oggend
   op!
   Hierdie artikel is 'n saadjie. Voel vry om Wikipedia te help deur dit
   uit te brei.

[wysig] Eksterne skakels

     * EU directive 2000/84/EC
     * Straightforward discussion of DST
     * Daylight saving time, its history and why we use it
     * DST changeover times throughout the world
     * http://www.merlyn.demon.co.uk/uksumtim.htm - met toekomstige
       oorskakelingsdatums in die EU (tot 2007 gefinaliseer, van daar af
       geëkstrapoleer)
     * World Time Server
     * Sleep deficit and accidents
     * Daylight saving humor
     * National Association of Standard Time

   Kategorieë: Saadjies • Tydhou

