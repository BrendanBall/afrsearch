Sonar


   'n Vissoeksonar
   'n Vissoeksonar

   Sonar (vanaf die Engelse "Sound Navigation And Ranging") is 'n tegniek
   wat onderwaterse klankgeleiding gebruik om te navigeer of om voorwerpe
   onder water op te spoor.

   Inhoud

        * 1 Geskiedenis
        * 2 Aktiewe versus passiewe sonar
             + 2.1 Passiewe sonar
             + 2.2 Aktiewe sonar
        * 3 Sonar en seesoogdiere
        * 4 Faktore wat sonar beïnvloed
        * 5 Sien ook
        * 6 Bron

[wysig] Geskiedenis

   In 1906, het Lewis Nixon, 'n vlootargitek van die VSA die eerste
   passiewe sonarluisterapparaat, wat ysberge kon opspoor, uitgevind. Met
   die uitbreek van die Eerste Wêreldoorlog het dit belangrik geword om
   duikbote op te spoor, en navorsing oor en belangstelling in sonar het
   verskerp. In 1915 het Paul Langevin, ‘n Franse ingenieur die aktiewe
   sonarluisterapparaat ontwerp, wat dit kon doen.

   Beide die VSA en Brittanje het aktiewe sonarapparaat gehad teen 1918.

[wysig] Aktiewe versus passiewe sonar

[wysig] Passiewe sonar

   Passiewe sonar word gebruik om te luister, maar dit saai nie self uit
   nie. Dit word meestal in militêre verband gebruik, en soms in die
   toepassing van sommige wetenskappe.

[wysig] Aktiewe sonar

   Aktiewe sonar genereer 'n klankpols, en luister dan vir 'n eggo van die
   pols. Die afstand tussen die voorwerp en die sonar word bereken met die
   tydsverloop tussen die uitsaaiing van die pols en die ontvangs van die
   eggo.

   Die kleinste nuttige sonar het omtrent die grootte en voorkoms van 'n
   waterdigte flitslig. Om dit te gebruik, druk 'n mens die flitsgedeelte
   van die sonar in die water, druk 'n knoppie en lees die afstand.
   Wanneer aktiewe sonar gebruik word om die afstand na die seebodem toe
   te meet, word dit eggosondering genoem.

[wysig] Sonar en seesoogdiere

   Sekere seesoogdiere, soos die walvis en die dolfyn, gebruik metodes wat
   met sonar ooreenstem om hulle prooi en vyand op te spoor.

[wysig] Faktore wat sonar beïnvloed

   Die digtheid van die water beïnvloed sonar. Hoe digter die water, hoe
   vinniger trek die klank. Faktore wat die digtheid van die water
   beïnvloed is hitte, die hoeveelheid opgeloste molekules in die water,
   en druk (Hoe dieper, hoe hoër die druk; en hoe kouer hoe hoër die
   digtheid). Dus is die snelheid van klank laer in varswater as in
   seewater). Die oseeantemperatuur wissel na gelang van die diepte, maar
   op die diepte van tussen 30 en 100 meter is daar dikwels 'n skerp
   verandering, wat die warmtehelling genoem word. Dit skei die warmer
   oppervlakswater van die koue, onbeweeglike water in die res van die
   dieptes van die oseean. As gevolg daarvan kan dit die interpretering
   van sonar erg bemoeilik, want 'n klank met sy oorsprong aan die een
   kant van die warmtehelling word gebuig, of gerefrakteerd, soos wat dit
   deur die warmtehelling beweeg.

[wysig] Sien ook

     * Radar

[wysig] Bron

   'n Verkorte vertaling van die artikel Sonar op die Engelse Wikipedia.
   Kategorieë: Klank • Tegnologie

