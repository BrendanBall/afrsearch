Sonnestelsel


   Voorstelling van die sonnestelsel (nie volgens skaal).
   Voorstelling van die sonnestelsel (nie volgens skaal).

   Die sonnestelsel bestaan uit die son en al die hemelliggame wat rondom
   dit wentel. Dit sluit in planete, mane, komete, meteoriete, asteroïdes
   en planetoïdes. Die aarde is die derde planeet van die sonnestelsel.

   Ander sterre en die liggame wat rondom hulle wentel word gewoonlik na
   verwys as planetestelsels. Vir 'n spesifieke ster se planetestelsel
   word dit verkort na byvoorbeel "die stelsel Alpha Centauri" of "die
   stelsel 51 Pegasus".

   Tradisioneel bevat ons sonnestelsel nege planete, maar naar aanleiding
   van onlangse ontdekkinge en insigte was dit noodwendig dit aantal aan
   te pas. In die jare '90 is ontdek dat Pluto geen planeet op homself is
   nie, maar onderdeel is van baie voorwerpe in die kuipergordel. Na mate
   steeds groter voorwerpe ontdek is, soos Quaoar en Varuna het die
   klassieke aantal planete onder druk gekom en met die ontdekking van
   2003 UB313 het dit volledig onhoudbaar geword. Volgens die nuwe
   definisie tel ons sonnestelsel 12 planete.

   Op die oomblik bevind ons ons in 'n oorgangsperiode en sal u nog baie
   ingliginge aantref wat die klassieke 9 planete behandel.

[wysig] Voorwerpe in die sonnestelsel

   Daar bestaan 'n wye verskeidenheid van voorwerpe in die sonnestelsel.
   Hierdie voorwerpe word gewoonlik in verkillende kategorië verdeel, maar
   in laaste paar jaar het hierdie onderskeid minder duidelik geword, soos
   ons meer-en-meer te wete kom van ons sonnestelsel. Vir die doeleindes
   van hierdie ensiklopedie maak ons gebruik van die volgende verdeling:
     * Die son (astronomiesimbool Beeld:Son.jpg) is 'n klas-G2-ster. Dit
       verteenwoordig 99,86% van die totale massa van die sonnestelsel.
     * Die planete. Die nege liggame wat tradisioneel so na verwys word:
       Mercurius ( ), Venus ( ), Aarde ( ), Mars ( ), Jupiter ( ),
       Saturnus ( ), Uranus ( ) en Neptunus ( ). Volgens die nuwe
       definisie van 'n planeet, soos besluit deur die IAU op 24 Augustus
       2006, sal Pluto nie langer beskryf word as 'n planeet nie maar as
       'n dwergplaneet. Ál die planete behalwe die aarde, is vernoem na
       gode uit die Grieks-Romeinse mitologie. Die aarde self word ook
       soms genoem Terra, die naam van die Romeinse god van die aarde.
          + Redelik groot liggame wat rondom die planete wentel word mane
            genoem.
          + Kunsmatige satelliete wat rondom planete, hoofsaaklik die
            aarde, wentel, sowel as ruimteskepe op pad na die buitenste
            ruimte.
          + Stof en ander klein voorwerpe wat wentel rondom planete in die
            vorm van ringe.
          + Ruimterommel, ook van kunsmatige oorsprong rondom hoofsaaklik
            die aarde.
     * Asteroïdes, liggame kleiner as planete, wat hoofsaaklik voorkom
       tussen Mars en Jupiter en bestaan uit 'n aansienlike komponent
       nie-vlugtige materiaal. Hulle word verder onderverdeel in asteroïd
       groepe en families gebaseer op die volgende wentelbaan eienskappe:
          + Asteroïdemane. Asteroïdes wat wentel om ander groter
            asteroïdes. Hulle is nie so duidelik onderskeibaar soos
            planetêre mane nie, aangesien hulle by geleentheid byna
            dieselfde grootte is en dus eerder 'n paar vorm.
          + Trojaanse asteroïdes. Asteroïdes wat wentel in een van Jupiter
            se L[4] of L[5] punte. Die term word ook soms gebruik vir
            asteroïdes in die Lagrangepunte van ander planete.
          + Meteoriete. Asteroïdes van deursnee 50 meter en minder.
     * Komete, liggame wat hoofsaaklik bestaan uit vlugtigge materiaal in
       ysvorm en met hoogs eksentrieke wentelbane, gewoonlik met die
       perihelium binne die wentelbane van die binneste planete, terwyl
       die aphelium buite Pluto se wentelbaan lê. Kortperiode komete
       bestaan ook en ou komete, waarvan die vlugtigge stowwe reeds
       afgedryf is deur die son word soms as asteroïdes geklasifiseer.
       Sommige komete se hiperboliese wentelbane het hulle oorsprong buite
       die sonnestelsel.
     * Centaurs is komeetagtige liggame met minder eksentrieke wentelbane
       wat lê tussen die wentelbane van Jupiter en Neptunus.
     * Trans-Neptunus-liggame, liggame waarvan die wentelbaan buite die
       van Neptunus lê. Hulle word verder as volg verdeel:
          + Die Kuipergordel is voorwerpe tussen 30 en 50 AE (astronomiese
            eenhede). ('n AE is ongeveer die mediaan afstand tussen die
            aarde en die son.) Die vermoede is dat hierdie die oorsprong
            van kortperiode komete is. Pluto word soms ook geklasifiseer
            as 'n Kuipergordel liggaam en ander Kuipergordel liggame
            soortgelyk aan Pluto word verwys na as Plutino's.
          + Oortwolkliggame, tans nog teoreties, het wentelbane tussn
            50 000 en 100 000 AE. Dit word vermoed dat hierdie die
            oorsprong van die langperiode komete is.
          + Klein hoeveelhede stof.
          + 90377 Sedna, 'n liggaam wat onlangs ontdek is met 'n hoogs
            eliptiese baan van 76 AE tot 928 AE. Dit pas duidelik nie in
            enige van bogenoemde in nie, maar die ontdekkers meen dit moet
            beskou word as deel van die Oortwolk.
          + 2003 UB[313], nog 'n liggaam wat onlangs ontdek is. Dit is
            ongeveer 1,5 maal so groot soos Pluto en een omwenteling om sy
            eie as neem 52 jaar. Dit bestaan waarskynlik hoofsaaklik uit
            klip en ys, soortgelyk aan Pluto.

   Behalwe vir die son, verteenwoordig Jupiter die grootste deel van die
   massa van die sonnestelsel (ongeveer 0,1%). Op sy beurt verteenwoordig
   Saturnus die grootste gedeelte van die res, dan Uranus en Neptunus, en
   dan aarde en Venus.
   Hierdie illustrasie beskryf die onderskeie groottes van die son en die
   planete en hulle mane, relatief tot mekaar.
   Hierdie illustrasie beskryf die onderskeie groottes van die son en die
   planete en hulle mane, relatief tot mekaar.
                                  Die sonnestelsel
   [USEMAP:Solar_System_XXVII.png] Beeldinligting
   Die son · Mercurius · Venus · Aarde · Mars · Ceres · Jupiter · Saturnus
   · Uranus · Neptunus · Pluto · Eris
   Planete · Dwergplanete · Mane: Aarde · Mars · Asteroïdies · Jupiter ·
   Saturnus · Uranus · Neptunus · Pluto · Eris
   Klein hemelliggame:   Meteoroïdes · Asteroïdes (die astroïdegordel) ·
   Centaurs · TNV's (Kuipergordel/Verstrooide skyf) · Komete (Oortwolk)
   Kategorie: Sterrekunde

