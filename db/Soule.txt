Soule


   Château in Mauléon, hoofstad van Soule
   Château in Mauléon, hoofstad van Soule

   Soule (Baskies: Zuberoa, Xiberu of Xüberoa, Gaskons: Sola) is 'n
   voormalige Franse Provinsie en deel van die hedendaagse
   Pyrénées-Atlantiques département. Dit is ook deel van die historiese
   Baskeland en die kleinste van die tradisionele streke van die kulturele
   gebied. Die hoofstad van die provinsie was Mauléon, wat in 1841 met
   Licharre saamgesmelt het om "Mauléon-Licharre", te vorm maar wat vandag
   algemeen as "Mauléon-Soule" bekend staan.

   Soule het 'n tradisie van volksmusiekteater, die pastoral, waarin die
   inwoners dorpies die opvoering die hele jaar lank voorberei. Die
   onderwerp van die toneelstukke was tradisioneel Katoliek, maar in die
   afgelope tyd is Baskiese geskeidenis ook verteenwoordig. Zuberoan is 'n
   dialek van die Baskiese taal wat in die streek gepraat word. Soule is
   reeds vir eeue tweetalig as gevolg van die teenwoordigheid van die
   nabygeleë Béarn. Die Baskiese souletaanse dialek is dan ook deur die
   Béarnese romaanse taal beïnvloed.
   Kategorieë: Voormalige provinsies van Frankryk • Tradisionele streke
   van die Baskeland

