SpVgg Ansbach 09


   CAPTION: SpVgg Ansbach 09

   Volledige naam Spielvereinigung Ansbach
                  1909 e.V.
   Bynaam
   Stigtingsdatum 1909
   Tuisveld       Sportpark Ansbach,
                  Ansbach
   Kapasiteit     5 000
   Kompetisie     Oberliga Beiere

   SpVgg Ansbach 09 is ‘n sportklub uit Ansbach in die deelstaat Beiere in
   Duitsland, veral bekend vir sy sokkerafdeling. Behalwe sokker, het die
   klub ook ‘n afdeling vir karate.

   Die klub se oorsprong was die gimnastiekklub TV 1860 Ansbach, wat in
   1860 gestig is. In 1909 is die klub se sokkerafdeling begin. Tydens die
   Eerste Wêreldoorlog het die sokkerafdeling ontbind, maar in 1917 is die
   huidige klub as opvolger vir beide die ontbinde sokkerafdeling van TV
   1860 Ansbach, asook die klub 1. FC 1912 Ansbach, gestig.

   Na die Tweede Wêreldoorlog is die klub in 1945 deur die Geallieerdes
   ontbind. Die sportklubs van Ansbach is kort hierna in een klub
   heropgerig as Sportverein Ansbach. Op 30 Oktober 1948 is die vereniging
   na Turn- und Sportverein Ansbach herdoop. In 1951 het die huidige SpVgg
   Ansbach 09 uit hierdie klub se sokkerafdeling ontstaan.

   Die klub het in 1985 die hoofrondte van die DFB-Pokal gehaal, maar in
   die eerste rondte met 0-3 teen SV Waldhof Mannheim verloor. Ansbach se
   grootste prestasie was om in 2001 die Oberliga Beiere te wen en na die
   Regionalliga Suid te promoveer, waar die klub na een seisoen weer
   gerelegeer is.

[wysig] Onlangse ligaposisionering

  * 1998-99 (V) Landesliga Sentraal 1ste
  * 1999-00 (IV) Oberliga Beiere 10de
  * 2000-01 (IV) Oberliga Beiere 1ste
  * 2001-02 (III) Regionalliga Suid 17de
  * 2002-03 (IV) Oberliga Beiere 13de

                                          * 2003-04 (IV) Oberliga Beiere 14de
                                          * 2004-05 (IV) Oberliga Beiere 16de
                                          * 2005-06 (V) Landesliga Sentraal 8ste
                                          * 2006-07 (V) Landesliga Sentraal 1ste
                                          * 2007-08 (IV) Oberliga Beiere

[wysig] Eksterne skakels

     * Amptelike klubblad

[wysig] Literatuur

     * SpVgg Ansbach 09 in: Hardy Grüne (2001): Vereinslexikon.
       Enzyklopädie des deutschen Ligafußballs. Band 7. Kassel: AGON
       Sportverlag, S. 26. ISBN 3-89784-147-9

   Oberliga Beiere 2007/08-seisoen

   TSV Aindling - SpVgg Ansbach 09 - 1. FC Bad Kötzting - 1. FC Eintracht
   Bamberg - SpVgg Bayreuth - SpVgg Greuther Fürth II - TSV Großbardorf -
              SV Heimstetten - SpVgg Beiere Hof - FC Kempten -
   FC Memmingen - FC Ismaning - 1.FC Neurenberg II - 1. FC Schweinfurt 05
                             - TSG Thannhausen -
            SpVgg Unterhaching II - SpVgg Weiden - Würzburger FV

   Kategorie: Duitse sokkerklubs

