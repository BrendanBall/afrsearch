Spandauer SV


   CAPTION: Spandauer SV

   Volledige naam Spandauer Sportverein 1894 e.V.
   Bynaam
   Stigtingsdatum 24 Mei 1894
   Tuisveld       Stadion an der Neuendorfer
                  Straße, Berlyn
   Kapasiteit     3 000
   Kompetisie     Oberliga Noordoos-Noord

   Spandauer SV is ‘n sportklub uit Spandau, ‘n stadsdistrik van Berlyn,
   die hoofstad van Duitsland. Die klub is veral bekend vir sy
   sokkerafdeling, maar het ook afdelings vir bofbal, kegelbal en
   tafeltennis.

   Inhoud

        * 1 Geskiedenis
        * 2 Spandauer SV wys ‘n plek in die Bundesliga van die hand
        * 3 Laer ligas
        * 4 Onlangse ligaposisionering
        * 5 Eksterne skakels

[wysig] Geskiedenis

   Die klub is op 24 Mei 1894 gestig as 1. Spandauer Fußballklub Triton.
   In 1920 is daar met Sportclub Germania Spandau (op 15 Oktober 1895
   gestig) en Germania 04 Spandau saamgesmelt om Spandauer
   Sport-Vereinigung 94/95 e.V. te vorm. In 1921 het die klub gepromoveer
   na die Verbandsliga Berlyn-Brandenburg, destyds die hoogste klas.

   Na die reorganisasie van die Duitse sokkerstruktuur in 1933 het die
   klub op die hoogste vlak in die Gauliga Berlyn-Brandenburg meegeding
   tot in 1936. In 1939 het die klub weer vir een seisoen teruggekeer.

   Na die Tweede Wêreldoorlog is die klub herstig as SG Spandau-Altstadt
   en het dit in die Berlynse stadliga op die hoogste vlak meegeding. In
   1949 het die klub die huidige naam aangeneem. Tussen 1954 en 1956 het
   die klub die Berlynse uitklopbeker 3 keer in ‘n ry verower en sodoende
   toegang tot die hoofrondte van die DFB-Pokal verkry. In 1956 is die
   klub in die kwarteindstryd deur FC Beiere München uitgeskakel, terwyl
   die klub in die vorige twee jare vroeg uitgeskakel is deur
   onderskeidelik VfB Lübeck en FK 03 Pirmasens.

[wysig] Spandauer SV wys ‘n plek in die Bundesliga van die hand

   In 1963 is die Bundesliga opgerig en was Hertha BSC Berlyn die enigste
   klub uit Berlyn in die Bundesliga. Spandauer is by die Regionalliga
   Berlyn op die tweede vlak ingedeel (en het vir 11 seisoene hier gebly).
   In 1965 is Hertha ‘n Bundesligalisensie geweier weens 'n oortreding van
   die liga se spelervergoedingreëls. Die wenner van die Berlynse
   Regionalliga was Tennis Borussia Berlyn, maar hulle het uitgeval in die
   uitspeelwedstryde om promosie na die Bundesliga. Die DFB wou egter vir
   politieke redes (dit was in die dae van die Koue Oorlog) ‘n span uit
   Berlyn in die Bundesliga hê en het Hertha se plek vir Spandauer, wat
   tweede in die Regionalliga geëindig het, aangebied. Die klub het egter
   die aanbod van die hand gewys en dit het die weg vir Tasmania Berlyn,
   wat derde in die Regionalliga geëindig het, gebaan om na die Bundesliga
   te promoveer (hierdie klub het toe geskiedenis gemaak met die slegste
   Bundesligaseisoen nog ooit).

[wysig] Laer ligas

   Die klub het in die 1975/76-seisoen vir die laaste keer op die tweede
   vlak meegeding in die 2. Bundesliga Noord, maar is na ‘n rampspoedige
   seisoen (die swakste wat enige 2. Bundesligaklub nog ooit gehad het) na
   die derde vlak gerelegeer. Die klub het op hierdie vlak gebly vir 23
   seisoene totdat finansiële probleme in 1999 veroorsaak het dat
   Spandauer se Regionalliga-lisensie ingetrek is en die klub na die
   Verbandsliga Berlyn op die 5de vlak gerelegeer is. Die klub het hierna
   selfs na die Landesliga gedaal, maar speel vanaf die 2007/08-seisoen in
   die Oberliga op die vierde vlak.

   In die 1974/75- en 1977/78-seisoene is die Berlynse uitklopbeker weer
   verower, maar die klub is in die vroeë rondtes van die DFB-Pokal
   uitgeskakel.

[wysig] Onlangse ligaposisionering

     * 1963-64 (II) Regionalliga Berlyn 4de
     * 1964-65 (II) Regionalliga Berlyn 2de
     * 1965-66 (II) Regionalliga Berlyn 3de
     * 1966-67 (II) Regionalliga Berlyn 3de
     * 1967-68 (II) Regionalliga Berlyn 7de
     * 1968-69 (II) Regionalliga Berlyn 5de
     * 1969-70 (II) Regionalliga Berlyn 6de
     * 1970-71 (II) Regionalliga Berlyn 6de
     * 1971-72 (II) Regionalliga Berlyn 5de
     * 1972-73 (II) Regionalliga Berlyn 7de
     * 1973-74 (II) Regionalliga Berlyn 10de
     * 1974-75 (III) Amateurliga Berlyn 1ste
     * 1975-76 (II) 2.Bundesliga Noord 20ste
     * 1976-77 (III) Amateurliga Berlyn 3de
     * 1977-78 (III) Am.Oberliga Berlyn 12de
     * 1978-79 (III) Am.Oberliga Berlyn 12de
     * 1979-80 (III) Am.Oberliga Berlyn 9de
     * 1980-81 (III) Am.Oberliga Berlyn 10de
     * 1981-82 (III) Am.Oberliga Berlyn 7de
     * 1982-83 (III) Am.Oberliga Berlyn 11de
     * 1983-84 (III) Am.Oberliga Berlyn 11de
     * 1984-85 (III) Am.Oberliga Berlyn 3de
     * 1985-86 (III) Am.Oberliga Berlyn 6de

     * 1986-87 (III) Am.Oberliga Berlyn 8ste
     * 1987-88 (III) Am.Oberliga Berlyn 7de
     * 1988-89 (III) Am.Oberliga Berlyn 3de
     * 1989-90 (III) Am.Oberliga Berlyn 7de
     * 1990-91 (III) Am.Oberliga Berlyn 4de
     * 1991-92 (III) Am.Oberliga Noordoos-N 9de
     * 1992-93 (III) Am.Oberliga Noordoos-N 7de
     * 1993-94 (III) Am.Oberliga Noordoos-N 6de
     * 1994-95 (III) Regionalliga Noordoos 13de
     * 1995-96 (III) Regionalliga Noordoos 10de
     * 1996-97 (III) Regionalliga Noordoos 16de
     * 1997-98 (III) Regionalliga Noordoos 13de
     * 1998-99 (III) Regionalliga Noordoos 16de lisensie geweier
     * 1999-00 (V) Verbandsliga Berlyn 14de
     * 2000-01 (V) Verbandsliga Berlyn 17de
     * 2001-02 (VI) Landesliga Berlyn-1 6de
     * 2002-03 (VI) Landesliga Berlyn-2 7de
     * 2003-04 (VI) Landesliga Berlyn-2 1ste
     * 2004-05 (V) Verbandsliga Berlyn 9de
     * 2005-06 (V) Verbandsliga Berlyn 8ste
     * 2006-07 (V) Verbandsliga Berlyn 1ste
     * 2007-08 (IV) Oberliga Noordoos-Noord

[wysig] Eksterne skakels

     * Amptelike klubblad
     * Abseits Guide to German Soccer

     Oberliga Noordoos-Noord 2007/08-seisoen

      Berlin AK 07 | BFC Dynamo | Hertha BSC Berlyn II | BFC Preussen |
                             Lichterfelder FC |
      Spandauer SV | Tennis Borussia Berlyn | Türkiyemspor Berlyn | SV
                             Yeşilyurt Berlyn |
     Greifswalder SV 04 | Ludwigsfelder FC | TSG Neustrelitz | Germania
                     Schöneiche | FC Hansa Rostock II |
                  Torgelower SV Greif | FSV Optik Rathenow

   Kategorie: Duitse sokkerklubs

