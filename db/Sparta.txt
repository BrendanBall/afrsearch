Sparta


   Bouvalle van antieke Sparta
   Bouvalle van antieke Sparta

   Sparta (Grieks:Σπάρτη) was die hoofstad van Lakonië in antieke
   Griekeland en was vir eeue lank een van die belangrikste stadstate van
   Griekeland. Die stad is in die noorde van die sentrale Lakoniese vlakte
   geleë op die Peloponnesiese skiereiland, op die regteroewer van die
   Eurotas.

   Inhoud

        * 1 Inwoners
        * 2 Spartaanse praktyke
        * 3 Monargie
        * 4 Sparta vandag
        * 5 Sien ook

[wysig] Inwoners

   Die Spartane het bekend gestaan vir hulle buitengewoon sobere en harde
   opvoeding wat hulle ontvang het. Die begrip spartaans verwys vandag nog
   hierna.

[wysig] Spartaanse praktyke

   Die naam Sparta roep by baie nog beelde op van die aankweek van
   ongenaakbare tug en selfbeheersing, die nugtere, harde lewe in die
   kaserne waar mans gesamentlik van die berugte swart bloedsop geëet het,
   die doodmaak van die swakker kinders (ondermeer in die Apothetai), die
   afwesigheid van stadsmure want die breë borste van die Spartaanse manne
   sou daarvoor dien. Sparta se reputasie is dalk deur hulle vyandig
   gesinde tydgenote ietwat oordryf, maar sy was ongetwyfeld een van die
   leidinggewende moondhede van antieke Griekeland en haar invloed was
   hoofsaaklik gebaseer op loutere militêre mag.

   'n Vreemde en interresante feit van Sparta was dat sy waarskynlik die
   mees bevryde staat was in Griekeland. Nêrens anders in Griekeland het
   'n vrou soveel vryheid geniet nie. Hierdie vryheid het beteken dat
   vroue net soos manne as soldate opgelei is, sodat hulle Sparta kon
   verdedig as die manne weg was. Die kinders van Sparta is ook
   gesamentlik opgevoed en opgelei vir die leër. Die doel daarvan was om
   die onderlinge band tussen hulle te versterk wat dan gelei het tot
   sterker en meer gemotiveerde soldate.

   Geskiedkundiges is van mening dat in die lig van die gebrek aan nog
   ouer bronne, dat die geskiedenis van Sparta begin het in die 10de eeu
   v.C., tydens die inval van 'n Doriese stam wat die gebied aan hul
   onderwerp het en die oorspronklike nie-Doriese inwoners as slawe op die
   lande laat werk het.

[wysig] Monargie

   Eienaardig genoeg is die feit dat Sparta in die antieke tyd geregeer is
   deur konings, terwyl die monargie in al die ander Griekse state toe
   reeds verdwyn het. Verder het daar dikwels twee of meer konings
   gelyktydig geheers. Hul politieke mag was inderwaarheid egter nie groot
   nie.

[wysig] Sparta vandag

   Die ou (voorgrond) en die nuwe(agtergrond) Sparta
   Die ou (voorgrond) en die nuwe(agtergrond) Sparta

   Die moderne Sparta bestaan sedert 1834. Dit is op bevel van koning Otto
   aangelê deur Beierse argitekte. Die ruim boomryke strate is weelderig
   beplant met sinaasappelbome en roosstruike. In die lente is die lug
   gevul met die heerlike aroma van sinaasappelbloeisels.

[wysig] Sien ook

     * Spartaanse konings
     * Griekeland

   Kategorieë: Geskiedenis van Europa • Griekeland

