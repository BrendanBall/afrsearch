Spesifieke brandstofverbruik


   Spesifieke brandstofverbruik, is 'n ingenieursterm wat gebruik word om
   die branstofdoeltreffendheid van 'n enjinontwerp aan te dui. Dit is 'n
   mate van die hoeveelheid brandstof wat benodig word om 'n gegewe
   hoeveelheid krag oor 'n gegewe tydperk te lewer.

   Spesifieke brandstofverbruik hang af van die enjinontwerp, maar
   verskille in die spesifieke brandstofverbruik tussen verskillende
   enjins met dieselfde onderliggende tegnologie is geneig om baie klein
   te wees. Tipiese petrolenjins se spesifieke brandstofverbruik is
   ongeveer 0.3 kg/(kW·h) ongeag die onwerp van enige besondere enjin. Oor
   die algemeen sal die spesifieke brandstofverbruik vir 'n klas enjins
   toeneem saam met die samepersingsverhouding. Dieselenjins het 'n hoër
   spesifieke brandstofverbruik as petrolenjins hoofsaaklik vanweë hulle
   baie hoër samepersingsverhouding aangesien die manier waarop hulle
   brandstof brand in der waarheid minder doeltreffend is.

   In praktiese toepassings is daar verskeie faktore wat 'n betekenisvolle
   rol speel in die bepaling van die brandstofdoeltreffendheid van 'n
   spesifieke enjinontwerp in 'n betrokke toepassing. Vliegtuigturbines
   (straal- en turboskroefenjins) byvoorbeeld is gewoonlik baie ligter en
   kleiner as suierenjins met gelykwaardige kraglewering, wat die
   sleurkrag op die vliegtuig verlaag asook die hoeveelheid krag benodig
   om die vliegtuig aan te dryf. Turbines is daarom 'n baie meer
   doeltreffende vliegtuigaandrywer as wat andersins sal blyk uit 'n
   vergelyking soos in die onderstaande tabel:
   Soort Enjin                                SBV
   Ramjet                                     0.61 kg/(kW·h)
   Turbo-prop                                 0.49 kg/(kW·h)
   Otto-siklus                                0.3 kg/(kW·h)
   Dieselsiklus                               0.24 kg/(kW·h)
   Otto-saamgestelde enjin                    0.23 kg/(kW·h)
   Turbo-aanjaer Diesel                       0.23 kg/(kW·h)
   Turbo-aangejaagde & Tussenverkoelde Diesel 0.22 kg/(kW·h)
   Diesel-saamgestelde enjin                  0.21 kg/(kW·h)

[wysig] Sien ook

     * Energie per eenheidsmassa
     * Spesifieke impuls

   Kategorie: Voertuigtegnologie

