Sphagnidae


                     ?
   Veenmos
   'n Klos Sphagnum, veenmos
   'n Klos Sphagnum, veenmos
        Wetenskaplike klassifikasie

   Ryk:      Plantae
   Afdeling: Bryophyta
   Klas:     Sphagnopsida
   Subklas:  Sphagnidae
   Orde:     Sphagnales
   Familie:  Sphagnaceae
   Genus:    Sphagnum

                                   Spesies

   Sphagnum affine
   Sphagnum apiculatum
   Sphagnum auriculatum
   Sphagnum balticum
   Sphagnum capillifolium
   Sphagnum compactum
   Sphagnum cuspidatum
   Sphagnum cymbifolium
   Sphagnum fallax
   Sphagnum fuscum
   Sphagnum girgensohnii
   Sphagnum magellanicum
   Sphagnum majus
   Sphagnum molle
   Sphagnum palustre
   Sphagnum papillosum
   Sphagnum platyphyllum
   Sphagnum riparium
   Sphagnum rubellum
   Sphagnum russowii
   Sphagnum squarrosum
   Sphagnum subnitens
   Sphagnum subsecundum
   Sphagnum warnstorfii
   en baie ander

   Sphagnum is 'n genus van tussen 150 en 350 mosspesies wat algemeen as
   veenmos bekend staan as gevolg van die voorkoms daarvan in veenland.
   Lede van die genus kan groot hoeveelhede water in hulle selle stoor;
   sommige spesies kan so veel as twintig keer hulle droëgewig in water
   hou wat die rede is waarom veenmos algemeen as 'n grondbymiddel verkoop
   word. Sphagnum en die veen wat daaruit gevorm word verval nie maklik
   nie as gevolg van die fenoliese verbindings in die mos se selwande.
   Veenmos kan ook die omringende gebied suurder maak deur katione soos
   kalsium en magnesium op te neem en waterstofione vry te stel.

[wysig] Geografiese verspreiding

   Veenmosse kom hoofsaaklik in die Noordelike Halfrond voor waar
   verskillende spesies die boonste laag van veenlande en nat
   toendragebiede bedek. Die mees noordelike kolonies veenmos kom in die
   Svalbard eilandgroep, Noorweë in die Arktiese gebied by 81° N voor.

   In die Suidelike Halfrond is die grootste veenmos gebiede in
   Nieu-Seeland, Tasmanië en die heel suidelike dele van Chile en
   Argentinië. Die Suidelike Halfrond het egter minder spesies in
   vergelyking met die Noordelike Halfrond. Baie spesies word gerapporteer
   vir bergagtige, subtropiese gebied in Brasilië, maar daar bestaan
   heelwat onsekerheid aangaande die spesifieke status van baie daarvan.

[wysig] Gebruike

   Vervalle, saamgepersde Sphagnum-mos word veenmos genoem. Veenmos kan as
   'n grond bymiddel gebruik word wat die grond se waterhouvermoeë
   verbeter. Dit is baie keer nodig wanneer met baie sanderige grond
   gewerk word of vir plante wat verhoogde voginhoud benodig om te
   floreer. Een so 'n groep is die karnivoriese plante wat baie keer in
   moerasgebiede aangetref word. Gedroogde Sphagnum-mos word ook in
   noordelike Arktiese gebiede as 'n isolasiemateriaal gebruik. Veenmos is
   ook 'n sleutel element in die verbou van sampioene; swamvlok groei in
   kompos met 'n laag veenmos bo-op waardeur die sampioene opkom.

   Anaerobiese suur Sphagnum-veenlande is bekend daarvoor dat dit
   soogdierliggame, insluitend menslike liggame, vir duisende jare baie
   goed bewaar. Voorbeelde van bewaarde liggame is Tollundman,
   Haraldskærvrou, Clonycavanman en Lindowman. Sulke Sphagnum-veenlande
   kan ook menslike hare en klere bewaar. Een van die vernaamste
   voorbeelde in die opsig is Egtvedmeisie, Denemarke.

   Dit is word ook soms in perdestalle as kooigoed gebruik. Verder word
   dit saam met perdemis vir bemesting gebruik
   Groot veenland naby Ottawa, Ontario, Kanada.
   Groot veenland naby Ottawa, Ontario, Kanada.

   Meer onlangs is veenmos suksesvol aangewend as 'n bestanddeel in 'n
   "hoë-tegnologie" metode om ontslae te raak van behandelde riool van
   septiese tenks. Dit is belangrik want dit maak dit moontlik om septiese
   tenks te gebruik in gebiede wat die regte soort grond ontbreek.^[1]

   In sommige lande word sphagnummos, eerder as veen, op volhoubare
   metodes ontgin. In die geval word genoeg mos gelaat om dit toe te laat
   om weer te herstel. Die mos word dan in drie-jaarsiklusse geoes. As
   genoegsame mos nie agtergelaat word nie kan dit kan die moeras tot 'n
   dekade neem om te herstel. In Nieu-Seeland word die soort oes van mos
   met selgs tuinvurke en sonder swaar masjienerie gedoen. Helikopters
   word ook gebruik om die nuutgeoesde mos van die moeras na die naaste
   pad te vervoer om skade aan ander komponente van die ekostelsel te
   beperk.^[verwysing benodig]

   Die grootste gevaa vir die voortbestaan van sphagnummosmoerasse is die
   opsetlike drooglegging daarvan om meer landbougrond te
   verskaf.^[verwysing benodig]

[wysig] Gesondheidsgevare

   Sphagnummoss kan potensieel die chroniese smasiekte sporotrichosis
   veroorsaak. Sporothrix schenckii spore dring die vel binne deur skaaf
   of krapplekke en ander kleiner wonde gedurende onbeskermde kontak met
   Sphagnummos.^[verwysing benodig]
   Wikimedia Commons Meer media omtrent hierdie onderwerp kan gevind word
                     onder die kategorie Sphagnaceae by die Wikimedia Commons.
   Kategorieë: Artikels met stellings wat verwysings ontbreek • Mosse

