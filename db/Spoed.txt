Spoed


   Spoed is 'n aanduiding van hoe vinnig beweging plaasvind, dit wil sê
   hoe ver 'n voorwerp in 'n bepaalde tyd beweeg. Die spoedmeter van 'n
   motor meet byvoorbeeld hoe vinnig sy beweging plaasvind. Spoed is dus
   die tempo waarteen afstand afgelê word. Die woord tempo impliseer dat
   iets per tydeenheid, dit wil sê per uur of per sekonde, geskied. Die
   spoedmeter gee egter geen aanduiding van die rigting waarin die
   beweging plaasvind nie. Spoed is dus 'n skalaar, en dit kan bereken
   word uit die verwantskap Spoed = \frac{Afstand\ afgele}{Tyd\ verloop} .
   In die daaglikse lewe word spoed gemeet in kilometer per uur (km·h^-1),
   byvoorbeeld die spoed van motors, vliegtuie en bote. Seespoed word soms
   aangedui in knope: 1 knoop is benaderd = 1,85 km·h^-1 of 0,514 m·s^-1.
   In die wetenskap word spoed egter in die SI-eenheid aangegee, naamlik
   meter per sekonde (m·s^-1).

   Spoed is uniform of konstant wanneer gelyke afstande in gelyke tye
   afgelê word. Sulke ideale omstandighede kom selde in die daaglikse lewe
   voor. Wanneer spoed bepaal word met behulp van bostaande verwantskap,
   is dit gewoonlik die gemiddelde spoed wat oor die betrokke afstand
   gehandhaaf word, wat in werklikheid bereken word. Die verwantskap is
   dan eerder: Gemiddelde\ spoed = \frac{Afstand\ afgele}{Tyd\ verloop} ,
   of in simbole: \tilde{v} = \frac{\Delta s}{\Delta t} .

   Die simbool Δ (delta) beteken "verandering in" of "verskil in". Die lyn
   bokant die v dui 'n gemiddelde waarde aan.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Meganika

