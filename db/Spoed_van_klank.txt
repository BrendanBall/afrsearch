Spoed van klank


   Die spoed van klank varieer afhangende van die medium waardeur die
   klankgolwe beweeg. Dit word gewoonlik aangehaal wanneer die eienskappe
   van stowwe bespreek word (sien bv. artikel oor natrium).

   Die meer algemene gebruik van die term verwys gewoonlik na die spoed
   van klank in lug. Die spoed in lug varieer afhangende van die
   atmosferiese toestande; waarvan temperatuur die belangrikste faktor is.
   Die humiditeit (voggehalte) se effek op die spoed van klank is baie
   min, terwyl die statiese klankdruk (lugdruk) geen invloed het nie.
   Klank beweeg stadiger hoe hoër 'n mens in die atmosfeer opbeweeg,
   hoofsaaklik vanweë die temperatuur en humiditeitsveranderinge. 'n
   Benaderde spoed (in meter per sekonde) kan as volg bereken word:

          c_{\mathrm{lug}} = (331{.}5 + (0{.}6 \cdot \theta)) \
          \mathrm{m/s}\,

   waar \theta\, (theta) die temperatuur in grade Celsius is.

   'n Akkurater vergelyking is

          c = \sqrt {\kappa \cdot R\cdot T}

   waar

          R (287.05 J/(kg·K) vir lug) die universele gaskonstante is. (In
          hierdie geval, is die gaskonstante R, wat gewoonlik die eenhede
          J/(mol·K) het, gedeel met die molêre massa van lug, 'n algemene
          praktyk in aerodinamika)
          κ (kappa) die adiabatiese indeks (1.402 vir lug) is.
          T die absolute temperature in kelvin is.

   In die standaard atmosfeer is die spoed van klank by:

   T = 273.15 K (= 0 °C), gelyk aan 331.5 m/s (= 1193 km/h).
   T = 293.15 K (= 20 °C), gelyk aan 343.4 m/s = 1236 km/h).
   T = 298.15 K (= 25 °C), gelyk aan 346.3 m/s (= 1246 km/h).

   waar T = temperatuur.

   As die aanname van 'n ideale gas gemaak word, hang die spoed van klank
   uitsluitlik af van die temperatuur af en nie van druk af nie. Lug is
   byna 'n ideale gas. Die temperatuur van lug varieer met hoogte, wat die
   volgende veranderinge in die spoed van klank meebring in 'n
   standaardatmosfeer - werklike waarnemings kan dus effe verskil.

   Hoogte                                       Temperatuur m/s km/h
   Seevlak                                      15 °C       340 1225
   11,000 m–20,000 m
   (Hoogte waarteen kommersiële stralers vlieg) -57 °C      295 1062
   29,000 m                                     -48 °C      301 1083

   In 'n nie-verspreidende medium is die spoed van klank onafhanklik van
   die frekwensie en daarom is die spoed waarteen energie en klank
   oorgedra word dieselfde. Lug is 'n nie-verspreidende medium.

   In 'n verspreidende medium is die spoed van klank afhanklik van die
   frekwensie en daarom sal die ruimtelike- en tydsverspreiding van 'n
   versteuring aanhoudend verander. Elke frekwensie word teen sy eie spoed
   voortgeplant terwyl die energie van die versteuring teen die
   groepsnelheid voortgeplant word. Water is 'n voorbeeld van so 'n
   verspreidende medium.

   In die algemeen word die spoed van klank gegee deur

          c = \sqrt{\frac{C}{\rho}}

   waar

          C die styfheidskoëffisiënt is.
          ρ die digtheid is.

   Die spoed van klank neem dus toe soos die materiaal se styfheid toeneem
   en neem af soos die digtheid toeneem.

   In 'n vloeier bestaan die begrip styfheid slegs t.o.v. volumetriese
   vervorming. ('n Vloeier kan nie skuifspanning weerstaan nie).

   Daarom word die spoed van klank in 'n vloeier as volg bereken

          c = \sqrt {\frac{K}{\rho}}

   waar

          K die adiabatiese massamodulus is.

   Vir 'n gas is, K ongeveer gelyk aan

          K=\kappa \cdot p

   waar

          κ die adiabatiese indeks is.
          p die druk is.

   Dus kan die spoed van klank vir 'n gas as volg bereken word:

          c = \sqrt {{\kappa \cdot p}\over\rho}

   wat vir 'n ideale gas vereenvoudig na:

   c = \sqrt {\kappa \cdot R\cdot T}

   In 'n vastestof is daar 'n styfheid groter as nul vir volumetriese
   asook skuifvervormings. Dus is dit moontlik dat klankgolwe met
   verskillende snelhede gegenereer kan word na aanleiding van die
   vervormingsmetode.

   In 'n soliede staaf (met 'n dikte wat kleiner is as die golflengte)
   word die spoed van klank gegee deur:

          c = \sqrt{\frac{E}{\rho}}

   waar

          E Young se modulus is
          ρ (rho) die digtheid is.

   So is die spoed van klank in staal dus ongeveer gelyk aan 5100 m/s.

   In 'n vastestof met laterale afmetings wat veel groter is as die
   golflengte, is die spoed van klank hoër. Die spoed word bereken deur
   Young se modulus met die vlakgolfmodulus te vervang wat op sy beurt
   uitgedruk kan word in terme van Young se modulus en Poisson se
   verhouding as volg:

          M = E \frac{1-\nu}{1-\nu-2\nu^2}

   Die spoed van klank in water is van belang vir mense wat byvoorbeeld
   die bodem van die oseaan karteer. In soutwater beweeg klank teen
   ongeveer 1500 m/s en in varswater teen 1435 m/s. Hierdie snelhede
   varieer na aanleiding van die druk, diepte, temperatuur, soutgehalte en
   ander faktore.

   Vir algemene toestandsvergelykings, as klassieke meganika ingespan
   word, word die spoed van klank gegee deur:

          c^2=\frac{\partial p}{\partial\rho}

   waar daar met betrekking to die adiabatiese verandering gedifferensieër
   word.

   Indien relatiwistiese effekte belangrik is, word die spoed van klank S
   gegee deur:

          S^2=c^2 \left. \frac{\partial p}{\partial e} \right|_{\rm
          adiabaties}

   (Neem kennis dat e= \rho (c^2+e^C) \, die relatiwistiese interne
   energiedigtheid is; sien ook relatiwistiese Euler vergelykings).

   Die vergelyking verskil van die klassieke geval deurdat ρ vervang is
   deur e/c^2 \, .

   Tabel: - Spoed van klank in lug c, dighteid van lug ρ en akoestiese
   impedansie Z teenoor temperatuur °C
               Impak van temperatuur
   \theta\, in °C c in m/s ρ in kg/m³ Z in N·s/m³
    -10           325.4    1.341      436.5
     -5           328.5    1.316      432.4
      0           331.5    1.293      428.3
     +5           334.5    1.269      424.5
   +10            337.5    1.247      420.7
   +15            340.5    1.225      417.0
   +20            343.4    1.204      413.5
   +25            346.3    1.184      410.0
   +30            349.2    1.164      406.6

   Die Mach-getal dui die verhouding van die voorwerp se spoed en die
   spoed van klank in lug (medium) aan.

[wysig] Kyk ook

     * Klankgrens

[wysig] Eksterne skakels

     * Berekening: Spoed van klank in lug en die temperatuur (Engels)
     * Die spoed van klank, die temperatuur en ... nie die lugdruk nie
       (Engels)
     * Properties Of The U.S. Standard Atmosphere 1976

   Kategorieë: Chemiese eienskappe • Akoestiek

