Springbokke


          Hierdie artikel handel oor die sportspan "Springbokke". Vir die
          artikel oor die die dier, sien asseblief Springbok.

   Suid-Afrika
   Unie Suid-Afrikaanse Rugby Unie
   Bynaam(e) Springbokke, Bokke of amaBokoboko
   Afrigter Vlag van Suid-Afrika Peter de Villiers sedert 2008
   Kaptein John Smit
   Meeste toetse Percy Montgomery (94)
   Top puntebehaler Percy Montgomery (873)
   Meeste drieë Joost van der Westhuizen (38)

   Spankleure Spankleure Spankleure
   Spankleure
   Spankleure
   　
   Spankleure
   Spankleure Spankleure Spankleure
   Spankleure
   Spankleure
   　
   Alt. kleure
   Eerste internasionale wedstryd
   Vlag van Suid-Afrika Suid-Afrika 4 - 0 Britse en Ierse Leeus
   (30 Julie, 1891)
   Grootste oorwinning
   Vlag van Uruguay Uruguay 5 - 134 Suid-Afrika Vlag van Suid-Afrika
   (11 Junie, 2005)
   Grootste nederlaag
   Vlag van Engeland Engeland 53 - 3 Suid-Afrika Vlag van Suid-Afrika
   (23 November, 2002)
   Wêreldbeker
   Verskynings 3 (Eerste in 1995)
   Beste uitslag Kampioen, 1995 2007

   Die Springbokke, Bokke of amaBokoboko is Suid-Afrika se nasionale
   rugbyspan. Die Springbokke neem saam met Nieu-Seeland se All Blacks en
   Australië se Wallabies aan die Drie-Nasies Reeks deel sowel as aan
   ander internasionale kompetisies soos die Rugby Wêreldbeker. Alhoewel
   die Springbokke nie aan die eerste twee Wêreldbekers deelgeneem het nie
   as gevolg van die sportboikot teen Suid-Afrika, het die land in 1995 as
   gasheer vir die toernooi opgetree en in dit in hulle debuut verskyning
   gewen. Die Springbokke het die All Blacks in die eindstryd 15-12
   geklop, 'n gebeurtenis wat vandag as een van die grootste prestasies in
   Suid-Afrika se sportgeskiedenis gesien word.

   Die Springbokke speel in groen en goud truie en speel reeds sedert 1891
   internasionale rugby toe 'n span van die Britse Eilande 'n toer na
   Suid-Afrika onderneem het waartydens die Springbokke hulle eerste toets
   op 30 Julie gespeel het. Die Springbokke word as een van die
   top-rugbyspanne ter wêreld beskou. Die huidige afrigter is Jake White
   en die kaptein John Smit.

   Inhoud

        * 1 Geskiedenis
             + 1.1 Beginjare
             + 1.2 Eerste Internasionale Wedstryde
             + 1.3 Springbokke
             + 1.4 Tussenoorlogse era
             + 1.5 Naoorlogse Era
             + 1.6 Die Sewentigs en Tagtigs
             + 1.7 Die 1990's
             + 1.8 Die nuwe millennium
             + 1.9 2007 en die 2007 Wêreldbeker
        * 2 Springbok Drag
        * 3 Rekord
             + 3.1 Drie-Nasies Rekord
             + 3.2 Algehele Rekord
        * 4 Verwysings

[wysig] Geskiedenis

[wysig] Beginjare

   Toe Canon George Ogilvie, wat die bynaam Gog gehad het, in 1861
   skoolhoof van Diocesan College in Kaapstad geword het, het hy die vorm
   van voetbal wat by die Winchester Skool gespeel is ingevoer. Dié
   weergawe van voetbal, wat hantering ingesluit het, en as "Gog's Game"
   bekend gestaan het, word gesien as die begin van Rugby in
   Suid-Afrika.^[1] ^[2] Jong mans in Kaapstad het spoedig ook die spel
   begin speel en op 23 Augustus 1862 het die Cape Argus verslag gedoen
   oor die eerste gepubliseerde wedstryd in Suid-Afrika tussen 17 leër
   offisiere van die Elfde Regiment en 15 staatsamptenare, wat John X
   Merriman ingesluit het, by Groenpunt in Kaapstad.^[3] Die wedstryd het
   met 'n gelykop uitslag van 0-0 geëindig. Die plaaslike pers het in
   daardie tyd verslag gedoen oor 'n reeks voetbalwedstryde tussen
   saamgeraapte spanne; "Dorp teen die Woonbuurte" of "Tuis (Brits)-gebore
   teen Koloniaal-gebore".^[1]^[4]

   Daar is in omtrent 1875 begin om Rugby in die Kaapkolonie te speel. Die
   volgende jaar is die eerste rugbyklub (teenoor Winchester voetbal)
   gevorm. Die voormalige internasionale speler William Henry Milton
   (Engeland) het in 1878 in Kaapstad aangekom. Hy het by die
   Villagersklub aangesluit en rugby begin speel en verkondig. Teen die
   einde van dié jaar het Kaapstad die Winchester-spel so te sê ten gunste
   van rugby laat vaar.^[2] Britse koloniste het gehelp om die spel in die
   Oos-Kaap, Natal en langs die goud en diamant roetes na Kimberley en
   Johannesburg te versprei. Britse troepe sou ook 'n leidende rol speel
   in die uitbreiding van die spel oor die hele land.^[4]

   In 1883 is die Stellenbosch-klub gevorm in die boerderydistrik buite
   Kaapstad. Rugby is entoesiasties deur die jong Boere aangeneem. Die
   spel was teen daardie tyd sterk genoeg in die Wes-Kaap vir die
   Westelike Provinsie Rugby Voetbal Unie om gevorm te word.
   Griekwaland-Wes het in 1886 gevolg, Oostelike Provinsie in 1888, en
   Transvaal in 1889.^[4] Die Suid-Afrikaanse Rugby Raad is ook in 1889
   gestig.^[1]

   Die eerste landswye toernooi is in 1889 in Kimberley gehou met die
   Westelike Provinsie wat Griekwaland-Wes, Oostelike Provinsie en
   Transvaal geklop het.

[wysig] Eerste Internasionale Wedstryde

   Engeland teen die Kaapkolonie, 1891, Die eerste van die onoorwonne Bill
   MacLagan Britse Eilande toer na Suid-Afrika
   Engeland teen die Kaapkolonie, 1891, Die eerste van die onoorwonne Bill
   MacLagan Britse Eilande toer na Suid-Afrika

   Die eerste Britse Leeus-toer na Suid-Afrika het in 1891 plaasgevind.
   Die toer is hoofsaaklik deur die Westelike Provinsie en die Eerste
   Minster van die Kaapkolonie, Cecil Rhodes, bevonds.^[5] Dit was die
   eerste verteenwoordigende wedstryde deur Suid-Afrikaanse spanne wat nog
   besig was om die spel te leer ken. Die besoekers het altesaam twintig
   wedstryde gespeel wat hulle almal gewen het en waarin slegs een drie
   teen hulle aangeteken is. Drie wedstryde wat teen streekspanne gespeel
   is, is as toetse beskou, alhoewel "Suid-Afrika" in 1891 nie as 'n
   politieke eenheid bestaan het nie. In 'n noemenswaardige gebeurtenis
   tydens die toer het die Britse span die Currie Beker aan
   Griekwaland-Wes toegeken, die provinsie wat tydens die toer na hulle
   mening die beste gepresteer het.

   Die Leeus se sukses het voortgeduur op die opvolgtoer van 21 wedstryde
   in 1896. Die Leeus het drie van vier toetse teen Suid-Afrika gewen.
   Suid-Afrika se spel het egter heelwat verbeter sedert die 1891-toer.
   Die voorspelers het veral beïndruk en die span se eerste sege was 'n
   teken van wat die toekoms sou inhou. Suid-Afrika se span het vir die
   eerste keer mirtegroen truie gedra wat die kaptein, Barry Heatlie, by
   sy Old Diocesian klub geleen het.^[6] Die wendrie is deur die
   Transvaalse losskakel, Alf Larard, gedruk.^[6] Rugby in Suid-Afrika het
   'n groot hupstoot gekry deur die besoeke deur die Leeus wat
   belangstelling in die Suid-Afrikaanse pers uitgelok het.

   Voor die Tweede Vryheidsoorlog is Rugby nie algemeen in die Transvaal
   gespeel nie, en nog minder in die Oranje-Vrystaat. Georganiseerde rugby
   is in die twee Boere Republieke slegs in die stede en om myndistrikte
   gespeel en skynbaar glad nie in die platteland nie. Tydens die oorlog
   is 27 000 Boere-krygsgevangene geneem waarvan 24 000 na oorsese kampe
   in Britse gebiede in Sint Helena, Ceylon, Indië en Bermuda as ook na
   Portugal gestuur is. Rugby het die Boere-krysgevangenes 'n verlossing
   van die swaarkry in die kampe gebied en dit was in die tydperk wat 'n
   groot deel van die Boere-gevangenes vir die eerste keer met rugby
   kennis gemaak het. Ná die oorlog sou rugby veral in die platteland
   onder die invloed van die teruggekeerde krygsgevangenes onder die
   Afrikanergemeenskap posvat. Sokker en rugby was die enigste spansporte
   wat vir die boere toeganklik was en rugby het die voordeel gebied dat
   dit makliker op rowwe ongelyke grond gespeel kon word.^[3]

   In die Kaap sou die Universiteit van Stellenbosch 'n belangrike rol
   speel as die teelaarde van toekomstige spelers en administrateurs. Die
   eerste dokumentêre bewys vir 'n rugbyklub by Stellenbosch dateer uit
   1880, hoewel die Universiteitsklub eers amptelik in 1919 gestig is.
   Stellenbosch se ligging naby Kaapstad, waar die spel reeds goed
   gevestig was teen die einde van die 19de eeu, het ongetwyfeld bygedra
   tot die ontwikkeling van rugby in Stellenbosch. Van daar is rugby na
   die platteland versprei deur die jaarlikse rugbytoer en deur veral
   Afrikaanse onderwysers en Predikante uit Stellenbosch.^[7]

   Skaar 'n jaar na die Vrede van Vereniging gesluit is om 'n einde te
   bring aan die Boereoorlog het die Leeu in 1903 vir hulle derde besoek
   in Suid-Afrika aangekom. Die Leeus sou vir die eerste keer 'n reeks
   nederlaag in Suid-Afrika verduur nadat hulle gelykop gespeel het in die
   eerste twee toetse en die laaste op 5 September 1896 op Nuweland 8-0
   verloor het.^[8] Op die toer kon die Leeus slegs 11 van hulle 22
   wedstryde wen.^[9] Die Suid-Afrikaners sou in in teenstelling hiermee
   tot in 1956 nie weer 'n reeks verloor nie - tuis of weg. In die finale
   toets het Suid-Afrika se span weer die groen kraaglose Old Diocesan
   truie gedra wat hulle in hulle eerste oorwinning in 1896 gedra
   het.^[6]^[10] Die sukses wat die span in die toets in die groen trui
   behaal het het gelei tot 'n besluit om voortaan altyd in groen te
   speel.^[6]

[wysig] Springbokke

   Die Springbokke in Parys, Januarie 1907
   Die Springbokke in Parys, Januarie 1907
   Paul Roos, Springbokkaptain, van die eerste Suid-Afrikaanse
   rugbytoerspan na die Britse Eielande in 1906
   Paul Roos, Springbokkaptain, van die eerste Suid-Afrikaanse
   rugbytoerspan na die Britse Eielande in 1906
   Die 1906-Springbokke in aksie teen Cambridge
   Die 1906-Springbokke in aksie teen Cambridge
   Die 1906 Springbokspan.
   Die 1906 Springbokspan.

   Daar is reeds voor die 1903 besoek deur die Leeus besluit om 'n groen
   trui met 'n springbok as embleem vir Suid-Afrika se nasionale te
   gebruik. Die embleem kon egter nie betyds borduur word vir die reeks
   nie.^[11] Dit is dus oorgelaat aan die eerste Suid-Afrikaanse span wat
   oorsee getoer het in 1906/1907 om die eerste Springbok truie te dra.
   Die 1906/7 span het groen truie met wit krae gedra met swart broeke en
   blou kouse.^[6]

   Paul Roos was die kaptein van dié eerste Springbokspan, wat oorheers is
   deur spelers van die Westelike Provinsie. Die eerste toer na Brittanje
   het in 1906/7 plaasgevind en het 29 wedstryde ingesluit. Engeland het
   het daarin geslaag om gelykop te speel, maar Skotland was die enigste
   van die Britse tuis-unies wat teen die Springbokke kon wen.

   Die naam 'Springbokke' is vir die eerste keer tydens die toer gebruik.
   Die toerbestuurder, amptenare en en Paul Roos het die naam by 'n
   vergadering uitgedink om die Britse pers daarvan te verhoed om hulle
   eie bynaam vir die span te bedink. Roos het aan koerante gesê om om die
   span 'De Springbokken' te noem. Die Daily Mail het daarna 'n artikel
   gepubliseer waarin na die 'Springboks' verwys is. Die span het van toe
   af baadjies met 'n springbok op die linker sak gedra. Die toer het
   bygedra tot die heel van wonde na die Tweede Vryheidsoorlog en 'n sin
   van nasionale trots onder Suid-Afrikaners gekweek. Die term 'Springbok'
   is later gebruik vir alle individue of spanne wat Suid-Afrika
   internasionaal verteenwoordig het ongeag van die sport soort. Die
   tradisie is beëindig na die in plek stel van die demokratiese bedeling
   in 1994 en tans word die term slegs vir Suid-Afrika se nasionale
   rugbyspan gebruik.

   Die Springbokke het ook die Engelse Kanaal oorkruis om 'n nie-amptelike
   wedstryd teen 'n Franse span te speel wat saamgestel is uit lede van
   twee Paryse klubs: Stade Français en Racing Club de France. Die
   amptelik Franse span was op daardie stadium op besoek aan Engeland. Die
   Springbokke het 13 drieë aangeteken in hulle oorwinning van 55-6.

   Die 1903 Leeus toer en die Springbokke se eerste toer word gesien as
   belangrike gebeurtenisse in die versoening tussen die blanke groepe in
   Suid-Afrika na die verwoestende effek van die Tweede Vryheidsoorlog.
   Paul Roos se toerspan het speler soos Billy Millar, wat ernstig gewond
   is in die oorlog, A.F.W. Marsberg en W.C. Martheze wat aan die Britse
   kant geveg het ingesluit sowel as burgers wat die Boere Republieke
   ondersteun het soos W.S. Morkel wat 'n krygsgevangene in Sint Helena
   was.^[9] Paul Roos het hom dan ook as volg oor die saak
   uitgespreek:^[9]


   Springbokke

    The tour had united us . . . from Cape Agulhas to the Zambesi, South
    Africa was one, and all differences had been forgotten. Here, we are
   one; may it always be the same. (As for the British) We now understand
   each other better, and if that is going to be one of the results of our
                   tour, we shall be more than satisfied.


   Springbokke

   Die toer het ook baie vir die beeld van Afrikaners en Suid-Afrikaners
   in Brittanje gedoen nadat oorlogspropaganda die Boere as agterlik
   beskryf het. In 'n dinee na die gelykop wedstryd teen Engeland het Paul
   Roos die saak volgens die Sportsman as volg beskryf:^[9]


   Springbokke

     The draw was perhaps the best result. Does not this teach that they
  should all be equal and should Á Dutch and English Á work together side
   by side? Just as they respected one another so he wished to find things
   prevail in South Africa. He was proud of his side and the behaviour of
    his men, who were drawn from all parts and parties, and included men
   who had fought on each side. They had seen that the Boer was, perhaps,
    not so bad as he had been painted; on the other hand, the latter had
     been able to understand things better by making actual acquaintance
    with this country, and he hoped that in the near future the two races
      would understand each other better and work hand in hand to noble
                                  purpose.


   Springbokke

   Die 1910 Leeus toer na Suid-Afrika was die eerste wat verteenwoordigers
   van al vier BritseTuis-unies ingesluit het. Die span gematigde sukses
   teen nie-toets spanne behaal met oorwinnings in net meer as helfte van
   hulle wedstryde. Kaptein Tom Smyth van Ierland se besoekers kon slegs
   een van hulle drie toetse wen, die tweede toets in Port Elizabeth met
   'n telling van 8-3. Die Springbokke het die eerste en laaste toetse 14
   -10 in Johanneburg en 21-5 in Kaapstadgewen om die reeks 2-1 te
   wen.^[12]

   Die Bokke se tweede Europese toer het in 1912/13 plaasgevind. Op die
   toer het die Springbokke al vier Tuis-unies verslaan om hulle eerste
   Grand Slam te behaal (Springbokke teen: Skotland 16-0, Ierland 38-0,
   Wallis 3-0, Engeland 9-3). Die span het ook teen Frankryk gewen (38-5
   in Bordeaux).

[wysig] Tussenoorlogse era

   Die 1937 Springboktoerspan na Australië en Nieu-Seeland
   Die 1937 Springboktoerspan na Australië en Nieu-Seeland

   Die Eerste Wêreldoorlog het internasionale rugby onderbreek. Die oorlog
   sou ook die Springbok Jackie Morkel se lewe eis toe hy in gevegte in
   Oos-Afrika omgekom het.

   Na die oorlog het die stryd tussen die Springbokke en Nieu-Seeland se
   All Blacks begin met 'n Springboktoer na Nieu-Seeland. Die strawwe toer
   het gelykop geëindig.

   In 1924 het die Britse en Ierse Leeus Suid-Afrika vir die eerste keer
   sedert 1910 besoek. Die Leeu-span is deur beserings geteister en swak
   skopwerk het die span verder in die steek gelaat. Die 1924-Leeus kon
   slegs nege van hulle 21 wedstryde in Suid-Afrika wen en het al vier
   toetse verloor. 'n Wedstryd teen die Westelike Provinsie het ook toets
   status geniet.

   Die All Blacks het Suid-Afrika vir die eerste keer in 1928 besoek. Die
   reeks het weereens gelykop geëindig. Eers in 1937 het Suid-Afrika
   daarin geslaag om die dooipunt op te los met 'n 2-1 reeksoorwinning in
   Nieu-Seeland. Die reeksoorwinning oor Nieu-Seeland het gevolg op 'n 2-0
   reeksoorwinning teen Australië se Wallabies. Die All Blacks kon eers in
   1956 daarin slaag om Suid-Afrika in Nieu-Seeland tuis te klop en moes
   slefs langer wag om die Sprinbokke in 1996 in Suid-Afrika te klop.

   In die Springbokke se 1931-2 toer aan die Britse Eilande behaal hulle
   hulle tweede Grand Slam. Die span het 'n magtige pak voorspelers gehad
   het gebaat by die skopskoen van die losskakel kaptein Benny Osler. 'n
   Sterk Walliese span is 8-3 verslaan by St Helen's met Danie Craven wat
   'n uitstekende debuut vertoning gehad het.

   In 1938 het die Leeus Suid-Afrika weer besoek. Die leeus het meer as
   die helfte van hulle gewone wedstryde gewen. Die Springbokke het soos
   verwag is die eerste twee toetse gewen (Johannesburg 26-12, Port
   Elizabeth 19-3). Die Leeus het egter veras met 'n 21-16 oorwinning in
   die derde toets in Kaapstad, die eerste Leeus oorwinning teen
   Suid-Afrika sedert 1910.^[13]

[wysig] Naoorlogse Era

   Die Tweede Wêreldoorlog het weereens 'n tussenpose in internasionale
   rugby tot gevolg gehad. In 1949 is Danie Craven as afrigter aangestel.
   Die Springbokke sou onder sy leiding 10 wedstryde in 'n ry wen wat 'n
   4-0 whitewash oor Nieu-Seeland op hulle 1949 toer na Suid-Afrika. Die
   Nieu-Seelanders het 'n swaar pak voorspelers, wat alamal meer as 90 kg
   geweeg het, gekies. Craven het sy strategie op die spoed van die
   Transvaalse agsteman, Hennie Muller, gebaseer. Muller sou die All
   Black-skakelpaar teister en die span sou 'n vinnige pas op die wedstryd
   afdwing om 'n oorwinning teen die swaar All Blacks te verseker.^[14]

   Die 1951/52 span is beskou as een van die beste Sprinboktoerspanne van
   alle tye. Die span het op hulle besoek aan die Britse Eildnde
   Suid-Afrika se derde Grand Slam behaal deur al vier Tuis-unies te klop.
   Hennie Muller het die kapteinskap by Basil Kenyon oor geneem nadat
   laasgenoemde 'n ernstige oogbesering opgedoen het. Die span het ook vir
   Frankryk verslaan en het 30 van hulle 31 wedstryde op die toer gewen.

   Tydens hulle 1955 besoek aan Suid-Afrika het die Leeus 19 van hulle 25
   wedstryde gewen en in een gelykop gespeel. Die toetsreeks van vier
   wedstryde het gelykop geëindig. Die span onder Ierse kaptein en slot
   Robin Thompson se taktiek was om op elke moontlike geleentheid met die
   bal te hardloop eerder as om met die Springbokke se voorspelers slaags
   te raak. Die taktiek het die Leeu-span gehelp om nuwe standaarde te
   stel vir opposisie teen die Springbokke wat as byna onoorwinlik gesien
   is. ^[15]

   In 1956 slaag Nieu-Seeland vir die eerste keer daarin om 'n
   reeksoorwinning oor die Springbokke te behaal onder die kapteinskap van
   Bob Duff. Die verrassende insluiting van Don Clarke van Waikato, wat
   die bynaam 'the Boot' gekry het, het die die All Blacks die beslissende
   strafdoele besorg wat die reeks vir hulle beklink het.

   In 1958 word Frankryk die eerste Noordelike Halfrond land om
   Suid-Afrika te besoek. Die Franse het die Springbokke gekok deur die
   twee-toets reeks te wen. Die span is gelei deur Lucien Mias, in die
   plek van die beseerde toerkaptein Michel Celaya. Die onderskatte Franse
   het gelykop gespeel in die eerste toets op Nuweland (3-3). Die
   prestasie is oortref toe die Franse die Springbokke 9-5 op Ellis Park
   geklop het. Die toer is as 'n keerpunt in die geskiedenis van Franse
   rugby gesien wat aangedui het dat hulle nou onder die top rugby lande
   ter wêreld getel het. Die 1958 teor is gevolg deur besoeke in 1964 (1-0
   wen vir Frankryk) en 1967 (3-1 wen vir die Springbokke).

   Die Springbokke het hulle laaste Grand Slam van die 20ste eeu in
   1960/61 gewen toe Avril Malan se span al vier Tuis-unies verslaan het
   op 'n vier-maande, 34-wedstryd sege deur Europa. Die Bokke kon die
   prestasie nie in 1969/70, 1998, of 2004 herhaal nie. Die span het 'n
   voorspeler georiënteerde spel gespeel waarin intimidasie 'n belangrike
   rol gespeel het.^[verwysing benodig] Opposisie spelers het 'n reeks
   omstrede beserings opgedoen.^[verwysing benodig] Die Bokke het hulle
   finale wedstryd 6-0 teen die Barbarians in Cardiff verloor, teen wat as
   moontlik die beste Barbarians voorspelers was.

   In hulle 1962 toer na Suid-Afrika het die Leeus 16 van hulle 25
   wedstryde gewen en 4 keer gelykop gespeel. Hulle het egter nie goed
   gevaar in die toetse nie en het al drie verloor. Die toer is gekenmerk
   deur die voorspelerspel wat in die verlede soveel sukses aan die
   Springbokke besorg het.^[16]

   Stygende internasionale druk teen Apartheid het gelei tot 'n
   onsuksesvolle poging om die 1960 Nieu-Seeland toer na Suid-Afrika af te
   gelas. Die Nieu-Seelandse Rugbyunie het later wel die beplande 1967
   toer gekanselleer toe die Suid-Afrikaanse regering geweier het dat
   Maori-speler in die All Black span ingesluit kon word.

   In 1968 het die Leeus 15 van hulle 16 provinsiale wedstryde gewen maar
   drie toetse verloor en in een gelykopgespeel.

   Die Springboktoer aan Brittanje en Ierland in 1969 is begroet met groot
   anti-apartheid betogings. Wedstryde moes agter doringdraad versperrings
   gespeel word. Die Tui-unies het oor 'n nuut-gevonde selfvertroue beskik
   en die besoekende Springbokke het twee van hulle sewe wedstryde in
   Wallis verloor, teen Newport en teen 'n saamgestelde span uit Gwent.
   Wallis het byna hulle eerste oorwinning oor die Springbokke behaal met
   'n gelykop uitslag van 6-6.

[wysig] Die Sewentigs en Tagtigs

   Toe die All Blacks in Junie-Julie 1970 in Suid-Afrika kom speel het,
   het die Springbokke die toetsreeks 3-1 gewen.

   Die Eerste Minister van Nieu-Seeland het die 1973 Springbok toer na
   Nieu-Seeland gekanselleer, maar die 1976 All Blacks toer na Suid-Afrika
   het wel voortgegaan ondanks teenkanting deur die Arbeiders-regering en
   die Nieu-Seelandse publiek. Die Springbokke het die reeks weereens met
   drie toetse teen een gewen. Die toer wat saamgeval het met die skoliere
   opstand wat sy middelpunt in Soweto gehad het het verreikende gevolge
   vir internasionale sport gehad. 'n Aantal regerings en sport liggame
   het besluit om sportgebeure met Nieu-Seeland te boikot. Nadat die
   Nieu-Seelandse Olimpiese Vereniging geweier het om hulle van die
   rugbyfederasie te distansieer het Afrika lande hulle uit die Montreal
   Olimpiese spele onttrek in protes teen Nieu-Seeland se deelname. Guyana
   en Irak het by die Afrika lande aangesluit en ook onttrek. Die boikot
   het die wêreld se aandag op samewerking met Apartheid-sport
   gevestig.^[17]

   Massiewe anti-apartheid betoging het met die 1971 Springbok toer na
   Australië gepaard gegaan. Die Suid-Afrikaanse span moes met Australiese
   Lugmag vliegtuie vervoer word nadat vakbonde geweier het om vliegtuie
   of treine wat die Springbokke vervoer het te bedryf. Die Springbokke se
   toer het begin met wedstryde in Perth, en Adelaide en Melbourne daarna.
   Die Springbokke het al drie toetse gewen met tellings van 18-6, 14-6,
   en 19-11.

   Die Leeus-span wat Suid-Afrika in 1974 besoek het was onoorwonne vir 22
   wedstryde en het die reeks 3-0 (met een gelykop uitslag) gewen. Die
   bestuur van die Leeus het tot die gevolgtrekking gekom dat die
   Springbokke hulle opponente met fisiese agressie te domineer. Die Leeus
   het besluit om "hulle vergelding eerste in te kry" met hulle berugte
   '99 call'. Die idee was dat 'n Suid-Afrikaanse skeidsregter waarskynlik
   nie al die Leeus af sou stuur as hulle almal teruggeveg het teen
   blatante vuilspel nie. By die "Slag van Boet Erasmus Stadium," een van
   die mees geweldadige in rugby-geskiedenis, het JPR Williams oor die
   helfte van die veld gehardloop en 'Moaner' van Heerden aangeval na so
   'n roep.^[18]^[19]

   In 1977 het die Volkebond die Gleneagles Ooreenkoms geteken wat
   sportkontak met Suid-Afrika ontmoedig het. In 1977 het die
   gesegregeerde Suid-Afrikaanse rugbyunies saam gesmelt en vier jaar
   later het Errol Tobias die eerste swart Suid-Afrikaner geword om die
   land te verteenwoordig toe hy vir die Springbokke teen Ierland
   uitgedraf het.

   Na openbare teenkanting en internasionale voorleggings het die Franse
   regering die 1979 Springbokke se toer na Frankryk afgelas en
   aangekondig dat dit onvanpas was vir Suid-Afrikaanse spanne om na
   Frankryk te toer. Op 8 April 1983 het Frankryk alle Franse
   sportorganisasies verbied om verdere kontak met Suid-Afrika te hê as
   gevolg van die land se Apartheidbeleid. Dit lei tot die kansellasie van
   die beplande Franse rugbytoer na Suid-Afrika in 1983 gekanselleer
   ondanks vertoë deur Albert Ferrasse, president van die Franse Rugby
   Federasie.^[20] Massa betogings het ook 'n Suid-Afrikaanse toer na die
   VSA begroet en 'n einde is aan sulke toer gebring.

   Die Britse en Ierse Leeus het weer in 1980 na Suid-Afrika getoer. Die
   span het 'n perfekte nie-toets rekord behaal en al veertien van hulle
   nie-toets wedstryde gewen. Hulle het egter die eerte drie toetse
   verloor voor hulle daarin kon slaag om die laaste te wen.

   In weerwil van die Gleneagles ooreenkoms het die 1981 Springboktoer na
   Nieu-Seeland voortgegaan. Suid-Afrika het die reeks 2-1 verloor, maar
   die toer het gevolge ver buite rugby gehad. As 'n indirekte gevolg van
   die toer is Suid-Afrika deur die Internasionale Rugbyraad van
   internasionale kompetisie verban totdat Apartheid beëindig is.

   Suid-Afrika het gepoog om die land se internasionale sport-isolasie teë
   te werk deur die Suid-Amerikaanse Jaguars uit te nooi op 'n toer na
   Suid-Afrika. Agt wedstryde is tussen die twee spanne gespeel in die
   vroeë 1980's.

   In 1985 het voorbereiding vir 'n beplande All Black toer na Suid-Afrika
   in Nieu-Seeland plaasgevind te midde van ondersteuning en teenkanting
   in die land. 'n Toerspan is gekies en sou oor vyf dae na Suid-Afrika
   vertrek toe die hooggeregshof in Nieu-Seeland 'n interdik toegestaan
   het om die toer te stop. Die hof het beslis dat die toer nie in die
   Nie-Seelandse Rugbyunie se grondwetlike belang was in treme van die
   bevordering van die spel nie. Nieu-Seeland se Eerste Minister David
   Lange het verklaar dat die span nie as verteenwoordigers van die
   Nieu-Seelandse Rugbyunie kon toer nie maar dat spelers as "individue"
   kon gaan. Spelers het 'n private toer gereël, maar die is ook afgelas
   en 'n toer na Argentinië is in die plek van die toer na Suid-Afrika
   gereël. In Suid-Afrika en in Nieu-Seeland was daar mense wat steeds 'n
   toer van Nieu-Seeland na Suid-Afrika wou sien en in laat 1985 het 'n
   vergadering in Hong Kong tussen die Nieu-Seelanders Andy Haden, Andy
   Dalton, Ian Kirkpatrick en Aucklandse sakeman Winston McDonald en 'n
   groep Suid-Afrikianers gelei deur Louis Luyt (Voorsitter van die
   Transvaalse Rugbyunie) en Johaan Claassen van Volkskas Bank plaagevind
   waarin relings vir 'n rebelletoer na Suid-Afrika getref is. 'n Toer
   deur 'n span wat as die Cavaliers bekend gestaan het in 1986
   plaasgevind deur 'n span wat 28 van die 30 spelers wat vir die 1985 All
   Blacks toer gekies is ingesluit het.^[21] Die Cavaliers het 12
   wedstryde in Suid-Afrika gespeel insluitend vier wedstryde wat as
   "toetse" bestempel is. Die Springbokke het die eerste, derde en vierde
   toetse gewen en die rebelle kon nie die droom om die Springbokke in
   Suid-Afrika klop verwesenlik nie. Die Geel Bladsye het die toer vir
   R2,5 miljoen geborg wat beskryf is as die grootste rugbyborgskap in
   Suid-Afrika tot op daardie stadium. Gerugte dat die spelers betaal is
   het die rondte gedoen op 'n stadium toe rugby nog streng amateurstatus
   genioet het.^[22] Die hoof impak van die Cavalier toer in Nieu-Seeland
   was ontwrigting van die All Blacks se voorbereiding vir die eerste
   Rugby Wêreldbeker in 1987. Die rebelle is baie lig gestarf en is vir
   slegs twee toetse verban. Lede van die Cavaliers is maklik gemeng met
   hulle tydelike plaasvervangers, die sogenaamde ‘Baby Blacks’. Die
   Cavaliers se beproewing op die Suid-Afrikaanse hoëveld het waarskynlik
   bygedra tot die All Blacks se wen van die eerste Wêreldbeker. Meer as
   die helfte van die span wat Frankryk in die eindstryd geklop het was
   voormalige Cavaliers.^[21]

   In 1989 het 'n Wêreld XV met die toestemming van die Internasionale
   Rugbyraad 'n mini-toer na Suid-Afrika onderneem. Al die belangrike
   rugby-lande behalwe Nieu-Seeland het spelers aan die span verskaf met
   tien Walliesers, agt Franse, ses Australiërs, vier Engelse, een Skot en
   een Ier.

[wysig] Die 1990's

   Op 2 Februarie 1990 maak Suid-Afrika se nuwe president FW de Klerk
   dramatiese aankondigings wat lei tot die ontbanning van die ANC, die
   vrylating van Nelson Mandela en uiteindelik tot die opheffing van
   Apartheid en die eerste demokratiese verkiesing vir all Suid-Afrikaners
   in 1994. Die politieke veranderinge het spoedig tot Suid-Afrika se
   terugkeer na internasionale sport deelname gelei.

   Tot die 1990's het die Springbokke 'n positiewe wenrekord teen elke
   nasie waarteen hulle gespeel het. Na Suid-Afrika se hertoetrede tot
   internasionale rugby in 1992 het die span aanvanklik gesukkel om hulle
   vorige hoë standaarde te handhaaf. In hulle eerste wedstryd na
   hertoelating het die Springbokke 15 Augustus 27-24 teen die All Blacks
   op Ellispark verloor. Hulle verloor ook 3-26 teen Australië in
   Kaapstad. Later die jaar toer die Spingbokke vir die eerste keer na die
   buiteland waar hulle in Lyon 20-16 teen Frankryk wen maar die tweede
   toets in Parys 16-29 verloor en ook op Twickenham 16-33 teen Engeland
   verloor.

   In 1993 verloor die Springbokke een toets en speel gelykop in 'n
   twee-toets toetsreeks teen Frankryk in Suid-Afrika en nadat hulel wel
   daarin slaag om die Wallabies in die eerste toets in Sydney, Autralië
   te wen verloor hulle ook die reeks 2-1. Dit is gevolg deur 'n 2-0 reeks
   oorwinning in Argtentinie laat in 1993. 1992 begin met 'n gedeelde
   reeks teen die besoekende Engelse span voor die Sprinbokke op hulle
   eerste besoek aan Nieu-Seeland sedert 1981 se omsterde toer vertrek.
   Die Springbokke verloor ook die reeks met nederlae in die eerste twee
   toetse in Dunedin en Wellington. Die enigste troos is 'n gelykopuitslag
   in die finale toets in Auckland. Die afrigter Ian McIntosh word egter
   na die reeksnederlaag afgedank en in Oktober van die jaar word Kitch
   Christie aangestel as die nuwe afrigter.

   In 1994 wou die nuutverkose ANC-regering die Springbok naam en embleem
   vervang met die Protea, Suid-Afrika se nasionale blom aangesien baie
   Suid-Afrikaners die Springbok met Apartheid geassosieer het. Na die
   tussenebeide tree van Nelson Mandela, Suid-Afrika se eerste swart
   president, is 'n spesiale vergunning gemaak waarvolgens die springbok
   embleem steeds gebruik kon word voor die 1995 Rugby Wêreldbeker.

   Daar was merkwaardige golf van ondersteuning vir die Springbokke onder
   wit en swart gemeenskappe in die opbou tot die 1995 Wêreldbeker wat in
   Suid-Afrika gehou is. Dit was die eerste groot internasionale
   gebeurtenis wat in die land - wat deur Aartsbiskop Desmond Tutu die
   "reënboognasie" gedoop is - gehou is. Die hele Suid-Afrika het agter
   die span en die slagspreuk 'one team, one country' gestaan al was daar
   net een swart speler, Chester Williams, in die span.

   Teen die tyd dat Suid-Afrika as gashere vir die 1995 Wêreldbeker
   opgetree het was die Springbokke die negende gekeurde span. Die
   springbokke het Australië, Roemenië, Kanada, Wes-Samoa en Frankryk
   geklop om in die eindstryd teen die All Blacks te speel. Suid-Afrika
   het die epiese stryd op Ellispark 15-12 gewen. 'n Skepskop deur Joel
   Stransky het die oorwinning in ekstratyd verseker. Die Nieu-Seelanders
   het na die tyd beweer dat hulle deur voedselvergiftiging geaffekteer
   is. op die dag voor die wedstryd.^[23] ^[24]

   In die seremonie na die wedstryd het Nelson Mandela 'n Springboktrui
   gedra toe hy die trofee aan die kaptein Francois Pienaar oorhandig het.
   Die gebaar is alegmeen gesien as 'n belangrike stap in die versoening
   tussen Swart en Wit mense in Suid-Afrika. SARFU President Louis Luyt
   het op omstrede wyse die na-wedstryd verrigtinge versuur toe hy by die
   dinee verklaar het dat die Springbokke die vorige twee Wêreldbekers sou
   gewen het as hulle daarin kon deelneem. Die dag na die Wêreldbeker
   oorwinning het die Xhosa woord vir Springbokke, Amabokoboko! as die
   opskrif van die Sowetan se sport afdeling verskyn. Krisisse in 1995 tot
   1997 sou egter later aantoon dat alles nog nie wel was met
   rasse-aangeleenthede in Suid-Afrikaanse Rugby nie.
   Bobby Skinstad wat in 1997 vir die Springbokke begin speel het (foto
   2007 teen Samoa)
   Bobby Skinstad wat in 1997 vir die Springbokke begin speel het (foto
   2007 teen Samoa)

   Op die veld is die Springbokke swaar getref deur afrigter Christie se
   uittrede in 1996 nadat hy met leukemie gediagnoseer is. Die Springbokke
   het al 14 Toetse gewen wat hulle gespeel het terwyl Christie die
   afrigter was. Suid-Afrika het 'n insinking beleef en het gesukkel in
   beide die provinsiale Super 12 en in die Drie-Nasies reeks met
   Nieu-Seeland en Australië. In 1996 slaag Nieu-Seeland ook vir die
   eerste keer om 'n 2-1 reeksoorwinning teen Suid-Afrika in Suid-Afrika
   te behaal. In 1997 het die Britse en Ierse Leeu Suid-Afrika vir die
   eerste keer sedert 1980 besoek en die toetsreek 21-1 gewen op 'n besoek
   waarop hulle slegs twee keer verloor het.

   In 1997 het afrigter Andre Markgraaff bedank nadat hy 'n rassistiese
   opmerking gemaak het. Sy opvolger Carel du Plessis het ook nie lank
   gehou voor hy deur Nick Mallett vervang is nie. In 1998 het Mallett en
   die nuwe kaptein Gary Teichmann 'n rekord wenlopie behaal met 17
   opeenvolgende toetsoorwinnings wat die 1998 Drie-Nasies reek ingesluit
   het. Christie is in die jaar oorlede.

   Die Springbokke het die 1999 Wêreldbeker sonder veel hoop aangepak.
   Nadat die span teruggeval het op skop en voorspelerkrag slaag hulle
   egter wel daarin om die halfeindstryd te haal waar hulle op Twickenham
   in 'n taai wedstryd teen die uiteindelike kampioene Australië verloor
   het. Die Springbokke het wel daarin geslaag om die derde plek te behaal
   deur die All Blacks 22 – 18 op die Millennium Stadion in Cardiff te
   klop.

[wysig] Die nuwe millennium

   Die Springbokke teen Georgië tydens die 2003 Wêreldbeker - die
   Springbokke het met 46-19 gewen
   Die Springbokke teen Georgië tydens die 2003 Wêreldbeker - die
   Springbokke het met 46-19 gewen
   'n Lynstaan tydens die Drie-Nasie wedstryd tussen die Wallabies en die
   Springbokke op 7 Julie 2007
   'n Lynstaan tydens die Drie-Nasie wedstryd tussen die Wallabies en die
   Springbokke op 7 Julie 2007

   In November 2002 het die Springbokke hulle grootste nderlaag ooit op
   Twickenham teen Engeland ervaar (53-3). Tydens die wedstryd het die al
   hoe moedeloser Suid-Afrikaanse span Enegelse spelers met fisiese
   aanvalle begin teiken. Beeldmateriaal van die wedstryd dui daarop dat
   die kaptein Corné Krige 'n voorbok in die optrede was.^[25] In die
   2002/3 seisoen het die Springbokke ook met rekor telling teen Frankryk,
   Skotland en die All Blacks verloor. Hulle kon Argentinie met selgs een
   punt klop en die All Blacks het maklik van die Springbokke onstale
   geraakl in die kwarteindstryd van die 2003 Wêreldbeker wat later deur
   Engeland gewen is.

   Die opbou tot die Bokke se 2003 Wêreldbeker veldtog het heelwat
   opskudding veroorsaak. Gedurende die oefenkamp voor die kompetise was
   daar 'n hoogsgepubliseerde onderonsie tussen die wit speler Geo Cronjé
   en die bruin speler Quinton Davids. Beide is uit die span weggelaat en
   Cronjé is voor 'n tribunaal gehaal om aantygings dat sy aksies
   ras-gemotiveer was te beantwoord. Cronjé is uiteindelik kwytgeskeld.
   Lateris die Bokke op 'n militêre-styl boot camp genaamd Kamp Staaldraad
   in die bos gestuur. Toe besonderhese en video materiaal van die Kamp
   Staaldraad uitgelek is het Suid-Afrikaanse rugby ondersteuners met
   misnoeë gereageer.

   Na die Wêreldbeker-debakel was die Bok-afrigter Rudolph Straeuli in die
   spervuur, nie net as gevolg van die span se powere prestasie nie maar
   ook as gevolg van sy rol in die organisering van Kamp Staaldraad. Hy
   het bedank en in Februarie 2004 is Jake White aangewys as die nuwe
   afrigter. White het te vore die Springbok onder-21 span afgerig wat die
   eerste U21 Rugby Wêreldbeker in 2002 gewen het.

   Die Bokke het daarna voorstgegaan om aan die rugbywêreld te bewys dat
   hulle gereeds was om na hulle voormalige glorie terug te keer. Hulle
   het ierland wge gevee in 'n tweet-toets reeks en Wallis verslaan in dié
   span se besoek aan die Suidelik Halfrond in Junie 2004. Dit is gevolg
   deur 'n orowinning in die 2004 Drie-Nasies reeks, een van die taaiste
   in die geskeidenis van die reeks. In November 2004 het die Springbokke
   vertrek op 'n ambisieuse "Grand Slam" toerpoging. Hulle is egter
   beslissend deur England verslaan en het op omstrede wyse teen Ierland
   verloor. Die span het egter wel daarin geslaag om in 'n harde stryd
   teen Wallis te wen en het maklik afgereken met Skotland. Hoewel die
   toer nie voldoen het aan die verwagtinge wat geskep is nie, het dit
   aangetoon dat die Spingbokke uit die insinking van die afgelope aantal
   jare gekom het. Die Spingbokke se hertelis beloon met 'n reeks
   IRB-toekennings. Die Bokke is aangewys as die IRB span van die Jaar,
   White as afrigter van die jaar en die jong flank Schalk Burger as
   speler van die jaar.

   In 2005 het die Sringbokke Uruguay met 'n wêreldrekord telling vernder.
   Die Zimbabwe gebore Tonderai Chavanga het 6 drieë in die wedstryd
   aangeteken om Stefan Terblanche se rekor van vyf te klop. Die span het
   tweede geëindig in die 2005-Drie-Nasies reeks nadat hulle in die
   eindstryd teen die All Blacks verloor het. Die jaar het geëindig met
   oorwinnings oor Argentinië en Wallis en 'n nederlaag teen Frankryk in
   Parys.

   Met verskeie nuwe speler aanboord het die 2006-Springbokke weggespring
   met twee oorwinnings oor Skotland in Suid-Afrika voor hulle teen
   Frankryk verloor het in hulle eerste nederlaag teen die span in
   Suid-Afrika. in 'n baie slegte begin tot die 2006 Drie-Nasies reeks het
   die Springbokke 49-0 teen die Wallabies verloor. Die Springbokke het
   beter vertonings gelewer in die volgende twee wedstryde en het
   naelskraap in die finale minute van die tweede toets teen Australië
   verloor. Suid-Afrikaanse ondersteuners se oproep vir 'n meer expansive
   rugby styl is deur White beantwoord met die kies van 'n baie meer
   uitdagende span. Die span het Suid-Afrika se vyf-wedstryd verloorstreep
   beëindig deur die All Blacks 21-20 by die Royal Bafokeng Stadion te wen
   in die eerste toetswedstryd wat by die landelike ligging naby
   Rustenburg gespeel is. Die hoogetpunjt van Suid-Afrika se toer na
   Europa was die 24-15 oorwinning oor Engeland op Twickenham, na
   nederalae teen Ierland en teen Engeland die vorige week. 'n Suid-Africa
   XV het ook teen 'n Wêreld XV gewen tydens die toer by die Walkers
   Stadion in Leicester.

   In Julie 2006 het Springbokafrigter Jake White die pers meegedeel dat
   hy nie toegelaat is om sommige wit spelers te kies nie "as gevolg van
   transformaie" - 'n verwysing na die ANC-regering se beleid wat daarop
   gemik is om historiese ras-wanbalanse in nasionale sport teë te werk.
   Die span was nommer twee op die IRB Wêreldranglys aan die einde van
   2006.

[wysig] 2007 en die 2007 Wêreldbeker

   Springbok heelagter Percy Montgomery vleg sy pad oop na die doellyn
   tydens die toets teen Samoa op Saterdag, 9 Junie 2007 op Ellispark in
   Johannesburg. Montgomery het die drie in die drie-en-sestigste minuut
   gedruk om sy 700ste punt in toetsrugby aan te teken. Die Springbokke
   het Samoa 35-8 geklop.
   Springbok heelagter Percy Montgomery vleg sy pad oop na die doellyn
   tydens die toets teen Samoa op Saterdag, 9 Junie 2007 op Ellispark in
   Johannesburg. Montgomery het die drie in die drie-en-sestigste minuut
   gedruk om sy 700ste punt in toetsrugby aan te teken. Die Springbokke
   het Samoa 35-8 geklop.

   Die Springbokke se voorbereiding vir die 2007 Wêreldbeker is afgeskop
   met twee weghol toetsoorwinnings teen 'n besoekende span van Engeland;
   58-10 op 26 Mei in Bloemfontein en 55-22 in Pretoria op 2 Junie. Die
   Engelse span was egter nie 'n volsterkte span nie met 35 Engelse
   spelers wat as gevolg van klub-verpligtinge en besering nie beskikbaar
   was vir die toer nie sowel as siekte en besering terwyl hulle in
   Suid-Afrika was.^[26]^[27]

   Die oorwinning oor Engeland is opgevolg deur 'n 35-8 oorwinning op 9
   Junie oor Samoa teen wie Suid-Afrika later in poel X in die Wêreldbeker
   sal kragte meet.^[26]

   In die Drie-Nasies reeks het Suid-Afrika Australië op Nuweland op 16
   Junie 22-19 geklop en op 23 Junie in Durban 21-26 teen die All Blacks
   verloor in die tuisbeen van Suid-Afrika se veldtog. Na vyf
   internasionale wedstryde in minder as 'n maand is daar te midde van
   groot omstredenheid besluit om 20 van Suid-Afrika se topspelers te laat
   rus tydens die weg-been van die Drie-nasies reeks in Nieu-Seeland en
   Australië. Die sogenaamde "Tweede Span" veras egter deur billike
   vertoning te lewer en op 7 Julie slegs 17-25 teen Australië te verloor
   en die All Blacks hard te laat werk vir hulle 33 - 6 oorwinning in
   Christchurch op 14 Julie waarin dit Nieu-Seeland 69 minute geneem het
   voor hulle 'n drie kon druk.^[28]^[26]

   Die Springbokke se plaaslike voorbereidings is voltooi met 'n
   vriendskaplike wedstryd teen Namibië op nuweland wat hulle met 105-13
   gewen het

   In Suid-Afrika se eerste wedstryd in Europa in 2007 het die Bokke nie
   oortuig in 'n 18-3 oorwinning oor die Ierse klubspan Connacht in Galway
   nie.^[29] Op 25 Augustus 2007 het die Springbokke egter beter vertoon
   in 'n oortuigende 27-3 oorwinning oor Skotland op Murrayfield.

[wysig] Springbok Drag

   'n Kleur afbeelding van Paul Roos, kaptein van die 1906-Springbokke
   'n Kleur afbeelding van Paul Roos, kaptein van die 1906-Springbokke
   'n Onlangse trui. Die huidige trui word deur Canterbury gemaak en deur
   Sasol geborg.
   'n Onlangse trui. Die huidige trui word deur Canterbury gemaak en deur
   Sasol geborg.

   Die Springbokke speel in groen en goud truie, wit broeke en groen
   kouse. Die huidige trui word deur Canterbury of New Zealand gemaak en
   die truiborg is die Suid-Afrikaanse sintetiese brandstof en chemikalieë
   maatskappy Sasol.

   Die Springbok trui het gewoonlik 'n goue kraag en sedert 1994 is die
   kenteken 'n Sprinbok en Protea. Die vlag van Suid-Afrika word op die
   skouer gedra. Die sprinbokke dare soms 'n wit trui om verwarring te
   vermy met spanne wat ook groen truie dra, dit word egter baie selde
   gebruik. Toe Australië Suid-Afrika vir die eerste keer in 1933 besoek
   het het die besoekers hemelblou truie gedra om verwarring te vermy, op
   daardie stadium het beide spanne donker groen truie gedra.^[verwysing
   benodig] In 1953 toe die Wallabies Suid-Afrika weer besoek het, het die
   Springbokke wit truie gedra.^[30]

   Die Springbok naam dateer uit die 1906/7 toer na Britanje. In die
   verelde was rugby in Suid-Afrika op 'n rasse grondslag gesegregeer en
   was daar verskillende "nasionale spanne" vir wit, bruin en swart
   speler. Die eerste nasionale bruin span van 1939 het ook die Springbok
   as embleem gebruik sowel as die eerste swart span in 1950.^[verwysing
   benodig] In 2004 het die Suid-Afrikaanse Sportkomissie se Nasionale
   Kleure Raad besluit dat die springbok steeds as embleem van die
   nasionale rugbyspan gebruik kon word maar versoek dat die Protea groter
   gemaak moet word aangesien dit die amptelike sportembleem vir die land
   is.[2]

   Vir die November 2006 Toets teen Ierland het die Springbokke, as deel
   van die eeufees viering van Suid-Afrikaanse rugby, 'n replika van die
   trui wat deur Paul Roos se 1906-toerspan gedra is, gedra. Die
   uitrusting het bestaan uit 'n groen trui met 'n wit kraag, blou broeke
   en blou kouse. Selfs die borge Sasol is van die truie weggelaat.^[31].
   Die embleem op die trui se Springbok het egter in die teenoorgestelde
   rigting gespring.

[wysig] Rekord

[wysig] Drie-Nasies Rekord

   Nasie Wedstryde Punte Bonus
   punte Tabel
   punte Kampioenskappe
   gespeel gewen gelykop verloor vir teen verskil
    Vlag van Nieu-Seeland  Nieu-Seeland 50 35 0 15 1364 983 +381 23 163 8
      Vlag van Australië  Australië 50 20 1 29 1055 1140 -95 25 107 2
     Vlag van Suid-Afrika  Suid-Afrika 50 19 1 30 1006 1292 -286 17 95 2

   Bygewerk op 18 September 2007

[wysig] Algehele Rekord

   Suid-Afrika se IRR Wêreldranglys van 10 Oktober 2003 tot 13 Augustus
   2007.
   Suid-Afrika se IRR Wêreldranglys van 10 Oktober 2003 tot 13 Augustus
   2007.

   Toe die IRR Wêreldranglys in Oktober 2003 ingevoer is was Suid-Afrika
   sesde op die lys. Hulle het in November van daardie jaar na die vyfde
   plek gestyg voor hulle weer in Maart 2004 terggeval het na die sesde
   plek. Nadat hulle weer tot die vyfde plek gestyg het in Junie 2004 het
   hulle in Desember na die vierde plek gestyg. In 2005 het hulle eers na
   die derde en toe tweede plek gestyg. In Julie 2006 het hulle weer na
   die derde plek teruggesak en teen Desember 2006 was hulle in die vierde
   plek. Tussen die datum en Mei 2007 het hulle tussen vierde en vyfde
   plek gewissel voor hulle teen September 2007 weer in vierde plek
   was.^[32]

   Die Springbokke se toetsrekord teen alle nasies:^[33]
                  Teen                    Gespeel Gewen Verloor Gelykop  % Gewen
Vlag van Argentinië  Argentinië           11      11    0       0         100.00
Vlag van Australië  Australië             62      37    24      1          59.68
Barbarians                                5       3     2       0          60.00
Vlag van Kanada  Kanada                   2       2     0       0         100.00
Vlag van Engeland  Engeland               28      15    12      1          53.57
Vlag van Fidji  Fidji                     1       1     0       0         100.00
Vlag van Frankryk  Frankryk               36      20    10      6          55.56
Vlag van Georgië (land)  Georgië          1       1     0       0         100.00
Flag of Ireland  Ierland                  18      14    3       1          77.78
Vlag van Italië  Italië                   6       6     0       0         100.00
Britse en Ierse Leeus                     43      21    16      6          48.84
Vlag van Namibië  Namibië                 1       1     0       0         100.00
Vlag van Nieu-Seeland  Nieu-Seeland       72      29    40      3          40.28
Stille Oseaan Eilande                     1       1     0       0         100.00
Vlag van Roemenië  Roemenië               1       1     0       0         100.00
Vlag van Samoa  Samoa                     5       5     0       0         100.00
Vlag van Skotland  Skotland               18      14    4       0          77.78
Suid-Amerikaanse Jaguars                  8       7     1       0          87.50
Vlag van Spanje  Spanje                   1       1     0       0         100.00
Vlag van Tonga  Tonga                     1       1     0       0         100.00
Vlag van Verenigde State  Verenigde State 2       1     0       0         100.00
Vlag van Uruguay  Uruguay                 3       3     0       0         100.00
Vlag van Wallis  Wallis                   19      17    1       1          89.47
Wêreldspan                                3       3     0       0         100.00
                 Totaal                     348    216    113     19     62.07

[wysig] Verwysings

    1. ^ ^1,0 ^1,1 ^1,2 SA Rugby Referees, Laws - History - In South
       Africa, besoek op 24 Augustus 2007
    2. ^ ^2,0 ^2,1 THE FNB UCT RFC, HISTORY, besoek op 24 Augustus 2007
    3. ^ ^3,0 ^3,1 Dean Allen, Beating them at their own game: rugby, the
       Anglo-Boer War and Afrikaner nationalism, 1899-1948, International
       Journal of the History of Sport, 20:3, 37 - 57
    4. ^ ^4,0 ^4,1 ^4,2 SARSU, World of Rugby, besoek op 24 Augustus 2007
    5. ^ Lions-Tour.com, - South Africa, Besoek op 25 Augustus 2007
    6. ^ ^6,0 ^6,1 ^6,2 ^6,3 ^6,4 BIG BRIANS STORIES, The Captian who gave
       South Africa it's National Colours, Besoek op 25 Augustus 2007
    7. ^ Grundlingh, Albert (1994) Playing for power? rugby, Afrikaner
       nationalism and masculinity in South Africa, c.1900-70,
       International Journal of the History of Sport, 11:3, 408 - 430
    8. ^ Lions-Tour.com, 1896 - South Africa, besoek op 25 Augustus 2007
    9. ^ ^9,0 ^9,1 ^9,2 ^9,3 Allen, Dean (2007) Tours of Reconciliation:
       Rugby, War and Reconstruction in South Africa, 1891-1907, Sport in
       History, 27:2, 172 - 189
   10. ^ BBC, British Lions, Besoek op 25 Augustus 2007
   11. ^ Beeld, Vandag, 100 jaar gelede, is Bok gebore, Besoek op 25
       Augustus 2007
   12. ^ Lions-Tour.com, 1910 - South Africa, Besoek op 25 Augustus 2007
   13. ^ Lions-Tour.com, 1938 - South Africa, Besoek op 25 Augustus 2007
   14. ^ Springbokrugby tussen 1949 en 1953, Die 1949 Springbokke teen die
       All Blacks, Besoek op 25 Augustus 2007
   15. ^ Lions-Tour.com, 1955 - South Africa, Besoek op 25 Augustus
   16. ^ Lions-Tour.com, 1962 - South Africa, Besoek op 25 Augustus
   17. ^ ANC, UNITED NATIONS, INDIA AND BOYCOTT OF APARTHEID SPORT (1988),
       Paper presented at the seminar of the Sports Authority of India and
       the Arjuna Awardees Association, New Delhi, July 28-29, 1988.
       Published as a pamphlet., Besoek op 25 Augustus
   18. ^ Guardian Unlimited Sport, Sport Smalltalk, JPR Williams, Besoek
       op 25 Augustus 2007
   19. ^ About Willie John McBride, Besoek op 25 Augustus 2007
   20. ^ The New York Times, France Limiting Sports With South Africans,
       Besoek op 25 Augustus 2007
   21. ^ ^21,0 ^21,1 New Zealand History online, The 'Cavaliers' and the
       1987 rugby world cup, Besoek op 26 Augustus 2007
   22. ^ New Zealand Rugby Museum, THE 1986 CAVALIERS TOUR, Besoek op 26
       Augustus 2007
   23. ^ "OSM's sporting plaque." The Observer. URL besoek op 6 August,
       2006.
   24. ^ "Suzie never existed." Rugby Heaven. URL besoek op 6 August,
       2006.
   25. ^ "Krige in the spotlight." BBC Sport. URL besoek op 6 August,
       2006.
   26. ^ ^26,0 ^26,1 ^26,2 BBC News, [1], Besoek op 28 Augustus 2007
   27. ^ BBC News, International results, Besoek op 28 Augustus 2007
   28. ^ International Harold Tribune, Rugby Union: A halting victory adds
       more tarnish to All Blacks's aura, besoek op 28 Augustus 2007
   29. ^ Die Burger, Rugby-piekniek verby
   30. ^ "History of the ARU." Australian Rugby Union. URL besoek op 6
       August, 2006.
   31. ^ "Boks to wear original strip against Irish." IOL. URL besoek op 5
       November, 2006.
   32. ^ Rankglysargiewe kan gevind word op die IRB webwerf; www.irb.com
   33. ^ "South Africa > Head to Head Table." rugbydata.com. URL besoek op
       2007-09-01.


   Hierdie artikel is gekies as 'n voorbladartikel. Klik gerus hier vir
   meer inligting.

   Kategorieë: Artikels met stellings wat verwysings ontbreek • Nasionale
   rugbyspanne

