Springbokpark, Pretoria


   Hek by die Pretoriusstraat ingang van die park
   Hek by die Pretoriusstraat ingang van die park

   Springbokpark of Springbokparkie soos dit ook bekendstaan, is 'n park
   in Hatfield, Pretoria, Suid-Afrika. Die drie hektaar bebosde park met
   inheemse plantegroei is tussen twee besige eenrigtingstrate
   Pretoriusstraat en Scoemanstraat en die systrate Hildastraat en
   Grosvenorstraat geleë. Die park bevat ongeveer 100 Witstinkhoutbome en
   'n aantal ander inheemse bome. "n Dammetjie in die Westelike deel van
   die park word deur 'n stroom met 'n klein waterval met 'n groter dam
   met watervoëls verbind. Die park word versier met blou Agapanthusse en
   bolplante soos Watsonia en Swaardlelies wat in die somer blom en oranje
   en geel Namakwalandse Madeliefies en ander eenjarige plante wat in die
   lente vir 'n kleuirskouspel sorg. Die park is binne loopafstand van die
   Universiteit van Pretoria en is 'n gewilde plek vir huwliksfoto's. Dit
   is in die 1970's tot nasionaal monument verklaar. ^[1]

[wysig] Verwysings

    1. ^ City of Tshwane Parks in Tshwane, Besoek op 29 Desember 2006

   Kategorieë: Parke van Pretoria • Hatfield, Pretoria • Monumente en
   gedenkwaardighede in Suid-Afrika

