Spätzle


   Spätzle mat Ënnen (Spätzle met uie) uit Luxemburg
   Spätzle mat Ënnen (Spätzle met uie) uit Luxemburg

   Spätzle (soms ook Spätzli, Spatzen en Spätzla genoem) is 'n bekende
   soort vermicelli uit die Alemanniese kookkuns van Suid-Duitsland, die
   Duitstalige Switserland, die westelike Oostenryk en Elsas. Die
   oorspronklik Swabiese woord is eintlik die verkleiningsvorm van Spatz
   (mossie). Spätzle word saam met sous as 'n hoofgereg bedien.

   Spätzle word gewoonlik net soos ander pastageregte uit 'n deeg van
   meel, eiers, sout en water gemaak. Af en toe word die water deur 'n
   groter aantal eiers vervang. In teenstelling met ander soorte pasta is
   die Spätzledeeg baie vogtig en pap. Dit kan dus nie uitgerol word nie
   soos ander soorte deeg, aangesien dit maklik sou skeur. Die deeg word
   vanuit 'n spesiale Spätzle-rasper as dun strepies regstreeks in kokende
   soutwater geplaas. Spätzle neem net enkele minute totdat hulle klaar
   gekook is en styg dan na bo sodat hulle met 'n lepel afgeskep kan word.
   Om die toebereiding te vergemaklik, is spesiale metaalskawe en -perse
   beskikbaar.
   Kategorieë: Kookkuns • Pasta

