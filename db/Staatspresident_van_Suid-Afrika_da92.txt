Staatspresident van Suid-Afrika


   Vanaf 1961 tot 1994 was Suid-Afrika se staatshoof bekend as die
   Staatspresident. Dié amp is geskep tydens republiekwording in 1961,
   waar Koningin Elizabeth II as staatshoof vervang en die amp van
   Goewerneur-Generaal van die Unie van Suid-Afrika ooreenkomstig afgeskaf
   is.

   Inhoud

        * 1 Seremoniële pos
        * 2 Uitvoerende pos
        * 3 Einde van blanke minderheidsregering
        * 4 Lys van Staatspresidente
        * 5 Sien ook

[wysig] Seremoniële pos

   Die Republiek van Suid-Afrika is afgekondig op 31 Mei 1961. Charles
   Robberts Swart, die laaste Goewerneur-Generaal, is beëdig as die eerste
   Staatspresident. Soos Paul Kruger en presidente van die Boererepublieke
   het die Staatspresident 'n ampserp met die Republiek se wapenskild
   gedra, en meestal seremoniële pligte uitgevoer. Die regerende Nasionale
   Party het besluit teen 'n uitvoerende presidentskap, en het eerder 'n
   minimalistiese benadering gevolg, as 'n versoenende gebaar teenoor
   Engelssprekende blanke Suid-Afrikaners wat teen 'n Republiek gekant
   was. Soos Goewerneurs-Generaal voor hulle was Staatspresidente
   afgetrede Nasionale Partyministers, en daarom blank, Afrikaner en
   manlik.

[wysig] Uitvoerende pos

   Na grondwetlike hervorming in 1984 word die amp van Staatspresident 'n
   uitvoerende pos, soos in die Verenigde State van Amerika, en die amp
   van Eerste Minister van Suid-Afrika word afgeskaf. P.W. Botha word die
   nuwe Staatspresident, tot sy uittrede in 1989, waarna hy deur Frederik
   Willem de Klerk vervang is wat die oorgang na meerderheidsregering in
   1994 bewerkstellig het.

[wysig] Einde van blanke minderheidsregering

   Onder Suid-Afrika se eerste nie-rassige Grondwet, aanvaar in 1994,
   staan die staatshoof (en regeringshoof) eenvoudig bekend as die
   President. Nelson Mandela, leier van die ANC, is beëdig as President op
   11 Mei 1994.

[wysig] Lys van Staatspresidente

     * Charles Robberts Swart 1961-1967
     * Jozua François Naudé (waarnemend) 1967-1968
     * Jacobus Johannes Fouché 1968-1975
     * Nicolaas Johannes Diederichs 1975-1978
     * Marais Viljoen (waarnemend) 1978
     * Balthazar Johannes Vorster 1978-1979
     * Marais Viljoen 1979-1984
     * Pieter Willem Botha 1984-1989
     * Frederik Willem de Klerk 1989-1994

[wysig] Sien ook

     * Goewerneur-Generaal van die Unie van Suid-Afrika
     * President van Suid-Afrika
     * Eerste Minister van Suid-Afrika
     * Lys van Suid-Afrikaanse eerste ministers
     * Lys van Suid-Afrikaanse staatshoofde

   Kategorieë: Politiek van Suid-Afrika • Titels

