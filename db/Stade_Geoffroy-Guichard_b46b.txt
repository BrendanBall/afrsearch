Stade Geoffroy-Guichard


               Stade Geoffroy-Guichard
   Le Chaudron vert ("Die Groen Ketel")
   Vollenaam Stade Geooffroy-Guichard
    Ligging  Saint-Étienne, Frankryk
     Gebou   1930
    Geopen   13 September 1931
   Renovasie 1984 1998
    Eienaar
   Oppervlak Gras
                    Tuisveld van

                         AS Saint-Étienne (Sokker)

                     Kapasiteit

                                   35 616

                      Dimensies

                                 105 x 68 m

   Die Stade Geoffroy-Guichard is 'n meerdoelige stadion in die Franse
   stad Saint-Étienne. Dit is vernoem na Geoffroy Guichard, die stigter
   van die Franse kettingwinkel-groep Casino. Guichard het die perseel
   gekoop waarop die stadion opgerig is, en ook die sokkerklub AS
   Saint-Étienne is oorspronklik deur Casino-werkers gestig.

   In die Stade Geoffroy-Guichard word hoofsaaklik sokkerwedstryde gehou
   soos dié van die Europese Sokkerkampioenskap van 1984, die 1998
   Sokker-Wêreldtoernooi en die Konfederasie-beker (Confederations Cup) in
   2003. Die stadion word daarnaas ook vir rugby union-wedstryde gebruik
   en was een van die Franse stadions van die 2007 Rugby Wêreldbeker.

   Die stadion dra die byname le Chaudron vert ("die Groen Ketel") en
   l'Enfer vert ("die Groen Hel") - 'n verwysing na die plaaslike
   sokkerklub AS Saint-Étienne se spankleure. Die byname is sedert die
   1960's en 1970's gebruiklik toe die klub nog baie gewild was en groot
   getalle toeskouers gelok het. Die stadion se grootste aantal toeskouers
   was 47 000 in die jaar 1985.

   Die stadion is op 13 September 1931 ingewy, en die eerste wedstryd
   tussen AS Saint-Étienne en FAC Nice het vier dae later plaasgevind.

   v • d • e
   Stadions van die 2007 Rugby Wêreldbeker Frankryk

   Stade de France (Saint-Denis (Paris)) • Millennium Stadion (Cardiff) •
   Murrayfield (Edinburgh) • Stade Vélodrome (Marseille) • Parc des
   Princes (Paris) • Stade Félix-Bollaert ( Lens) • Stade Gerland (Lyon) •
   La Beaujoire (Nantes) • Stadium Municipal (Toulouse) • Stade
   Geoffroy-Guichard (Saint-Étienne) • Stade Chaban-Delmas (Bordeaux) •
   Stade de la Mosson (Montpellier)
   Kategorieë: Rugbystadions in Frankryk • Sokkerstadions in Frankryk

