Stade de France


                     Stade de France
   St. Denis
   UEFA
   Vollenaam Stade De France
    Ligging  Saint-Denis, Frankryk
     Gebou   1995
    Geopen   1998
    Eienaar  Consortium Stade de France
   Operateur Consortium Stade de France
   Oppervlak Gras
   Boukoste  €285 miljoen
    Argitek  Michel Macary
             Aymeric Zubléna
             Michel Regembal
             Claude Constantini
                       Tuisveld van

                              Frankryk (Sokker)
                              Frankryk (Rugby)
                     Stade Français (sommige wedstryde)

                        Kapasiteit

                                   80 000

                        Dimensies

                                 105 x 70 m

   Die Stade de France is 'n sokker- en rugbystadion in Saint-Denis,
   Frankryk, noord van Parys. Die stadion het sitplek vir ongeveer 80 000
   toeskouers en is die grootste stadium in Frankryk. Die stadium is
   ingehuldig op 28 Januarie 1998 met 'n sokkerwedstryd tussen Frankryk en
   Spanje. Die stadium wat vir die 1998 Sokker Wêreldbeker gebou is, is
   ook ontwerp vir ander sportsoorte rugby, atletiek, courses automobiles
   asook konserte en ander groot opvoerings. Dit word tans deur die Franse
   rugbyspan tydens die Ses-Nasiesreeks en ander internasionale wedstryde
   gebruik. Die Franse sokkerspan gebruik die stadium ook vir byna alle
   vriendskaplike wedstryde en dit was op die stadion wat die span
   Brasilië 3-0 geklop het in die eindstryd van die 1998 FIFA Wêreldbeker.
   Parys se hoof rugbyklub, Stade Français, het in die afgelope aantal
   jare ook die stadium gereeld as tuisveld gebruik. Stade de France dien
   verder elke jaar as die terrein vir die Top 14 Franse binnelandse rugby
   kampioenskap, die Coupe de France sokker beker en die Franse
   sokkerligabeker. Stade de France het vir die afgelope drie jaar as
   gasheer vir die Race of Champions opgetree. In 2007 sal verskeie van
   die Rugby Wêreldbeker, insluitend die eindstryd, daar gehou word.

[wysig] Geskiedenis

   Die Stade de France is die nasionale stadion van Frankryk wat vir die
   1998 FIFA Wêreldbeker gebou is. Dit is gebruik vir Frankryk se grootste
   sportprestasie tot op hede, die 3-0 oorwinning oor Brasilië in die
   Sokker Wêreldbeker op 12 Julie 1998. Dit was die eerste keer wat
   Frankryk die Wêreldbeker gewen het en die eerste keer in twintig jaar
   dat die gasheerland die toernooi gewen het. Die Top 16, die Franse
   rugbykampioenskap wat nou die na Top 14 verander is, eindstryd wat te
   vore op Parc des Princes beslis is, is in die jaar permanent na Stade
   de France geskuif. Die Paryse span Stade Français het USA Perpignan
   34-7 in Mei van die jaar verslaan. Die jaar daarna is een van die 1999
   Rugby Wêreldbeker kwarteindwedstryde, waarvoor Wallis die gasheer was,
   by die stadium gehou. In die wedstryd het die Springbokke Engeland
   44-21 verslaan.
   Hierdie artikel is 'n saadjie. Voel vry om Wikipedia te help deur dit
   uit te brei.
   v • d • e
   Stadions van die 2007 Rugby Wêreldbeker Frankryk

   Stade de France (Saint-Denis (Paris)) • Millennium Stadion (Cardiff) •
   Murrayfield (Edinburgh) • Stade Vélodrome (Marseille) • Parc des
   Princes (Paris) • Stade Félix-Bollaert ( Lens) • Stade Gerland (Lyon) •
   La Beaujoire (Nantes) • Stadium Municipal (Toulouse) • Stade
   Geoffroy-Guichard (Saint-Étienne) • Stade Chaban-Delmas (Bordeaux) •
   Stade de la Mosson (Montpellier)
   Kategorieë: Rugbystadions in Frankryk • Sokkerstadions in Frankryk •
   Saadjies

