Stade de Gerland


                                  Stade Gerland
  Le Temple
  Stade de Gerland

  UEFA
      Vollenaam      Stade Gerland
       Ligging       353, Avenue Jean-Jaurès, 69007 VII^de Arrondissement, Lyon,
                     Frankryk
      Koördinate     45°43′25.6″N, 4°49′56.1″E
  Eerste sooi gespit 1913
        Gebou        1914
        Geopen       1926
      Uitgebrei      1960, 1980, 1998
       Eienaar       Olympique Lyonnais
      Operateur      Olympique Lyonnais
      Oppervlak      Gras
       Boukoste      32,7m €
                     (insluitend renovasies)
       Argitek       Tony Garnier
                     René Gagis (renovasie)
                                   Tuisveld van

                  Olympique Lyonnais (Ligue 1 de Orange)
                                 1950-hede

                                    Kapasiteit

                                  43 051

                                    Dimensies

                                 112 x 65m

   Die Stade de Gerland is die hoofsportmiddelpunt van die Franse stad
   Lyon. Die stadion wat in die Gerlandkwarteir geleë is word tans deur
   Olympique Lyonnais gebruik. Die stadion word vir talle wedstryde in die
   2007 Rugby Wêreldbeker gebruik.

   Bouwerk aan die stadium, ontwerp deur Lyonse inwoner Tony Garnier, het
   in 1913 'n aanvang geneem. Konstruksie is egter kort daarna deur die
   uitbraak van die Eerste Wêeldoorlog onderbreek. Na die einde van die
   oorlog is konstruksie in 1919 met die hulp van 'n groot aantal Duitse
   krygsgevangenes hervat. Die stadium was teen 1920 ten volle
   funksioneel.

   Oorspronklik het die stadion geen onderdaksitplekke gehad nie en
   aansienlike herbouings is mettertyd aangebring. In 1960 moes die
   fietsrybaan wat om die sokkerveld geloop het opgeoffer word om die
   sitplekkapasiteit na meer as 50 000 te vermeerder. In 1984 het die
   aantal toeskouers 51 680 vir sekere Europese Voetbal
   Kampioenskapwedstryde gehaal.

   Vedere renovasies was nodig vir die 1998 FIFA Wêreldbeker aangesien
   FIFA teen daardie tyd daarop aangedring het dat alle stadiums wat vir
   internasionale wedstryde, insluitend Wêreldbekerwedstryde, sitplekke
   vir alle toeskouers moes hê. Die noord- en suidpawiljoene is geheel en
   al gesloop en die atletiekbaan wat oorgebly het na die fietsrybaan
   verwyder is moes ook afgestaan word. Die nuwe inkarnasie van Gerland
   het 'n maksimum kapsiteit van 43 051.

   Die stadium bestaan tans uit twee hoofpawiljoene: 'n noord- en
   suidpawiljoen. Daar is ook twee kantpawiljoene: Die tribune Jean Jaurès
   en die tribune Jean Bouin.

   Sedert 1950 is die stadion die tuiste van Olympique Lyonnais wat 'n
   nuwe veld nodig gehad het toe dit afgeskei het van Lyon Olympique
   sportklub wat by die Stade des Iris gespeel het.

   In 1967 is die stadion as 'n historiese monument verklaar met veral die
   boogingange wat as bewaringswaardig beskou word.

   Die rekordbywooning vir 'n Ligue 1 wedstryd is 48 552 vir 'n wedstryd
   tussen Olympique Lyonnais en AS Saint-Étienne in 1982.

   Tydens die 1998 FIFA Wêreldbeker het die stadion 5 groepwedstryde
   aangebied:
     * Vlag van Suid-Korea  Suid-Korea teen Vlag van Meksiko  Meksiko
     * Vlag van Japan  Japan teen Vlag van Jamaika  Jamaika
     * Vlag van Verenigde State  Verenigde State teen Vlag van Iran  Iran
     * Vlag van Frankryk  Frankryk teen Vlag van Denemarke  Denemarke
     * Vlag van Roemenië  Roemenië teen Vlag van Kolombië  Kolombië

   sowel as die kwarteindstryd:
     * Vlag van Duitsland  Duitsland teen Vlag van Kroasië  Kroasië

   Tydens die 2003 Konfederasie beker het 'n tragedie hom op die stadion
   afgespeel tydens die halfeindstryd tussen Kameroen en Kolombië toe die
   Kameroense midfielder Marc-Vivien Foé op die veld ineengestort het en
   kort daarna in die hospitaal gesterf het.

   In 1972 is die Rugby League Wêreldbeker eindstryd by die stadion gehou.

   Olympique Lyonnais beplan om in 2010 na 'n nuwe stadion te skuif
   v • d • e
   Stadions van die 2007 Rugby Wêreldbeker Frankryk

   Stade de France (Saint-Denis (Paris)) • Millennium Stadion (Cardiff) •
   Murrayfield (Edinburgh) • Stade Vélodrome (Marseille) • Parc des
   Princes (Paris) • Stade Félix-Bollaert ( Lens) • Stade Gerland (Lyon) •
   La Beaujoire (Nantes) • Stadium Municipal (Toulouse) • Stade
   Geoffroy-Guichard (Saint-Étienne) • Stade Chaban-Delmas (Bordeaux) •
   Stade de la Mosson (Montpellier)
   Kategorieë: FIFA Wêreldbekerstadions • Sokkerstadions in Frankryk •
   Rugbystadions in Frankryk • Rugby Wêreldbekerstadions • Lyon • UEFA 4
   ster stadions

