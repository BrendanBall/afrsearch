Stamsel


   Stamsel Navorsing

   In 1988 in Frankryk is die eerste stamsel oorplanting op ‘n 6-jarige
   seuntjie met bloedarmoede gedoen, hy het die oorplanting vanaf sy
   sussie se naelstring gekry. Vandag is hy gesond en het geen nagevolge
   van die siekte nie.

   Stamsel oorplantings is nou al meer algemeen en in 2005 alleen is daar
   5000 oorplantings gedoen.

   As ‘n baba gebore word, word daar vanuit die naelstring vanaf 50 –
   200ml stamselle onttrek wat dan gestoor moet word. Dis ‘n baie steriele
   proses en moet baie vinnig na geboorte gedoen word, voor die bloed
   stol. Die stamselle word dan getel en getoets, die bloed word geskei en
   die die stamselle daaruit onttrek en gestoor. Die selle word teen
   -196ºC in ‘n Bio-Vault Laboratorium gevries.

   Dié stamselle kan tot 25 jaar lank bewaar word en kan deur 'n
   stamseloorplanting in die genesing van bloedverwante siektes soos
   leukemia, bloedarmoede en limfoon gebruik word. Al die ander selle in
   die liggaam, soos bloed, spier, been, vel en senuwee word uit die
   stamsel vervaardig.

   Ouers wat hul kinders se stamselle wil bewaar moet dit voor die
   geboorte al reel. Die stamselle kan ook deur broers, susters, ouers en
   grootouers gebruik word. Broers en susters het ‘n een-uit-vier-kans dat
   die selle gaan pas. Ouers het ‘n een-uit-agt-kans en oumas en oupas ‘n
   een-uit-twaalf-kans. Die oorplantingsproses is amper dieselfde as ‘n
   beenmurg-oorplanting.

   Sommige mense glo dat vir etiese redes stamsel-navoring nie altyd ‘n
   goeie ding is nie. Mense mag dalk nog kinders kry net om hul stamselle
   te gebruik om hulself of ander kinders te genees. George W. Bush het
   selfs sy veto stem gebruik om verdere ontwikkeling daarvan te probeer
   keer, maar die meerderheid mense is pro-stamsel oorplantings.

   Daar word wêreldwyd navorsing oor stamselle gedoen wat ‘n groot invloed
   kan he op die mediese wêreld. Op die oomblik lyk dit of stamselle in
   die toekoms selfs siektes soos Parkinsons, Alzheimers, diabetes en
   rugmurg beserings sal kan behandel.
   Kategorie: Biologie

