Star Division


   Die Hamburgse sagtewarefirma Star Division is in die jaar 1985 deur die
   16-jarige Marco Börries, in Lüneburg, Duitsland gestig.

   Na die bure 'n klag by die polisie ingedien het, oor die bedryf van 'n
   besigheid in 'n woonbuurt, het die firma na Hamburg verhuis.

   Star Division het veral deur hulle kantoorprogrammatuur StarOffice
   bekendheid verwerf. Die sagteware het meer as 25 miljoen kopieë
   wêreldwyd verkoop.

   In 1998 het Börries StarOffice gratis vir die privaat gebruik
   beskikbaar gestel. Star Division is op 5 Augustus 1999 deur die sagte-
   en hardewarevervaardiger Sun Microsystems vir meer as 70 miljoen
   VS-Dollar gekoop.

   Die programmatuur StarOffice is sedertien van Sun Microsystems en die
   OpenOffice.org-projek verder ontwikkel.
   Kategorieë: Voormalige besighede • Voormalige sagtewarevervaardigers

