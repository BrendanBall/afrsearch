Stars


                               Stars
   Torquil Campbell en Amy Millan in 2005 in Stockholm (Swede).
   Oorsprong    Montreal, Quebec, Kanada
   Genre(s)     Indiepop
                Indierock
   Aktiewe jare 2000 - hede
   Uitgewer(s)  Arts & Crafts
                Le Grand Magistery
                Paper Bag
   Webwerf      http://www.arts-crafts.ca/stars
   Last.fm      Stars
   Lirieke      Stars
   Huidige lede Torquil Campbell
                Amy Millan
                Evan Cranley
                Chris Seligman
                Pat McGee
   Gewese lede  Broken Social Scene
                Memphis
                Amy Millan

   Die Stars is 'n Kanadese indiepop-musiekgroep wat oorspronklik deur die
   sanger Torquil Campbell en die klawerbordspeler Chris Seligman in
   Toronto (Ontario, Kanada) gestig is. Die groep het hulle later in New
   York Stad en uiteindelik in Montreal gevestig.

   Inhoud

        * 1 Genre
        * 2 Loopbaan
        * 3 Verwysings
        * 4 Eksterne skakels
             + 4.1 Media

[wysig] Genre

   Die Stars se musiek is as beautiful, eloquent indie pop beskryf wat
   deur 'n oorvloedige instrumentasie, ratse produksie en afmeng,
   verhalende lirieke en sagte, maar genuanseerde sang gekenmerk
   word.^[1]^[2] Die groep se musiekstyl het vanuit elektroniese popmusiek
   soos op die snit Nightsongs (wat op die etiket Le Grand Magistery
   vrygestel is) tot 'n meer rockgebaseerde instrumentasie op hulle laaste
   twee langspelers ontwikkel en weerspieël die invloed van die sanger en
   kitaarspeler Amy Millan en die basspeler Evan Cranley (wat voor die
   opname van die album Heart [Paper Bag Records] by die groep aangesluit
   het) en die tromspeler Pat McGee wat sedert die langspeler Set Yourself
   on Fire 'n lid van die Stars is.

[wysig] Loopbaan

   Die Stars se eerste kommersiële sukses was die langspeler Set Yourself
   on Fire en die enkelsnit Ageless Beauty wat albei in 2004 vrygestel is.

   Cranley en Campbell is daarnaas ook lede van die bekende indie-groep
   Broken Social Scene, wie se albums net soos dié van die Stars deur die
   onafhanklike Kanadese platemaatskappy Arts & Crafts in Toronto
   (Ontario) uitgegee word. Campbell is ook 'n akteur en het in
   televisieprogramme soos Sex and the City en Law & Order opgetree.
   Millan het in 2006 haar solo-album Honey From the Tombs vrygestel.

   Verskeie liedjies van die Stars soos The Vanishing, Your Ex-Lover Is
   Dead en The Big Fight is vir aflewerings van bekende televisieprogramme
   soos Fox Network se The O.C. en CTV se Degrassi: The Next Generation
   gebruik. Die enkelsnit Ageless Beauty is daarnaas vir die promosie van
   VH1 se televisieprogram So NoTORIous ingespan.

[wysig] Verwysings

    1. ^ Stars: Heart
    2. ^ Stars: Set Yourself on Fire

[wysig] Eksterne skakels

[wysig] Media

     * Die Stars se treffer The Night Starts Here en die lied Ageless
       Beauty mag by music.download.com gratis as MP3-lêers afgelaai word

   Kategorie: Kanadese musiekgroepe

