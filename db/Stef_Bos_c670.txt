Stef Bos


                  Stef Bos
   Stef Bos tydens 'n regstreekse optrede.
   Geboorte 12 Julie 1961
            Veenendaal, Utrecht, Nederland
   Webwerf  http://www.stefbos.nl/
   Last.fm  Stef Bos
   Lirieke  Stef Bos

   Stef Bos (gebore in die Veenendaal-gemeente in Utrecht, Nederland op 12
   Julie 1961) is 'n Nederlandse sanger, liedjieskrywer en akteur. Hy sing
   ook in Afrikaans.

   Inhoud

        * 1 Jeug
        * 2 Sukses
        * 3 Sien ook
        * 4 Eksterne skakels

[wysig] Jeug

   Stef Bos het in 1984 na Antwerpen verhuis waar hy tot en met 1988
   kleinkunste aan Studio Herman Teirlinck studeer het. Sy leeraars was
   onder andere Johan Verminnen en Raymond van het Groenewoud. Naas die
   liedere wat hy vir sy eie gebruik geskryf het, het hy ook in daardie
   tyd onder andere die lied Door de Wind geskryf, wat Ingeborg Sergeant
   op die Eurovision-sangfees van 1989 vir België opgevoer het. Stef Bos
   het ook vir Clouseau en Samson en Gert enkele lirieke geskryf. In 2002
   het hy van Antwerpen na die Oos-Vlaamse stad Wachtbeke verhuis.

[wysig] Sukses

   Stef Bos se eerste twee enkelsnitte wat hy in 1990 uitgebring het — Is
   Dit Nu Later en Gek Zijn is Gezond — het nie veel sukses behaal nie,
   maar Papa was 'n groot treffer en is tot vandag onlosmaaklik met sy
   naam verbind. Die album het hierdeur dubbel platinum verkry en in
   daardie selfde jaar het hy twee pryse in ontvangs geneem: een
   Edison-toekenning en die Zilveren Harp. Bos toor nou reëlmatig in
   België en Nederland met 'n teaterkonsert wat aanvanklik veral in
   België, maar later ook in Nederland, 'n sukses geword het Geleidelik
   het Stef Bos ook in aanraking met die Afrikaanse kultuur gekom. Hy het
   eers na Wes-Afrika vertrek. Hier het 'n baie inspirasie opgedoen. Later
   het hy na Suid-Afrika gegaan. Hy het saam met Johannes Kerkorrel en
   Tandie Klaassen aan die album Together As One gewerk. Ook hierna was
   die Afrikaanse invloede duidelik merkbaar op die albums wat Stef Bos
   uitgebring het. Op die CD's Vuur tot en met De Onderstroom is snitte te
   vinde wat saam met Afrikaanse musici opgeneem is of deur hulle geskrywe
   is. Met die album Vuur het Bos 'n Edison-nominasie verdien, maar wat hy
   toe nie gewen het nie. In 2000 het Stef Bos vir sy album Zien 'n tweede
   Edison ontvang asook 'n Gouden Harp. Vir hierdie CD het hy nie net deur
   België en Nederland getoer nie, maar ook deur Suid-Afrika.

   In 2001 was Stef Bos die eregas by die Nekkanacht in die Antwerpse
   Sportpaleis. Vir die eerste keer in die geskiedenis van die Nekkanacht
   was die Sportpaleis vol bespreek. Die ongeveer 15 000 toeskouers het 'n
   gevarieerde aand geniet waarby Stef Bos self die gasheer was en hy
   musiek gemaak het met Johan Verminnen, Raymond van het Groenewoud,
   Clouseau, Boudewijn de Grooten andere waarmee hy in die verlede al
   gewerk het. Die nuwe CD, Van Mpumalanga Tot Die Kaap, bevat diepgaande
   Afrikaanse invloede en was ook opgeneem met die hulp van 'n aantal
   Afrikaanse musikante.

   Ná die vrystelling van nog 'n nuwe CD, Donker en Licht, en die
   saamgaande teatertoer Niemandsland, het Stef Bos in 2004 met 'n korte
   solo-toer begin, genaamd Dichtbij, waar hy sélf met die klavier begelei
   het. Hierdie toer het veral gedien om nuwe snitte in die teater uit te
   probeer voordat dit op CD's gesit word. In November van dieselfde jaar
   het hy met 'n lang toer, Licht, saam met 'n musiekgroep begin. In 2005
   het sy voorlopig laaste CD uitgekom, genaamd Ruimtevaarder, met veral
   nuwe liedere wat op die Licht-toer gespeel is.

   Stef Bos het nie net alleenlik CD's uitgebring nie, maar ook drie
   boeke: Gebroken Zinnen, Alles Wat Was en Ja!. Die eerste boek is 'n
   boek waarin 'n variëteit van teksten wat deur Stef Bos geskryf is
   gepubliseer is, insluitende gedagtes, gedigte en ongesonge lirieke. Die
   tekste is afgewissel met illustrasies deur die Suid-Afrikaanse
   skilderes Mariana Booyens. Die boek het ook in Afrikaans verskyn, onder
   die titel Gebroke Sinne. In die boek Alles Wat Was, met daarmee saam
   ook 'n bonus-CD wat onuitgegewe snitte bevat, is daar 'n versameling
   lirieke van 1980 tot 2005 wat met foto's, briewe, sketse en kommentaar
   afgewissel word. Ja! is 'n vervolg op Gebroke Sinne, en bevat om sy
   beur illustrasies van die kunstenaar Eric de Bruijn.

[wysig] Sien ook

     * Lys van Suid-Afrikaanse musikale kunstenaars

[wysig] Eksterne skakels

     * Amptelike webtuiste

   Kategorieë: Nederlandse musici • Suid-Afrikaanse musici

