Stellenbosch


   'n Uitsig oor Pleinstraat na Bothmaskop in die ooste
   'n Uitsig oor Pleinstraat na Bothmaskop in die ooste

   Stellenbosch, ewe goed bekend as die Eikestad, is die tweede-oudste
   Europese nedersetting in Suid-Afrika naas Kaapstad, en is geleë in die
   Wes-Kaapprovinsie.

   Dit is sowat 50 Kilometer vanaf Kaapstad en het 'n bevolking van
   nagenoeg 90 000 (opgeneem in die jaar 2000), uitsluitend studente.
   Hierdie skatting is gebasseer op formeel-behuisde inwoners, en is dus
   heel moontlik ondergeskat, omdat die Stellenbosch-omgewing ook 'n
   aantal informele nedersettings het. Stellenbosch is besig om vinnig
   saam te smelt met aanliggende nedersettings.

   Die dorp is ook die tuiste van die Universiteit van Stellenbosch, wat
   as die Stellenbosch Gymnasium in 1866 gestig is.

   Inhoud

        * 1 Wyn
        * 2 Geskiedenis
        * 3 Lys voorstede of buurte
        * 4 Skakels na buite
        * 5 Verwysings

[wysig] Wyn

   Wingerde rondom Stellenbosch
   Wingerde rondom Stellenbosch

   Die valleie om Stellenbosch, Paarl en Franschhoek vorm die Kaapse
   Wynlande, die grootste van die twee hoof aanbougebiede van wyn in
   Suid-Afrika. Die Suid-Afrikaanse wynindustrie produseer sowat 10
   miljoen hektoliter wyn jaarliks, en Stellenbosch is die sentrum vir
   navorsing in dié gebied.

   Die Stellenbosch Wynroete, gestig in 1971, is wêreldbekend en 'n
   gereelde toeristebestemming.

   Die area het 'n Middellandse Seeklimaat (of winterreënklimaat), en is
   geleë aan die begin van die Kaapse plooiberge, wat uiters gepaste grond
   vir wynverbouing bied. Druiwe word dus ook primêr verbou vir
   wynproduksie, en nie as tafeldruiwe nie.

[wysig] Geskiedenis

   'n Skildery van Stellenbosch uit 1779.
   'n Skildery van Stellenbosch uit 1779.

   Minder as drie weke nadat Simon van der Stel in 1679 as kommandeur van
   die nedersetting in die Kaap aangekom het, het hy en enkele amptenare
   'n tog na Hottentots-Holland (vandag Somerset-Wes en omgewing)
   onderneem. Enkele Vryburgers het daar geboer. Op 8 November het hulle
   in 'n landstreek aangekom wat in die Dagregister beskryf is as 'n
   vlacke valeij, in sicht begrijpende attelijcke duysent morgen schoon
   weijlant, mede seer beguam tot den ackerbouw, versien van een seer
   treffelijcke afwaterende verse rivier, ter wedersijde met schoone hooge
   boomen versiert, beguam tot tuijnen en brandhout. Hulle het op 'n
   eiland in die rivier (later die Eersterivier genoem) oornag. Op die
   eiland was volop hoë bome en omdat geen ander kommandeur of goewerneur
   nog daar was nie, het Van der Stel volgens die Dagregister die eiland
   Stellenbosch genoem (letterlik "(Van der) Stel se Bos").

   Die ligging van hierdie eiland kan nog bespeur word tussen die
   Meulstroom en die Eersterivier self. Nog net die boonste deel van die
   Meulstroom vloei in sy oorspronklike koers. Die Eersterivier is so
   genoem omdat dit die eerste rivier was wat 'n mens teëgekom het soos
   wat jy van die Kaap af gereis het.

   Die plek was uiters geskik vir landbou. Van der Stel was van plan om
   deur private boerdery voedselverbouing sodanig te verhoog dat die
   Kaapse nedersetting selfversorgend kon word en selfs kos sou kon
   uitvoer. Ná sy terugkeer na die Kasteel, het hy aangekondig dat daar
   vir mense wat hulle aan die oewers van die Eersterivier wil vestig,
   grond in die vorm van plase beskikbaar is. Voornemende boere kon op
   verskeie gunstige voorwaardes daarheen trek. Die reaksie was goed en
   voordat die eerste winterreën in 1680 geval het, het agt mense hulle
   reeds daar gevestig.^[1]

   Die eerste inwoners het druiwe aangeplant in die vrugbare valleie
   rondom die dorp, wat die wortels vir die Suid-Afrikaanse wynbedryf
   gevestig het.

   Die dorp groei só vinnig dat dit 'n onafhanklike plaaslike owerheid in
   1682 word, en word 'n magistraatsetel wat 25,000 km² beheer in 1685.

   Om in die Kaapse kolonie se timmerhoutbehoeftes te voorsien, begin
   Simon van der Stel en sy seun Willem Adriaan duisende eike in onder
   meer Stellenbosch aan te plant. Die oudste eikebome in die stad is meer
   as 200 jaar oud en tot nasionale gedenkwaardighede verklaar.

[wysig] Lys voorstede of buurte

   Voorkant van die Gotiese styl NG Moedergemeente aan die punt van
   Kerkstraat
   Voorkant van die Gotiese styl NG Moedergemeente aan die punt van
   Kerkstraat
     * Arbeidslus
     * Brandwacht
     * Cloetesville
     * Dalsig
     * De Zalze
     * Dennesig
     * Die Boord, voorheen Rhodes Fruit Farms
     * Die Rant
     * Idasvallei
     * Jamestown
     * Karindal
     * Krigeville
     * Kayamandi
     * Welbedaght
     * La Colline
     * Mostertsdrift
     * Onderpapegaaiberg, voorheen Voëltjiesdorp
     * Paradyskloof
     * Plankenberg
     * Rozendal
     * Simonswyk
     * Tegnopark
     * Tennantville
     * Middedorp
     * Uniepark
     * Universiteitsoord
     * Welgevonden

[wysig] Skakels na buite

     * Amptelike Stellenbosch Webwerf, sluit ook 'n aantal fotos en kaarte
       in

[wysig] Verwysings

    1. ^ Beeld 8/11/1991

                            Vlag van Suid-Afrika

                             Provinsie Wes-Kaap
                                  Hoofstad:

                                  Kaapstad
                                   Streke:

      Kaapse Skiereiland | Kaapse Wynlande | Tuinroete | Klein Karoo |
                              Overberg | Weskus
                          Grootste stede en dorpe:

        Kaapstad | George | Knysna | Oudtshoorn | Paarl | Robertson |
             Stellenbosch | Swellendam | Vredenburg | Worcester
                              Munisipaliteite:

     Beaufort-Wes | Bergrivier | Breederivier | Breederivier/Wynlande |
    Breedevallei | Kaap Agulhas | Cederberg | Sentraal-Karoo | Kaapstad |
    Drakenstein | George | Kannaland | Knysna | Laingsburg | Langeberg |
        Matzikama | Mosselbaai | Oudtshoorn | Overberg | Overstrand |
         Plettenbergbaai | Prins Albert | Saldanhabaai | Suid-Kaap |
     Stellenbosch | Swartland | Swellendam | Theewaterskloof | Weskus |
                                Witzenberg |

   Kategorieë: Wes-Kaap • Dorpe in Suid-Afrika

