Sterrebeeld


   'n Sterrebeeld (die Engelse term constellation gaan terug op die
   Latynse constellatio, "'n klompie sterre") is 'n groep sterre wat 'n
   patroon in die naghemel vorm, maar anders nie in enige verband met
   mekaar staan nie. Die tradisie om bepaalde beelde in die sterrehemel te
   sien bestaan by alle volkere, en by die vorming van sterrebeelde is
   daar soms verbasende ooreenkomste dwarsoor die wêreld.

   Die huidige sterrebeelde is 'n erfenis van die Mesopotamiese, Griekse
   en Arabiese sterrekykers, wat 'n ryk universele mitologie geskep het.
   Van die sterrebeelde het baie ook Afrikaanse name, alhoewel die meeste
   sterrekundiges voorkeur aan die wetenskaplike Latynse benamings gee.

   In 1928 en 1930 lê die Internasionale Sterrekundige Vereniging in
   Leiden (Nederland) die 88 sterrebeelde en hulle koördinate vas en
   besluit tegelykertyd om geen nuwe beelde meer by te voeg nie.
   Sterrekundige voorwerpe, wat in die toekoms ontdek sou word, sal as
   dele van die bestaande sterrebeelde beskou word.

   Presies die helfte van die moderne sterrebeelde is al in die Griekse
   antieke tyd bekend, sommige van hierdie 44 beelde is selfs nog ouer en
   dateer uit die tydperk van die Babiloniërs.

[wysig] Die begin van die sterrekunde

   Die geskiedenis van die sterrekunde begin moontlik saam met 'n
   ingrypende verandering in die menslike leefwyse - die oorgang van die
   jag na die landbou. Terwyl die vroeë mense plante net insamel, word die
   bepaling van die juiste tydstip vir die saad en oes 'n noodsaaklikheid
   vir beskawings wat boerdery as 'n ekonomiese basis het. Die mense begin
   natuurverskynsels soos reën noukeurig dophou.

   Met die verfyning van die landboumetodes word wetenskappe ontwikkel,
   wat 'n oriëntasie in tyd en ruimte moontlik maak, soos wiskunde en
   sterrekunde. Dit is dus nie ongewoon dat volke soos die Babiloniërs,
   die Maya en Inka onafhanklik van mekaar en in verskillende lande en
   tydperke dieselfde wetenskaplike ontwikkelingspeil bereik het nie.

   Ongelukkig is daar geen argeologiese vondse of oorlewerings wat uit die
   vroeë geskiedenis van die sterrekunde nie. Die vroegste bronne van
   sowat 5 000 jare gelede, byvoorbeeld uit Mesopotamië, is van beskawings
   wat reeds 'n baie hoë standaard van sterrekundige kennis het. Die groot
   aantal sterrebeelde wat as dierefigure gesien word, dui daarop dat
   hulle in dié periode van die mensheidsgeskiednis afgebaken is toe die
   mens diere nie meer jag nie, maar begin teel en beheers.
   Die sterrebeeld Ursa Major (die Groot Beer) in Johann Bode se steratlas
   van 1782
   Die sterrebeeld Ursa Major (die Groot Beer) in Johann Bode se steratlas
   van 1782

   Verder kan 'n mens 'n verbintenis tussen godsdiens, astrologie en die
   vroeë sterrekunde aanwys. Die sinchronisiteit van hemelse gebeurtenisse
   en oestye, wat vir die landbou uiters belangrik is, lei tot die
   verering en aanbidding van die son, die maan en die sterre.

   Aangesien die meeste vroeë kalenders op die maanjaar met 354 dae berus,
   word die sterre ook as 'n maat gebruik om die wentelbaan van die maan
   noukeurig te kan bepaal.

   Om die sterre as oriëntasie in die tydsverloop, op see en in die
   woestyne te kan gebruik, begin mense hulle as beelde beskou. Sterre
   word in twee kategorieë sterrebeelde saamgevat - groepe van sterre, wat
   die silhoeët van 'n dier, mens of voorwerp uitbeeld, soos byvoorbeeld
   Orion, die jagter, en enkele sterre, wat op sigself 'n figuur
   simboliseer, soos byvoorbeeld die sewe sterre van die Plejade.

   Om die hemels dop te hou, word in die antieke Mesopotamië, Egipte en
   Griekeland as die edelste van al die wetenskappe beskou. Die priesters
   van Assirië en Babilonië behoort tot die hoogs ontwikkelde
   sterrekykers; hulle slaag selfs daarin om die skynbare wenteling van
   die hemel waar te neem.

   Griekse sterrekundiges begin vanaf die sesde eeu v.C. elemente van die
   Mesopotamiese, Persiese en Egiptiese hemelkunde, astrologie en
   mitologie saam te smelt en verder te ontwikkel. Die idee van die tekens
   van die diereriem, wat later die grondslag van die Westerse astrologie
   en sterrekunde vorm, gaan terug op die 5de eeu v.C.

   Endoxus, 'n student van Plato, is die eerste Griekse sterrekundige wat
   die bekende beelde stelselmatig begin oplys. Claudius Ptolemeus (2de
   eeu n.C.) verwerk die bekende kennis van die hemelkunde, onder meer die
   navorsing van Hippokrates (2de eeu v.C.), in 'n katalogus, waarin hy
   sowat 1 000 sterre, wat in die Mediterreense lande waargeneem kan word,
   oplys. Hy stel 48 sterrebeelde saam, wat naas die twaalf beelde van die
   diereriem ook 21 noordelike en vyftien suidelike sterrebeelde insluit.
   Sy werk bly tot by die vyftiende eeu die mees belangrike bron vir die
   sterrekunde en dien ook vandag nog steeds as 'n astronomiese
   standaardbron.

   Dit is die Europese ontdekkingsreisigers, wat 'n aantal suidelike
   sterrebeelde soos Crux (die Suiderkruis) waarneem en beskryf.
   Wetenskaplikes soos Johann Bayer (1572-1625), Johannes Hevelius
   (1611-1687) en Abbé Nicolas de Lacaille (1713-1762) voeg hulle by die
   bekende katalogus.

   De Lacaille beoefen sy wetenskap in die gees van die Verligting, en hy
   baken veertien van die moderne sterrebeelde af. Hy vernoem hulle
   volgens die sterrekundige tradisie van die 17de en 18de eeu na
   voorwerpe, wat in noue samehang met die wetenskaplike vooruitgang
   staan. Daar is dus sterrebeelde soos Telescopium (die teleskoop),
   Microscopium (die mikroskoop), Circinus (die kompas van die opmeters),
   Octans (die oktant, voorloper van die sekstant), Fornax Chemica (die
   chemiese oond) en Horologium (die klok) in die suidelike hemel.

   Ander moderne sterrebeelde versinnebeeld volke en eksotiese diere, wat
   deur die Europeane in oorsese gebiede ontmoet en ontdek word, soos
   byvoorbeeld Indus (die Indiër) en Chamaeleon, wat in die jare 1595-1597
   deur die Nederlandse seevaarders Pieter Keyser en Frederik de Houtman
   vasgelê is. Die Poolse sterrekundige Johannes Hevelius noem die beeld
   Scutum (die wapenskild) ter ere van die Poolse koning Jan Sobieski III
   oorspronklik selfs Sobieski se Skild.

   Vandag word die sterrebeelde veral as 'n soort kartografiese stelsel
   gebruik, waarmee nuwe astronomiese voorwerpe met koördinate voorsien
   kan word. Sterre binne 'n sterrebeeld word volgens die rangorde van
   hulle helderheid met die letters van die Griekse alfabet genoem, Alpha
   Centauri is gevolglik die helderste ster in die beeld Centaurus.

   Maar ten spyte van die astronomiese nugterheid het die bekoring van die
   antieke mitologiese beelde in die hemel bewaar gebly, en hulle name is
   nooit aangetas nie.

[wysig] Lys van die 88 sterrebeelde

   Latynse naam Afrikaanse naam Afkorting Latynse genitief Hoofster
   Vasgelê deur
   Andromeda Andromeda And Andromedae Alpheratz (Sirrah) Ptolemeus
   Antlia (Pneumatica)* Lugpomp Ant Antliae   Lacaille
   Apus Paradysvoël Aps Apodis   Bayer
   Aquarius Waterman Aqr Aquarii Sadalmelik Ptolemeus
   Aquila Arend Aql Aquilae Atair Ptolemeus
   Ara Altara Ara Arae   Ptolemeus
   Aries Ram Ari Arietis Hamal Ptolemeus
   Auriga Voerman Aur Aurigae Capella Ptolemeus
   Boötes Beerwagter Boo Bootis Arcturus Ptolemeus
   Caelum [Caela Sculptori]** Bytel** Cae Caeli   Lacaille
   Camelopardalis Kameelperd Cam Camelopardalis   Plancius
   Cancer Kreef Cnc Cancri Acubens Ptolemeus
   Canes Venatici Jaghonde CVn Canum Venaticorum Cor Caroli Hevelius
   Canis Major Groot Hond CMa Canis Majoris Sirius Ptolemeus
   Canis Minor Klein Hond CMi Canis Minoris Prokyon Ptolemeus
   Capricornus Steenbok Cap Capricorni Deneb Algedi Ptolemeus
   Carina Skeepskiel (Sterrebeeld) Car Carinae Canopus Lacaille
   Cassiopeia Cassiopeia Cas Cassiopeiae Schedir Ptolemeus
   Centaurus Centaurus Cen Centauri Rigil Kentaurus Ptolemeus
   Cepheus Kepheüs Cep Cephei Alderamin Ptolemeus
   Cetus Walvis Cet Ceti Menkar Ptolemeus
   Chamelaeon Chameleon Cha Chamaeleontis   Bayer
   Circinus Sirkel Cir Circini   Lacaille
   Columba Duif Col Columbae Phakt Plancius
   Coma Berenices Haar van Berenike Com Comae Berenices Diadeem Ptolemeus
   Corona Australis Suidelike Kroon CrA Coronae Australis Alfecca
   Meridiana Ptolemeus
   Corona Borealis Noordelike Kroon CrB Coronae Borealis Alphekka (Gemma)
   Ptolemeus
   Corvus Kraai Crv Corvi Alchiba Ptolemeus
   Crater Beker Crt Crateris Alkes Ptolemeus
   Crux (Australis)* Suiderkruis Cru Crucis Australis Acrux Hevelius
   Cygnus Swaan Cyg Cygni Deneb Ptolemeus
   Delphinus Dolfyn Del Delphini Sualocin Ptolemeus
   Dorado Swaardvis Dor Doradus   Bayer
   Draco Draak Dra Draconis Thuban Ptolemeus
   Equuleus Vul Equ Equulei Kitalpha Ptolemeus
   Eridanus Eridanus Eri Eridani Achernar Ptolemeus
   Fornax (Chemica)* Chemiese oond* For Fornacis Fornacis Lacaille
   Gemini Tweeling Gem Geminorum Castor Ptolemeus
   Grus Kraan Gru Gruis Al Nair Bayer
   Hercules Herkules Her Herculis Ras Algethi Ptolemeus
   Horologium Horlosie Hor Horologii   Lacaille
   Hydra Waterslang Hya Hydrae Alphard Ptolemeus
   Hydrus Klein Waterslang Hyi Hydri   Bayer
   Indus Indiër Ind Indi   Bayer
   Lacerta Akkedis Lac Lacertae   Hevelius
   Leo Leeu Leo Leonis Regulus Ptolemeus
   Leo Minor Klein Leeu LMi Leonis Minoris Praecipua Hevelius
   Lepus Haas Lep Leporis Arneb Ptolemeus
   Libra Weegskaal Lib Librae Zuben el-Djenoebi Ptolemeus
   Lupus Wolf Lup Lupi   Ptolemeus
   Lynx Tierkat Lyn Lyncis   Hevelius
   Lyra Lier Lyr Lyrae Wega Ptolemeus
   Mensa Tafelberg Men Mensae   Lacaille
   Microscopium Mikroskoop Mic Microscopii   Lacaille
   Monocerus Eenhoring Mon Monocerotis   Hevelius
   Musca Vlieg Mus Muscae   Hevelius
   Norma Winkelhaak Nor Normae   Lacaille
   Octans Oktant Oct Octantis   Lacaille
   Ophiuchus Slangdraer Oph Ophiuchi Ras Alhague Ptolemeus
   Orion Orion Ori Orionis Beteigeuze Ptolemeus
   Pavo Pou Pav Pavonis Joo Tseo (Peacock) Bayer
   Pegasus Pegasus Peg Pegasi Markab Ptolemeus
   Perseus Perseus Per Persei Mirphak (Algenib) Ptolemeus
   Phoenix Feniks Phe Phoenicis Ankaa Bayer
   Pictor [Equuleus Pictoris]** Skilder Pic Pictoris   Lacaille
   Piscis Austrinus Suidelike Vis PsA Piscis Austrini Fomalhaut Ptolemeus
   Pisces Visse Psc Piscium Alrischa Ptolemeus
   Puppis Agterdek van die Skip Pup Puppis Naos Lacaille
   Pyxis (Nautica)* Skeepskompas (Kompas van die Seevaarder)** Pyx Pyxidis
     Lacaille
   Reticulum Net Ret Reticuli   Lacaille
   Sagitta Pyl Sge Sagittae Sham Ptolemeus
   Sagittarius Skutter Sgr Sagittarii Rukbat Ptolemeus
   Scorpius Skerpioen Sco Scorpii Antares Ptolemeus
   Sculptor [Apparatus sculpturis]** Beeldhouer (se ateljee)* Scl
   Sculptoris   Lacaille
   Scutum Skild Sct Scuti   Hevelius
   Serpens Slang Ser Serpentis Unukalhai Ptolemeus
   Sextans Sekstant Sex Sextantis   Hevelius
   Taurus Stier Tau Tauri Aldebaran Ptolemeus
   Telescopium Teleskoop Tel Telescopii   Lacaille
   Triangulum Australis Suidelike Driehoek TrA Trianguli Australis Atria
   Bayer
   Triangulum Driehoek Tri Trianguli Metallah Ptolemeus
   Tucana Toekan Tuc Tucanae   Bayer
   Ursa Major Groot Beer (Groot Wa) UMa Ursae Maioris Dubhe Ptolemeus
   Ursa Minor Klein Beer (Klein Wa) UMi Ursae Minoris Polaris Ptolemeus
   Vela Seil van die Skip Vel Velorum Suhail al Muhlif Lacaille
   Virgo Jonkvrou Vir Virginis Spica Ptolemeus
   (Piscis) Volans* Vlieënde Vis Vol Volantis   Bayer
   Vulpecula Vos Vul Vulpeculae   Hevelius

   Sterre wat met 'n '*' gekenmerk is, het vandag 'n verkorte naam sonder
   die gedeelte tussen hakies.
   '**' dui name aan wat geheel gewysig is. Die oorspronklike naam word
   tussen hakies aangedui '[ ]'
   Kleure: Noordelike sterrehemel Suidelike sterrehemel

[wysig] Buiteskakel

     * Webwerf van die Astronomiese Vereniging van Suider-Afrika,
       Bloemfonteintak, met 'n lys van sterrebeelde

   Kategorie: Sterrekunde

