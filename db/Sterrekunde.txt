Sterrekunde


   Sterrekunde (ook astronomie, wat "die wette van die sterre" beteken) is
   'n wetenskap wat die waarneming en verduideliking van gebeurtenisse
   buite die aarde en die atmosfeer behels. Die oorsprong, ewolusie,
   fisiese en chemiese eienskappe van voorwerpe wat in die hemelruim
   waargeneem kan word, word bestudeer.
   Maanstudie: die groot krater is Daedalus, deur die Apollo 11 bemanning
   gefotografeer terwyl hulle om die Maan gewentel het in 1969. Naby die
   middel van die agterkant van die Maan geleë, die deursnee van die
   krater is ongeveer 92 kilometer.
   Maanstudie: die groot krater is Daedalus, deur die Apollo 11 bemanning
   gefotografeer terwyl hulle om die Maan gewentel het in 1969. Naby die
   middel van die agterkant van die Maan geleë, die deursnee van die
   krater is ongeveer 92 kilometer.

   Sterrekunde is een van die min wetenskappe waar amateurs steeds 'n rol
   te speel het, veral met die ontdekking en monitering van verskynsels
   met 'n verbygaande aard. Sterrekunde moet nie met sterrewiggelary
   (astrologie) verwar word nie. Sterrewiggelary is 'n geloof dat daar 'n
   korrelasie bestaan tussen mense se doen en late en noodlot, en die
   stand van die hemelliggame – al het die twee velde 'n gemeenskaplike
   oorsprong is hulle baie verskillend, sterrekundiges aanvaar die
   wetenskaplike metode en sterrewiggelaars (astroloë) nie.

   Inhoud

        * 1 Vertakkinge van sterrekunde
             + 1.1 Volgens onderwerp of probleem aangespreek
             + 1.2 Volgens die maniere waarop inligting verkry word
        * 2 Kort geskiedenis
        * 3 Kronologiese lyste
        * 4 Sien ook
        * 5 Sterrekundige gereedskap
        * 6 Eksterne skakels
             + 6.1 Organisasies
             + 6.2 Verwysings: Formules en konstantes
             + 6.3 Ander eksterne skakels

[wysig] Vertakkinge van sterrekunde

   Toe sterrekunde nog in sy kinderskoene gestaan het, in die tyd van die
   antieke Grieke en ander antieke beskawings het sterrekunde hoofsaaklik
   bestaan uit sterremeetkunde, waar die posisies van sterre en plante in
   hemel gemeet is. Later met die werk van Kepler en Newton is die weg
   gebaan vir hemelmeganika, die wiskundige voorspelling van die bewegings
   van die hemelliggame onder invloed van swaartekrag en die voorwerpe in
   ons sonnestelsel in besonder. Baie van die pogings in bogenoemde twee
   velde is hoofsaaklik per hand gedoen maar word deesdae outomaties met
   rekenaars gedoen tot so 'n mate dat die twee vakgebiede nie meer as
   onafhanklik beskou kan word nie. Bewegings en liggings van voorwerpe
   kan nou maklik vasgestel word en die moderne sterrekunde bemoei homself
   meer met die pogings om ware fisiese aard van hemelliggame waar te neem
   en te verstaan.

   Vanaf die begin van die 20ste eeu was die veld van professionele
   sterrekunde geneig om verdeel te word in waarnemende sterrekunde en
   teoretiese astrofisika. Alhoewel die meeste sterrekundiges elemente van
   beide in hulle navorsing gebruik, word verskillende vaardighede benodig
   en daarom is die meeste sterrekundiges geneig om in die een of die
   ander te spesialiseer. Waarnemende sterrekunde is meestal gemoeid met
   die insameling en verwerking van data wat die bou en onderhoud van
   instrumente behels. Teoretiese astrofisika (fisiese sterrekunde) is
   hoofsaaklik gemoeid met die verklaring en verstaan van die implikasies
   van die verskillende modelle en behels werk met analitiese modelle op
   rekenaars.

   Die studievelde kan ook verdeel word op twee ander maniere: volgens
   "onderwerp", gewoonlik na aanleiding van die gebied in die ruimte (bv.
   terrestelselsterrekunde) of "probleme aangespreek" (soos stervorming of
   kosmologie); of volgens die manier waarop die inligting verkry word.

[wysig] Volgens onderwerp of probleem aangespreek

   Planetarêre sterrekunde, of Planetêre Wetenskap: 'n stofduiwel op Mars.
   Deur die "Mars Global Surveyor" gefotografeer, die lang donker lyn word
   gevorm deur 'n bewegende draaikolk in die atmosfeer van Mars
   (soortgelyk aan 'n tornado op aarde). Die stofduiwel self (die swart
   kol) klim teen die wal van die krater uit. Die lyne aan die regterkant
   is sandduine op die vloer van die krater.
   Planetarêre sterrekunde, of Planetêre Wetenskap: 'n stofduiwel op Mars.
   Deur die "Mars Global Surveyor" gefotografeer, die lang donker lyn word
   gevorm deur 'n bewegende draaikolk in die atmosfeer van Mars
   (soortgelyk aan 'n tornado op aarde). Die stofduiwel self (die swart
   kol) klim teen die wal van die krater uit. Die lyne aan die regterkant
   is sandduine op die vloer van die krater.
     * Sterremeetkunde: Die studie van die ligging van hemelliggame en
       hulle verandering in posisie. Definieer die koördinaatstelsel wat
       gebruik word en die bewegingsleer van voorwerpe in ons heelal.
     * Astrofisika (Fisiese sterrekunde): die studie van die fisika van
       die heelal insluitende die fisiese eienskappe (ligsterkte,
       digtheid, temperatuur, chemiese samestelling) van sterrekundige
       voorwerpe.
     * Kosmogonie: die studie van die oorsprong van die heelal en sy
       ewolusie.
     * Kosmologie: die studie van kosmologie is teoretiese astrofisika op
       groot skaal.
     * Ewolusie en vorming van sterrestelsels: die studie van die vorming
       van die sterrestelsels en hul ewolusie daarna.
     * Sterstelselkunde: die studie van die struktuur en onderdele van ons
       en ander sterrestelsels.
     * Buitestelsel sterrekunde: die studie van hemelliggame
     * Sterkunde: die studie van sterre.
     * Sterewolusie: die studie van die ewolusie van sterre vanaf hulle
       vorming tot hul einde as blote oorblyfsels; supernova's, bruin
       dwerge, of swartkolke.
     * Stervorming: die studie van die toestande en prosesse wat lei tot
       die vorming van sterre binne in gaswolke.
     * Planetêre Wetenskappe: die studie van die planete van die
       sonnestelsel.
     * Astrobiologie: die studie van die oorsprong en ewolusie van
       biologiese stelsels in die heelal.

   Daar bestaan ook ander dissiplines wat as vertakkinge van sterrekunde
   beskou kan word.
     * Sterrekundige argeologie
     * Astrochemie

[wysig] Volgens die maniere waarop inligting verkry word

   In sterrekunde word inligting hoofsaaklik verkry deur die bespeuring en
   analise van elektromagnetiese straling, fotone, kosmiese straling,
   neutrino's, meteore en dalk in die toekoms swaartekraggolwe (sien LIGO
   en LISA).

   'n Tradisionele verdeling van sterrekunde deur die deel van die
   elektromagnetiese spektrum wat waargeneem word:
     * Optiese sterrekunde beskryf die tegnieke wat gebruik word om lig te
       bespeur en te analiseer in en rondom die golflengtes wat
       waarneembaar is met die oog (omtrent 400-800 nm). Die mees
       gebruikte apparaat is die teleskoop met elektroniese kameras en
       spektrograwe.
     * Infrarooi sterrekunde is gemoeid met die bespeuring van infrarooi
       straling (Golflengtes korter as die van rooi lig). Die mees
       algemene apparaat is die teleskoop maar met 'n instrument wat
       geoptimiseer is vir infrarooi. Ruimteteleskope word ook gebruik om
       die steuring (elektromagnetiese interferensie) van die atmosfeer
       uit te skakel.
     * Radio sterrekunde gebruik heeltemal ander instrumenttipes om
       straling op te spoor. Golflengtes hier kan wissel van mm tot cm.
       Die ontvangers is soortgelyk aan die wat gebruik word vir radio
       uitsendings (wat straling van dieselfde golflengtes gebruik) Sien
       ook Radioteleskoop.
     * Hoë-energie sterrekunde: Die studie van sterrekundigie voorwerpe
       wat hoë-energie elektromagnetiese golwe vrystel. Dit sluit
       X-strale, gammastrale, UV-strale, neutrinos en kosmiese straling
       in.

   Buitestelsel sterrekunde: swaartekraglens. Hierdie beeld wys verskeie
   blou, lusvormige voorwerpe wat veelvuldige beelde van dieselfde
   sterrestelsel is. Hulle is gedupliseer deur die swaartekraglens effek
   van die tros geel sterrestelsels naby die foto se middel. Die lens word
   geskep deur die tros se swaartekragveld wat die lig buig en sodoende
   die beeld van 'n voorwerp op 'n verdere afstand te vergroot en
   verwring.
   Buitestelsel sterrekunde: swaartekraglens. Hierdie beeld wys verskeie
   blou, lusvormige voorwerpe wat veelvuldige beelde van dieselfde
   sterrestelsel is. Hulle is gedupliseer deur die swaartekraglens effek
   van die tros geel sterrestelsels naby die foto se middel. Die lens word
   geskep deur die tros se swaartekragveld wat die lig buig en sodoende
   die beeld van 'n voorwerp op 'n verdere afstand te vergroot en
   verwring.

   Optiese en radio sterrekunde kan gedoen word met grond-gebaseerde
   sterrewagte, omdat die atmosfeer deurskynend is vir daardie
   golflengtes. Infrarooi lig word sterk geabsorbeer deur waterdamp, dus
   moet infrarooi sterrewagte geleë waas op hoë en droeë plekke of in die
   ruimte.

   Die atmosfeer is ondeurskynend vir X-strale, gammastrale en UV-strale
   en behalwe vir 'n paar golflengte "vensters" ook vir infrarooi strale
   dus moet waarnemings gedoen word vanaf ballonne of ruimte sterrewagte.

[wysig] Kort geskiedenis

   In die vroeë geskiedenis het sterrekunde slegs die waarnemings en
   voorspellings behels, van die bewegings van hemelligame wat met die
   blote oog waargeneem kon word. Die Rigveda verwys na die 27
   sterrebeelde wat met die beweging van die son geassosieer word en ook
   die 12 diereriemverdeling van die naghemel. Die antieke Grieke het
   belangrike bydraes gemaak tot sterrekunde, onder andere die definisie
   van die helderheidstelsel. Die Bybel bevat 'n aantal stellings oor die
   posisie van die aarde in die heelal en die aard van die sterre en
   planete, waarvan die meeste eerder digterlik as letterlik is; sien
   Bybelse kosmologie. In 500 n.C., het Aryabhata 'n wiskundige stelsel
   voorgestel waar die aarde om sy eie as draai en die beweging van die
   planete relatief tot die son oorweeg het.

   Sterrekunde het gestagneer tydens die middeleeuse Europa, maar het in
   die Arabiese wêreld gefloreer. Laat in die 9de eeu het die islamietiese
   sterrekundige al-Farghani (Abu'l-Abbas Ahmad ibn Muhammad ibn Kathir
   al-Farghani) uitvoering geskryf oor die beweging van die hemelliggame.
   Sy werk is in die 12de eeu na Latyn vertaal. Laat in die 10de eeu is 'n
   baie groot sterrewag naby Teheran in Iran deur die sterrekundige
   al-Khujandi gebou wat onder andere 'n paar middaglyn-oorgange van die
   son waargeneem het en daaruit die skuinsheid van die aarde se
   wentelvlak (ekliptiek) ten opsigte van die hemelekwator bereken het. In
   Persië het Omar Khayyam (Ghiyath al-Din Abu'l-Fath Umar ibn Ibrahim
   al-Nisaburi al-Khayyami) vele tabelle opgestel en 'n verandering van
   die kalender opgestel wat meer akkuraat was as die Juliaanse kalender
   en byna so akkuraat soos die Gregoriaanse kalender was.

   Tydens die Renaissance het Kopernikus 'n heliosentriese model van die
   sonnestelsel voorgestel. Sy werk is deur Galileo Galilei en Johannes
   Kepler uitgebrei, reggestel en verdedig. Galileo het teleskope begin
   gebruik om sy waarnemings te verbeter. Kepler was die eerste om 'n
   stelsel te ontwikkel wat die bewegings van die planete om die Son as
   middelpunt in korrekte besonderhede beskryf het.

   Kepler was egter nie suksesvol met die ontwikkeling van die toerieë vir
   die wette wat hy neergeskryf het nie. Newton se uitvinding van
   hemelligaamdinamika en sy swaartekragwet was finaal in staat om die
   bewegings van die planete te verduidelik. Die refleksieteleskoop is toe
   ook ontdek wat waarnemings nog verder verbeter het.

   Dit is bevind dat sterre vêr afgeleë voorwerpe was. Met die ontdekking
   van spektroskopie is dit bewys dat die sterre soortgelyk aan ons eie
   son was, maar met 'n wye reeks van temperature, massas en groottes. Die
   bestaan van ons sterrestelsel, die Melkweg, as 'n aparte groep sterre
   is eers in die 20ste eeu, saam met die bestaan van ander "eksterne"
   sterrestelsels bewys. Die uitsetting van die heelal soos waargeneem
   deur die oënskynlike wegwaartse beweging van die meeste sterrestelsels
   is ook ontdek. Kosmologie het reuse vooruitgang gemaak in die 20ste eeu
   met die grootknalteorie model wat sterk ondersteun word deur bewyse
   verskaf deur sterrekunde en fisika, soos byvoorbeeld die kosmiese
   mikrogolf agtergrondstraling, Hubble se wet en kosmologiese oorvloed
   van die elemente.
   Sterkunde, Sterewolusie: Die Mier planetêre newel. Die uitstorting van
   gas vanaf die sterwende ster in die middel laat simmetriese patrone
   anders as die chaotiese patrone wat verwag sou word van 'n gewone
   ontploffing.
   Sterkunde, Sterewolusie: Die Mier planetêre newel. Die uitstorting van
   gas vanaf die sterwende ster in die middel laat simmetriese patrone
   anders as die chaotiese patrone wat verwag sou word van 'n gewone
   ontploffing.

[wysig] Kronologiese lyste

     * kunsmatige satelliete en onbemande verkenningsvaartuie
     * sterrekundige kaarte, kataloguste, en opmetings
     * swartgat fisika
     * kosmologie
     * Kronologie van sterrestelsel, sterrestelsel trosse en grootskaalse
       strukture
     * natuurlike satelliete

[wysig] Sien ook

     * Lys van sterrekundige onderwerpe
     * Sterrekundiges en Astrofisici
     * Ruimtewetenskap
     * Sterrekundige benamingskonvensies
     * Sterrekundige simbole
     * Sterrekundige voorwerpe
     * Sterrekundige siklusse
     * Internasionale Sterrekundige Vereniging
     * Amerikaanse Sterrekundige Vereniging
     * Royal Astronomical Society
     * Suidelike Europese Sterrewag

   Vir woordeboekinligting, sien die bladsy sterrekunde op WikiWoordeboek

[wysig] Sterrekundige gereedskap

     * Teleskoop
     * Rekenaars
     * Sakrekenaar
     * Sterrewag
     * Ruimtesterrewag
     * Hubble-teleskoop

[wysig] Eksterne skakels

[wysig] Organisasies

     * American Association of Variable Star Observers
     * American Astronomical Society
     * Astronomical Society of the Pacific
     * Astronomical Society of Southern Africa
     * Cassini Imaging Laboratory – Verstommende beelde van die planete
       geneem deur die Cassini ruimte-verkenningsvaartuig.
     * Czech Astronomical Society
     * Durham Region Astronomical Association
     * European Southern Observatory
     * Hawaiian Astronomical Society
     * Herzberg Institute of Astrophysics
     * National Optical Astronomy Observatories
     * North York Astronomical Association
     * Open Encyclopedia Project - Sterrekundige Afdeling.
     * Royal Astronomical Society of Canada
     * Royal Astronomical Society (UK)
     * Royal Astronomical Society of New Zealand
     * Saint Louis Astronomical Society
     * Society for Popular Astronomy (UK)
     * International Astronomy Youth Camp (IAYC)

[wysig] Verwysings: Formules en konstantes

     * Sterrekundige Formules
     * Indeks van sterrekundige konstantes
     * Zombeck se Handbook of Space Astronomy and Astrophysics

[wysig] Ander eksterne skakels

     * Sterrekundige fotos vir gebruik as rekenaar agtergrond
     * Sterrekundige feite en inligting
     * Sterrekundige feite vir opvoeders
     * Die Los Alamos Astrofisika Databasis
     * Sterrekundige foto van die dag
     * Bruce Medaljewenners (jaarlikse sterrekundige toekenning sedert
       1898)
     * Islamieties en Arabiese Sterrekunde
     * Universiteit van Ottawa se Sterrekunde Stoor van Kennis
     * Meer oor die noorderligte
     * cartomanzia University of Pisa research
     * Astronomy - A History - G. Forbes - 1909 (eLibrary Project - eLib
       Text)

   Kategorie: Sterrekunde

