Sterrenag


   Sterrenag
   Vincent van Gogh, 1889
   olie op doek, 73 × 92 cm
   Museum of Modern Art

   Sterrenag is een van die bekendste skilderye deur die Nederlandsse
   post-impressionistiese kunstenaar Vincent van Gogh. Dit is in die
   permanente versameling van die Museum of Modern Art in New York Stad.
   Die olie-op-doek skildery meet 73 x 92 cm. Die skildery wat in Junie
   1889 deur Van Gogh geskep is terwyl hy in 'n geestesinrigting by Saint
   Rémy de Provence was, beeld 'n malende hemellandskap gevul met
   gloeiende geel sterre bokant 'n klein dorpie en golwende heuwels uit.
   Dit is slegs 13 maande voor Van Gogh se selfmoord geskilder. Die donker
   vorm in die voorgrond links van die middel is al as die punt van 'n
   boom beskryf alhoewel kunshistorici al verskeie ander interpretasies
   voorgelê het. Die doel blyk te wees om mens se oog na die hemel te rig.
   Verder voeg dit diepte tot die skildery toe. 'n Kerktoring in die dorp
   wys ook na die lug wat verder klem lê op opkyk. Die kunswerk word
   beskou as een van die groot meesterstukke van alle tye, aangesien die
   kunswerk tergelyke tyd beeldskoon en ontrustend is.

   Van Gogh se woorde, "Net soos ons die trein neem om by Tarascon of
   Rouen te kom, neem ons die dood om 'n ster te bereik" word baie keer
   met die skildery in verband gebring.

   Die skildery was die inspirasie vir Don McLean se liedjie Vincent, wat
   ook aan die openingswoorde , Starry, Starry Night bekend is en vir die
   Franse komponis Henri Dutilleux se orkestrale werk Timbres, Espace,
   Mouvement.

   V838 Monocerotis, benoem as een van die mees misterieuse sterre in die
   Melkweg vertoon volgens Hubble Space Telescope sterrekundiges
   ooreenkomste met Sterrenag.

[wysig] Eksterne skakels

     * Lirieke van Don McLean se "Vincent" alias "Starry, Starry Night".

   Hierdie artikel is 'n saadjie. Voel vry om Wikipedia te help deur dit
   uit te brei.

   Sterrenag
   Kategorie: Saadjies

