Sterrenag oor die Rhône


   Sterrenag oor die Rhône
   Vincent van Gogh, 1888
   olie op doek, 72.5 × 92 cm
   Musée d'Orsay

   Sterrenag oor die Rhône (September 1888) is een van Vincent van Gogh se
   nagtelike skilderye van Arles. Van Gogh se bekoring met die hemel en
   sterre was die inspirasie vir meeste van sy beroemde skilderye
   insluitend Kafeeterras in die aand en Sterrenag. Die tydperk in Arles
   was was een van die mees produktiewe in sy kort loopbaan. Sy skildery
   Kafeeterras in die aand het Sterrenag oor die Rhône met minder as 'n
   maand voorafgegaan. Sterrenag is in Junie 1889 geskilder.

   Die uitdaging om in die nag te skilder het Van Gogh geboei. Die
   perspektief wat hy vir Sterrenag oor die Rhône gekies het het hom
   toegelaat om die weerkaatsings van die gasverligting in Arles oorkant
   die glinsterende water van die Rhônerivier vas te vang. Die hemel
   daarbo word verlig deur die Groot Beer-sterrebeeld. In die voorgrond
   geniet twee minnaars die sagte naglig terwyl hulle aan die oewer van
   die rivier wandel.

   Die uitbeeld van kleur was vir Van Gogh baie belangrik. In briewe aan
   sy broer, Theo van Gogh, het hy baie maal voorwerpe in sy skilderye in
   terme van hulle kleur beskryf. Sy nagskilderye, insluitend Sterrenag
   oor die Rhône , het die belangrikheid wat hy daaraan geheg het om die
   skitterende kleure van die naghemel en die kunsmatige lig, wat nuut tot
   die tydperk was, vas te vang.
   Kategorieë: Vincent van Gogh skilderye • Arles

