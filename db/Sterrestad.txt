Sterrestad


   Sterrestad (Russies: Звёздный городок; Sterrestadjie) is 'n kunsmatige
   stad in Rusland, noordoos van Moskou, waar ruimtevaarders in die Joeri
   Gagarin-ruimtevaartopleidingssentrum (GCTC) deur middel van realistiese
   simulasies van byvoorbeeld nul-swaartekrag praktiese opleiding vir
   hulle ruimtesendings kry.

   Met die planne van die Sowjetunie om mense die ruimte in te stuur,
   ontstaan die behoefte aan 'n opleidingsentrum vir toekomstige
   ruimtevaarders in 1960. Sterrestad is gestig as woonplek vir
   ruimtevaarders en hulle gesinne en vir werknemers wat die
   opleidingsgeriewe in stand hou en hulle families. Die gesinne van
   ruimtevaarders bly in Sterrestad selfs al het die ruimtevaarder
   intussen afgetree of verongeluk. In die Sowjettyd was Sterrestad 'n
   uiters geheime lugmagbasis, wat op geen enkele kaart aangedui is nie.

   Sterrestad het tans alle nodige geriewe, onder meer 'n eie poskantoor,
   'n winkel vir daaglikse boodskappe en 'n museum wat aan ruimtevaart
   gewy is. In die museum is onder meer die diplomas van Joeri Gagarin en
   verskillende toekennings wat hy ontvang het, te sien.
   Standbeeld vir Joeri Gagarin in Sterrestad.
   Standbeeld vir Joeri Gagarin in Sterrestad.
   'n Ruimtevaarder by die ingang van die museum in Sterrestad.
   'n Ruimtevaarder by die ingang van die museum in Sterrestad.
   Kategorieë: Rusland • Sterrekunde

