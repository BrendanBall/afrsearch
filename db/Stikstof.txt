Stikstof



                                      koolstof   stikstof   suurstof

                                      N
                                      P


                                             Volledige tabel

                                   Algemeen
         Naam, Simbool, Nommer                               Stikstof, N, 7
                Chemiese reeks                                   nie-metale
          Groep, Periode, Blok                               15 (VA), 2 , p
            Digtheid, Hardheid                      1.2506 kg/m^3(273K), NA
                      Voorkoms                  kleurloos
                               Atoomeienskappe
                    Atoommassa                                  14.0067 ame
        Atoomradius (bereken.)                                   65 (56) pm
              Kovalente radius                                        75 pm
           van der Waalsradius                                       155 pm
          Elektronkonfigurasie                                 [He]2s^22p^3
           e^- per energievlak                                         2, 5
   Oksidasietoestande (Oksied)                        ±3,5,4,2 (sterk suur)
              Kristalstruktuur                                  heksagonaal
                              Fisiese eienskappe
          Toestand van materie                                          gas
                     Smeltpunt                           63.14 K (- 210 °C)
                      Kookpunt                          77.35 K (-195.8 °C)
                 Molêre volume                         13.54 ×10^-6 m^3/mol
             Verdampingswarmte                                2.7928 kJ/mol
               Smeltingswarmte                                0.3604 kJ/mol
                      Dampdruk                              ND Pa teen __ K
               Spoed van klank                        334 m/s teen 298.15 K
                                   Algemeen
           Elektronegatiwiteit                          3.04 (Paulingskaal)
   Spesifieke warmtekapasiteit                                1040 J/(kg*K)
   Elektriese geleidingsvermoë                              ND 10^6/(m·ohm)
     Termiese geleidingsvermoë                              0.02598 W/(m*K)
      1^e ionisasie potensiaal                                1402.3 kJ/mol
     2^de ionisasie potensiaal                                  2856 kJ/mol
     3^de ionisasie potensiaal                                4578.1 kJ/mol
     4^de ionisasie potensiaal                                7475.0 kJ/mol
     5^de ionisasie potensiaal                                9444.9 kJ/mol
     6^de ionisasie potensiaal                               53266.6 kJ/mol
    7^nde ionisasie potensiaal                                 64360 kJ/mol
                            Mees stabiele isotope


   iso    NV    halfleeftyd   VM    VE MeV  VP
   ^13N {sin.}  9.965 m     e vangs 2.220  ^13C
   ^14N 99.634% N is stabiel met 7 neutrone
   ^15N 0.366%  N is stabiel met 8 neutrone

             SI eenhede & STD word gebruik tensy anders vermeld.

   Stikstof (Latyn: Nitrogenium), is die chemiese element in die
   periodieke tabel met die simbool N en atoomgetal van 7. Dit is
   normaalweg 'n kleurlose, reuklose, smaaklose en meestal onaktiewe
   diatomiese nie-metaal gas. Stikstof beslaan ongeveer 78 persent van die
   Aarde se atmosfeer en is 'n bousteen van alle lewende weefsels.
   Stikstof vorm baie belangrike verbindings soos ammoniak, salpetersuur
   en sianiede.

   Inhoud

        * 1 Kenmerkende eienskappe
        * 2 Gebruike
        * 3 Geskiedenis
        * 4 Voorkoms
        * 5 Verbindings
        * 6 Biologiese rol
        * 7 Isotope
        * 8 Voorsorgmaatreëls
        * 9 Sien ook
        * 10 Verwysings
        * 11 Eksterne skakels

[wysig] Kenmerkende eienskappe

   Stikstof is 'n nie-metaal met 'n elektronnegatiwiteit van 3.0. Dit het
   vyf elektrone in sy buitenste skil en kom dus in die trivalente vorm
   voor in die meeste verbindings. Suiwer stikstof is 'n onreaktiewe
   kleurlose diatomiese gas by kamertemperatuur en beslaan ongeveer 78.08%
   van die Aarde se atmosfeer. Dit kondenseer by 77 K en vries teen 63 K.
   Vloeibare stikstof is 'n algemene kriogeen.

[wysig] Gebruike

   Die grootste enkele kommersiële gebruik van stikstof is as 'n komponent
   in die vervaardiging van ammoniak deur middel van die Haber proses.
   Ammoniak word op sy beurt gebruik vir kunsmis vervaardiging en om
   salpetersuur te vervaardig.

   Stikstofgas word baie keer gebruik as `n plaasvervanger vir suurstof,
   waneer oksidasie verkieslik nie moet plaasvind nie;
     * Om die varsheid van verpakte kosse te bewaar
     * In normale ligte, as `n goedkope altenatief vir argon
     * Bo-op vloeibare plofstof as `n veiligheidsmiddel
     * Die vervaardiging van elektroniese komponente soos diode en
       tranistor
     * In weermags vliegtuie om die gevaar van `n brand te verminder
     * In die maak van vlekvrye staal

   Vloeibare stikstof word gebruik as verkoelingsmiddel vir die vir die
   dompelvries en vervoer van voedselprodukte, vir die bewaring van lyke
   en voortplantingselle (sperm en eier), en vir die stabiele stoor van
   biologiese monsters. Dit word ook gebruik in die studie van kriogenie
   en dikwels in demonstrasies in wetenskaplike opvoeding. Vloeibare
   stikstof word geproduseer deur distillasie vanuit vloeibare lug.

   Die soute van saltpetersuur sluit 'n paar belangrike verbindings in
   soos byvoorbeeld kaliumnitraat of salpeter en ammoniumnitraat.
   Eersgenoemde verbinding is 'n bestandeel van buskruit en laasgenoemde
   van kunsmis. Genitreerde organiese verbindings soos nitrogliserien en
   trinitrotolueen is dikwels plofstowwe.

   Salpetersuur word gebruik as 'n oksideermiddel in vloeibare brandstof
   aangedrewe vuurpyle. Hidrasien en derivate vind ook gebruik as
   vuurpylbrandstof.

[wysig] Geskiedenis

   Die ontdekking van Stikstof word algemeen toegeskryf aan Daniel
   Rutherford in 1772. Die feit dat daar 'n bestandeel van lug was wat nie
   verbranding onderhou het nie is welbekend gewees aan die laat 18de
   eeuse chemici. Stikstof is ook terselftertyd deur Carl Wilhelm Scheele,
   Henry Cavendish en Joseph Priestley bestudeer.

   Verbindings van stikstof was bekend in die Middeleeue. Die alchemiste
   het salpetersuur as aqua fortis geken. Die mengsel van salpeter- en
   soutsuur het bekend gestaan as aqua regia, wat bekend was vir sy vermoë
   om goud op te los.

[wysig] Voorkoms

   Stikstof is die grootste enkele bestandeel van die aarde se atmosfeer
   (78.1% op 'n volumebasis en 75.5% op 'n massabasis) en word vir
   industriële doeleindes herwin deur die fraksionele distillasie van
   vloeibare lug.

   Stowwe wat hierdie element bevat is in die buiteruim waargeneem.
   Stikstof-14 word geskep tydens die kernfusie proses in sterre. Stikstof
   maak 'n groot deel uit van diere reste (byvoorbeeld ghwano) gewoonlik
   in die vorm van ureum, uriensuur en verbindings van hierdie stikstof
   bevattende verbindings.

   Dit is al 'n geruime tyd bekend dat molekulêre stikstof in Titaan se
   atmosfeer voorkom en is in interstellêre ruimte deur David Knauth en
   mede-werkers opgespoor deur van die Far Ultraviolet Spectroscopic
   Explorer gebruik te maak.

[wysig] Verbindings

   Die mees algemene hidried van stikstof is ammoniak (NH[3]) met
   hidrasien (N[2]H[4]) as 'n ander bekende dog skaarsser hidried.
   Ammoniak is meer alkalies as water en los daarin op om ammonium ione
   (NH[4]^+) te vorm. Vloeibare ammoniak is effe amfiproties en vorm
   ammonium en amied ione (NH[2]^-); beide amied en nitried (N^3-) soute
   is bekend, maar hulle ontbind in water. Enkel en dubbel gesubstitueerde
   verbindings van ammoniak word amiene genoem. Groter kettings, ringe en
   strukture van stikstof hidriede is ook bekend maar is onstabiel.

   Ander klasse van stikstof anione is aziede (N[3]^-), wat lineÃªr is en
   iso-elektronies ten opsigte van koolstofdioksied. 'n Ander molekuul met
   dieselfde struktuur is distikstofmonoksied (N[2]O), meer algemeen
   bekend as laggas. Hierdie is een van verskeie oksied verbindings,
   waarvan die mees prominente een stikstofmonoksied (NO) en
   stikstofdioksied (NO[2]), wat beide 'n ongepaarde elektron bevat.
   Laasgenoemde toon 'n geneigdheid om te dimeriseer en is 'n belangrik
   bestandeel van rookmis.

   Die ander oksiede, distikstoftrioksied (N[2]O[3]) en
   distikstofpentoksied (N[2]O[5]), is egter redelik onstabiel en
   plofbaar. Die ooreenstemmende sure is nitroësuur (HNO[2]) en
   salpetersuur (HNO[3]), terwyl die ooreenstemmende soute nitriete en
   nitrate genoem word. Salpetersuur is een van die weinig sure wat
   sterker is as hidronium.

[wysig] Biologiese rol

   Stikstof is 'n noodsaaklike bousteen van aminosure en nukleoonsure wat
   stikstof onmisbaar maak vir lewe om te bestaan

   Molekulêre stikstof in die lug kan nie direk deur plante, diere of
   mense gebruik word nie. Dit moet eers omgeskakel word na `n ander vorm,
   soos ammonium of nitraat. Persipitasie bevat gewoonlik groot
   hoeveelhede nitrate, as gevolg van donderweer of ander elektriese
   aktiwiteite in die lug. Die grootste hoeveelheid stikstof wat die aarde
   se oppervlak bereik is hoofsaaklik in die vorm van nitrate. Nitrate in
   die grond word dan ook by voorkeur deur plante se wortels geabsorbeer
   in vergelyking met die ammonium in die grond. Peulgewasse soos die
   soyaboonplant kan stikstof direk uit die atmosfeer verkry omdat hulle
   wortels knolletjies het waar mikrobes gehuisves word. Die mikrobes kan
   die omskakeling na ammoniak bewerkstellig in 'n proses wat bekend staan
   as stikstof vaslegging. Die peulplant skakel daarna die ammoniak na
   stikstofoksiede en aminosure om waaruit proteïne vervaardig word.

   Stikstof verbindings is een van die boustene in diere biologie.
   Aminosure van plante, wat stikstof bevat, speel `n belangrike rol in
   diere, omdat dit help by die vervaardiging van proteine en
   nukleoonsure.

[wysig] Isotope

   Daar bestaan twee stabiele isotope: N-14 en N-15. Die mees algemene
   isotoop by verre is N-14 (99.634%), wat geproduseer word in die
   KSS-siklus (Koolstof-Stikstof-Suurstof-siklus) in sterre. Die
   oorblywende isotoop is N-15. Van die tien isotope wat sinteties
   voorberei word het een 'n halfleeftyd van nege minute en die
   oorblywende isotope se halfleeftye is almal in die ordegrootte van
   sekondes of minder. Biologies bevorderde reaksies (d.w.s. Assimilasie,
   nitrifisering en denitrifisering) het 'n sterk invloed op die dinamika
   van stikstof in die grond. Hierdie reaksies is byna altyd geneig om
   N-15 verryking in die grond en 'n daarmee gepaardgaande verarming in
   die biologiese produk teweeg te bring.

[wysig] Voorsorgmaatreëls

   Stikstof los in `n mens se bloedstroom op en `n ligaams-vette. `n
   Vinnige verandering in druk (veral by duikers wat te vinnig steig) kan
   tot `n moontlik dodelike kondisie lei. Dit gebeur as die stikstof
   borrels in die bloedstoom, senuwees, gewrigte en ander areas vorm.

   Direkte vel kontak met vloeibare stikstof vir slegs `n paar sekondes
   kan tot verkluiming lei. Dit hang egter as van die tipe stikstof, en
   die tipe manier waarop die kontak plaasvind. As `n stikstof-deurweekte
   materiaal, soos katoen, in aanraking kom met die vel, is die gevolge
   erger as waneer die die stikstof direk op die vel gemors word. As die
   stikstof direk op die vel val, word die vel beskerm deur die
   leidenfrost effek.

   Nitraat kunsmis in die afloop van landerye af is 'n groot bron van
   grondwater- en rivierbesoedeling. Siano (-CN) bevattende verbindings
   vorm uiters giftige soute en is dodelik vir baie diere en vir alle
   soogdiere.

[wysig] Sien ook

     * Voedingstowwe
     * Stikstofsiklus
     * NOx

[wysig] Verwysings

     * Los Alamos National Laboratory ndash; Nitrogen

[wysig] Eksterne skakels

     * WebElements.com – Nitrogen
     * EnvironmentalChemistry.com – Nitrogen
     * It's Elemental – Nitrogen
     * Schenectady County Community College – Nitrogen

   Kategorie: Chemiese elemente

