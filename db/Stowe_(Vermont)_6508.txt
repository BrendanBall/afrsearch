Stowe (Vermont)


   Die ligging van Stowe in Vermont
   Die ligging van Stowe in Vermont

   Stowe is 'n dorp in die Lamoille-distrik van die Amerikaanse deelstaat
   Vermont (Nieu-Engeland) met 4 339 inwoners volgens die sensus van die
   jaar 2000. Die eerste nedersetting het in 1794 ontstaan, en die dorp is
   in 1896 geïnkorporeer. Stowe is 'n gewilde toeristebestemming en een
   van die grootste skioorde in Nieu-Engeland.

   Inhoud

        * 1 Geografie
        * 2 Demografie
        * 3 Ekonomie
        * 4 Ontspanning
             + 4.1 Skisport
             + 4.2 Stowe Ontspanningspad
        * 5 Eksterne skakels

[wysig] Geografie

   Stowe het volgens die Sensusburo van die Verenigde State 'n totale
   oppervlak van 188,4 vierkante kilometer (72,7 vierkante myl), waarvan
   188,2 vierkante kilometer land en 0,2 vk km of 0,1 persent water. Ten
   opsigte van sy oppervlak is dit die grootste dorp in die deelstaat
   Vermont.

[wysig] Demografie

   Volgens die 2000-sensus was daar 1 905 huishoudings en 1 129 gesinne in
   die dorp. Die bevolkingsdigtheid was 23,1 inwoners per vierkante
   kilometer of 59,7 inwoners per vierkante myl. Van die bevolking was
   97,51 persent Blankes, 0,28 persent Swartes, 0,37 persent Indiane, 0,44
   persent Asiate, 0,23 persent van ander etniese afkoms, en 1,18 prsent
   van gemengde afkoms.

   Die gemiddelde jaarlikse inkomste van 'n huishouding was VSA-$ 52 378
   en dié van 'n gesin VSA-$ 64 700. Die gemiddelde jaarlikse inkomste van
   mans was VSA-$ 37 788 teenoor vroue se VSA-$ 31 689. Die
   per-capita-inkomste in Stowe was VSA-$ 35 474. Sowat 3,7 persent van
   die gesinne en 6,8 persent van die totale bevolking was onder die
   broodlyn.

[wysig] Ekonomie

   Die plaaslike ekonomie steun oorwegend op toerisme. 'n Groot aantal
   lodges, winkels en restourante verskaf hulle dienste veral aan
   toeriste. Die skigebied van Stowe Bergoord is die belangrikste
   werkgewer tydens die winter.

   Alhoewel Stowe vir sy skisportgeriewe bekend staan, is die somer
   nogtans die belangrikste toeristeseisoen in Stowe, wat meer inkomste
   oplewer as die ander drie seisoene.

   Die plaaslike nywerhede, wat vroeër skoene vervaardig het, is intussen
   gesluit, nadat hulle bedrywighede na Sjina verskuif is. Ander plaaslike
   produkte sluit kano's, elektroniese uitrusting, houtprodukte en
   esdoringsuiker in. Melkboerdery, veeteelt en handel met ou kunswerk is
   eweneens belangrike bronne van inkomste.

[wysig] Ontspanning

   Stowe in die winter
   Stowe in die winter

[wysig] Skisport

   Mount Mansfield is Vermont se hoogste bergspits en 'n skigebied van
   wêreldgehalte. Die Front Four-skipaaie (National, Lift Line, Starr en
   Goat) behoort tot die uitdagendste en mees bekende skipaaie in die
   land, wat geskik is vir almal, van beginners tot die mees gevorderdes.
   Die laer geleë Spruce Peak-bergspits is geskik vir beginners en
   gevorderdes. Stowe Bergoord word dikwels "Die Ski-hoofstad van die
   Ooste" genoem.

[wysig] Stowe Ontspanningspad

   Die Stowe Ontspanningspad, wat algemeen bekend staan as die Stowe
   Fietspad, is 'n ontspanningspad, wat oor 'n afstand van 5,3 myl loop en
   in 1989 teen 'n koste van VSA-$ 680 000 voltooi is. Die Fietspad het
   verskeie toekennings ontvang.

[wysig] Eksterne skakels

     * Die amptelike webwerf van Stowe
     * Die webwerf van Stowe Bergoord
     * GoStowe.com - 'n Webwerf met inligting vir besoekers
     * Stowe Reporter - die plaaslike nuusblad
     * The Green Mountain Inn - 'n Historiese kroeg uit die jaar 1833

                      Flag of Vermont State of Vermont
                                 Onderwerpe

    Grondwet | Kultuur | Geografie | Regering | Geskiedenis | Ekonomie |
                          Stede | Dorpe in Vermont
                                  Hoofstad

                                 Montpelier
                                   Streke

     Champlainvallei | Groen Berge | Mount Mansfield | Northeast Kingdom
                                  Distrikte

     Addison | Bennington | Caledonia | Chittenden | Essex | Franklin |
      Grand Isle | Lamoille | Orange | Orleans | Rutland | Washington |
                              Windham | Windsor
                                    Stede

   Barre | Burlington | Montpelier | Newport | Rutland | South Burlington
                     | St. Albans | Vergennes | Winooski
                                    Dorpe

                   Bennington | Calais | Stowe | Williston

   Kategorie: Dorpe in Vermont

