Straatligkinders


             Straatligkinders
   Oorsprong    Potchefstroom, Suid-Afrika
   Geboorte     2006
   Genre(s)     Rock
                Emo
                Punk
   Aktiewe jare 2006 - hede
   Uitgewer(s)  Brettian Records
   Webwerf      Myspace [1]
   Last.fm      Straatligkinders
   Lirieke      Lyricwiki [2]
   Huidige lede Bouwer
                Bennie
                Hein
                Ruan

   Inhoud

        * 1 Agtergrond inligting
        * 2 Diskografie
             + 2.1 EPs
             + 2.2 Studio Album

[wysig] Agtergrond inligting

   Die Straatligkinders is 'n Afrikaanse rock/emo/punk musiekgroep van
   Potchefstroom. Hulle het in Augustus 2006 op die musiektoneel verskyn
   toe Hein (baskitaar) en Bennie (hoof kitaar) besluit het om iets nuuts
   in Afrikaans te skep. Hulle twee het toe vir Hein se broer, Ruan,
   genader om vir hul nuwe projek dromme te kom speel. 'n Gemeenskaplike
   vriend het ook vir Hein, Bouwer aanbeveel as 'n moontlike sanger. Die
   vier het toe bymekaar gekom om die Straatligkinders te stig. Hul eerste
   optrede was toe binnekort in November 2006 in 'n klub in Potchefstroom,
   wat al hul vriende bygewoon het.

   In Desember 2006 besluit hulle op 'n musiekvideo vir hul liedjie 'Die
   beskermer.' Dit was geskiet in 'n fabriek in Potchefstroom en het op 17
   Januarie 2007 op MK89 begin draai. Dit het 'n goeie ontvangs van die
   publiek geniet en toe gereeld begin roteer. Daarna was hulle hoog in
   aanvraag om reg oor Suid Afrika by allerhande plekke te gaan optree.

   Hul tweede optrede was vir liefdadigheid en dit het hul in samewerking
   met Luminol, ook 'n plaasliek groep, aangepak. Al die opbrengs van
   hierdie vertoning het na die liefdadigheids organisasie gegaan.
   Straatligkinders het toe hul EP in Potchefstroom vrygestel, met 500
   mense wat dit bygewoon het. Daarna het hulle, hul eerste optrede buite
   Potch gehad by Thrashers Skate Park in Pretoria. Van toe af het gigs na
   Pretoria en Johannesburg om die week gebeur.

   In Maart 2007 was die Straatligkinders aangeteken op die Oppikoppi
   wenslys vir Paasfees. Hulle het toe as gevolg van stemme vanuit die
   publiek, ander musiekgroepe soos Lark, Taxi Violence en Metanoya
   uitgestof. Die musiekfees was deur MK89 uitgesaai en 'n halfuur was
   spesiaal aan die Straatligkinders se optrede toegewy. Die groep het toe
   aan hul eerste studio album begin werk wat in Augustus 2007 vrygestel
   was deur Brettian Records.

[wysig] Diskografie

[wysig] EPs

   Maak Jou Oë Toe En Jou Hart Oop (2007)
     * Die Beskermer
     * Klassieke Geveg
     * Elektriese Blomme
     * Genesing
     * Kruis My Hart

[wysig] Studio Album

   Bloeisels (2007)
     * Verander Die Wêreld Deur By Jouself Te Begin
     * Gedagte Vir Die Dag
     * Sien Is Glo
     * Die Beskermer
     * Die Avontuur Van 'n Hartbreek
     * Kan Ek Met Jou Dans
     * Bloeisels
     * Blanke Skaamte
     * Jou Seer Is Die Brug Na Iemand Anders se Hart
     * Totsiens

   Kategorie: Suid-Afrikaanse musiekgroepe

