Strijdom van der Merwe


   Strijdom van der Merwe (1961 -) is een van Suid-Afrika se bekendste
   landkunstenaars.

   Hy het kuns aan die Universiteit van Stellenbosch gestudeer en daarna
   drukwerk in Utrecht, Nederland, en beeldhouwerk in Praag in die
   Tsjeggiese Republiek. Hy was ook voltydse kunstenaar aan die Kent
   Institute of Art and Design in Canterbury, Engeland.

   Van der Merwe het al talle persoonlike uitstallings in talle galerye
   gehou oor die afgelope paar jaar. Verskeie private en openbare
   versamelaars het plaaslik en oorsee van sy werk aangeskaf. Hy het
   opdragbeeldhouwerke in onder meer Suid-Korea, Turkye, Frankryk, België,
   Letland, Swede, Japan, Italië en Australië gedoen.

   As landkunstenaar gebruik hy die materiaal wat 'n bepaalde terrein
   bied. Sy beeldende werke neem hulle vorm aan in verhouding tot die
   landskap. Hy werk altyd met die natuurlike omgewing en gebruik water,
   sand, hout en rotse, asook vlae.

[wysig] Eksterne skakels

     * Van der Merwe se amptelike webblad
     * Berig oor toekenning gewen

   Kategorie: Suid-Afrikaanse kunstenaars

