Strontium



   38                     rubidium ← strontium → yttrium
   Ca
   ↑
   Sr
   ↓
   Ba

                                                             periodieke tabel

                                                                  Algemeen
                                    Naam, Simbool, Getal strontium, Sr, 38
                                        Chemiese reeks alkalie-aard metale
                                              Groep, Periode, Blok 2, 5, s
                                             Voorkoms silwerige wit metaal
                                                Atoommassa 87.62 (1) g/mol
                                            Elektronkonfigurasie [Kr] 5s^2
                                         Elektrone per skil 2, 8, 18, 8, 2
                                                        Fisiese Eienskappe
                                                        Toestand vastestof
                                          Digtheid (naby k.t.) 2.64 g/cm³
                                 Vloeistof digtheid teen s.p. 6.980 g/cm³
                                                          Smeltpunt 1050 K
                                                                 (777 °C)
                                                           Kookpunt 1655 K
                                                                (1382 °C)
                                               Smeltingswarmte 7.43 kJ/mol
                                            Verdampingswarmte 136.9 kJ/mol
                                 Warmtekapasiteit (25 °C) 26.4 J/(mol·K)

   CAPTION: Dampdruk

                                        P/Pa    1  10  100 1 k  10 k 100 k
                                      teen T/K 796 882 990 1139 1345 1646

                                                           Atoomeienskappe
                                  Kristalstruktuur kubies vlak gesentreerd
                                                      Oksidasietoestande 2
                                                    (sterk basiese oksied)
                              Elektronegatiwiteit 0.95 (Skaal van Pauling)
                                                       Ionisasie energieë
                                                 (meer) 1ste: 549.5 kJ/mol
                                                        2de: 1064.2 kJ/mol
                                                         3rde: 4138 kJ/mol
                                                        Atoomradius 200 pm
                                                 Atoomradius (ber.) 219 pm
                                                   Kovalente radius 192 pm
                                                                   Diverse
                                     Magnetiese rangskikking paramagneties
                                  Elektriese weerstand (20 °C) 132 nΩ·m
                          Termiese geleidingsvermoë (300 K) 35.4 W/(m·K)
                              Termiese uitsetting (25 °C) 22.5 µm/(m·K)
                                                      Skuifmodulus 6.1 GPa
                                                    Poissonverhouding 0.28
                                                      Mohs se hardheid 1.5
                                              CAS-registernommer 7440-24-6
                                                        Vernaamste isotope

                 CAPTION: Hoofartikel: Isotope van Strontium

                              iso    NV   halfleeftyd VM   VE (MeV)   VP
                             ^82Sr sin    25.36 d     ε   -          ^82Rb
                             ^83Sr sin    1.35 d      ε   -          ^83Rb
                                                      β^+ 1.23       ^83Rb
                                                      γ   0.76, 0.36 -
                             ^84Sr 0.56%  Sr is stabiel met 46 neutrone
                             ^85Sr sin    64.84 d     ε   -          ^85Rb
                                                      γ   0.514D     -
                             ^86Sr 9.86%  Sr is stabiel met 48 neutrone
                             ^87Sr 7.0%   Sr is stabiel met 49 neutrone
                             ^88Sr 82.58% Sr is stabiel met 50 neutrone
                             ^89Sr sin    50.52 d     ε   1.49       ^89Y
                                                      β^- 0.909D     -
                             ^90Sr sin    28.90 j     β^- 0.546      ^90Y

                                                                Verwysings

   Strontium is 'n chemiese element in die periodieke tabel met die
   simbool Sr en 'n atoomgetal van 38. Strontium is 'n alkalie-aard metaal
   met 'n silwerwit of gelerige kleur wat chemies hoogs reaktief is. Die
   metaal vergeel wanneer dit aan lug blootgestel word. Dit kom natuurlik
   voor in die minerale selestiet en strontianiet. Die ^90Sr isotoop is
   teenwoordig in radio-aktiewe kern-uitval en het 'n halfleeftyd van
   28.90 jaar.

   Inhoud

        * 1 Kenmerkende eienskappe
        * 2 Gebruike
        * 3 Geskiedenis
        * 4 Verspreiding
        * 5 Isotope
        * 6 Voorsorgmaatreëls
        * 7 Uitwerking op die menslike liggaam
        * 8 Verwysings
        * 9 Eksterne skakels

[wysig] Kenmerkende eienskappe

   Vanweë sy uiters hoë reaktiwiteit in lug kom hierdie element slegs in
   verbinding met ander elemente in die natuur voor, soos in die geval van
   die minerale strontianiet en selestiet.

   Strontium is 'n glansende silwerige metaal wat sagter is as kalsium en
   selfs meer reaktief in water. Water in kontak met Strontium word
   ontbind om strontiumhidrodksied en waterstofgas te vorm. Strontium kan
   in lug brand en sodoende beide strontiumoksied en strontiumnitried
   vorm, maar aangesien dit nie spontaan met stikstof onder 380°C reageer
   nie, sal slegs die oksied by kamertemperatuur gevorm word. Strontium
   moet in keroseen gestoor word om oksidasie te verhoed; strontium wat
   aan lug blootgestel word sal vinnig geel word as gevolg van die vorming
   van die oksied. Verpoeierde strontium-metaal sal spontaan in lug
   ontbrand. Vlugtige strontium soute verleen 'n skarlaken kleur aan die
   vlamme en daarom word hierdie soute dikwels in vuurwerke gebruik.
   Natuurlike strontium is 'n mengsel van vier stabiele isotope.

[wysig] Gebruike

   Teenswoordig is die hoofgebruike van strontium in die glas van
   kleurtelevisies se katode straalbuise.

   Ander gebruike in die handel:
     * Vervaardiging van ferrietmagnete.
     * Die suiwering van sink.
     * Strontiumtitanaat het 'n uiters hoë refraksie-indeks en 'n optiese
       verspreiding groter as dié van diamant wat dit nuttig maak in 'n
       verskeidenheid optiese aanwendings.
     * Strontiumtitanaat is al ook gebruik as sierstene en veral as
       nagemaakte diamante. Dit is egter baie sag en krap baie maklik en
       word daarom selde gebruik.
     * Strontium word ook in vuurwerke gebruik om 'n rooi kleur te gee.
     * Strontiumaluminaat word gebruik as 'n helder fosfor met 'n
       ligstralingstydperk.
     * Strontiumchloried word soms in tandepasta gebruik vir mense met
       sensitiewe tande. 'n Gewilde handelsmerk sluit soveel as 10%
       strontiumchloried-heksahidraat op 'n gewigsbasis in die
       samestelling daarvan in.
     * Strontiumoksied word soms gebruik om die keramiek glasuursel van
       sekere erdeware se kwaliteit te verbeter.
     * ^89Sr is die aktiewe bestandeel in Metastron, 'n radiofarmaseutiese
       middel wat gebruik word teen beenpyn wat die sekondêre gevolge is
       van metastatiese prostaatkanker is. Die strontium tree soos kalsium
       op en word by voorkeur ingesluit by dele in die been met verhoogde
       osteogenese. Hierdie lokalisering fokus die blootstelling tot
       straling op die kankeragtige letsels.
     * ^90Sr is al gebruik as kragbron vir Radio-isotoop termo-elektriese
       opwekkers (RTO). ^90Sr vervaardig sowat 0.93 watt se warmte per
       gram (dit is ietwat laer in die graad wat gebruik word vir RTO's,
       d.w.s. strontiumfluoried) [1]. ^90Sr het egter 'n leeftyd wat
       ongeveer 3 maal korter as ^238Pu (ook 'n RTO-brandstof) is en het
       ook 'n laer digtheid. Die hoof voordeel van ^90Sr is dat dit
       goedkoper is as ^238Pu en word in kernafval aangetref.
     * ^90Sr word ook gebruik in kankerterapie. Die beta-emissie en lang
       halfleeftyd daarvan is ideaal vir oppervlakkige radioterapie.
     * Strontium word ook algemeen gebruik in spuitverwe.

[wysig] Geskiedenis

   Die mineraal strontianiet is vernoem na die Skotse dorp, Strontian,
   waar dit in die loodmyne daar ontdek is in 1787. Adair Crawford het in
   1790 waargeneem dat dit verskil van ander barium-minerale. Strontium
   self is in 1798 ontdek en strontium-metaal is vir die eerste keer
   gesuiwer deur Sir Humphry Davy in 1808 deur van elektrolise gebruik te
   maak.

   Strontium was een van die radio-aktiewe materiale wat vrygestel is
   tydens die Windscale brand in 1957.

[wysig] Verspreiding

   Strontium kom algemeen in die natuur voor en is die 15^de volopste
   element op aarde en maak gemiddeld 0.034% van alle vulkaniese rots uit
   en word hoofsaaklik in die sulfaatvorm in die mineraal selestiet
   (SrSO[4]) en die karbonaatvorm in die mineraal strontianiet (SrCO[3])
   aangetref. Van die twee minerale word selestiet meer gereeld in
   sedimentêre neerslae gevind in voldoende hoeveelhede om mynbou te
   regverdig. Strontianiet sou die meer nuttige mineraal gewees het
   aangesien strontium meestal in die karbonaat vorm in die nywerheid
   aangewend word, maar min neerslae van hierdie mineraal is gevind wat
   verdere ontwikkeling sou regverdig. Die metaal kan voorberei word deur
   die elektrolise van 'n gesmelte mengsel van strontiumchloried en
   kaliumchloried:

   Sr^2+ + 2 e^- → Sr
   2 Cl^- → Cl[2 (g)] + 2 e^-

   Andersins kan dit vervaardig word deur die reduksie van strontiumoksied
   met aluminium in 'n vakuum teen 'n temperatuur waarteen strontium af
   distilleer. Daar bestaan drie allotrope van die metaal met
   oorgangspunte by 235 en 540°C. Strontium-metaal (98% suiwerheid) het in
   Januarie 1990 ongeveer $5/ons gekos. Die grootste kommersieël ontginde
   neerslae word in Engeland aangetref.

[wysig] Isotope

   Strontium het vier stabiele isotope wat natuurlik voorkom: ^84Sr
   (0.56%), ^86Sr (9.86%), ^87Sr (7.0%) en ^88Sr (82.55%). Slegs ^87Sr is
   'n produk van radio-aktiewe verval; dit ontstaan uit die verval van die
   radio-aktiewe alkalie-metaal ^87Rb, wat 'n halfleeftyd van 4.88 x 10^10
   jaar het. Daar is dus twee bronne van ^87Sr in enige materiaal: dié wat
   gevorm is deur die oeroue nukleo-sintese saam met ^84Sr, ^86Sr en ^88Sr
   asook dit wat gevorm word deur die radio-aktiewe verval van ^87Rb. Die
   verhouding ^87Sr/<su>86Sr is die parameter wat tipies in geologiese
   verslae gemeld word; die verhoudings in minerale en rotse het waardes
   wat wissel van ongeveer 0.7 tot groter as 4.0. Omdat strontium 'n
   atoomradius soortgelyk aan kalsium het, vervang dit maklik vir kalsium
   in minerale.

   Sestien onstabiele isotope is bekend. Van die grootste belang is ^90Sr
   met 'n halfleeftyd van 28.78 jaar. Dit is 'n byproduk van kernsplitsing
   wat voorkom in kernuitval en verteenwoordig 'n gesondheidsprobleem
   aangesien dit die kalsium in die been vervang en dus sodoende die
   uitwerping daarvan uit die liggaam uit, verhoed. Die isotoop is een van
   die langslewendste hoë-energie betastralers bekend en word gebruik in
   vir aanvullende kerngedrewe kragbronne. Hierdie toestelle kan gebruik
   wor in ruimtetuie, afgeleë weerstasies, navigasieboeie ensovoorts waar
   'n liggewig, langlewende kern-elektriese kragbron vereis word.

   Die Tsjernobil-ramp het veroorsaak dat 'n uitgestrekte gebied met ^90Sr
   besmet is.

[wysig] Voorsorgmaatreëls

   In sy suiwer vorm is strontium 'n uiters reaktiewe element en dit
   ontbrand spontaan in lug. Dit moet daarom as 'n brandgevaar beskou
   word.

[wysig] Uitwerking op die menslike liggaam

   Die menslike liggaam absorbeer strontium asof dit kalsium sou wees.
   Omdat die element chemies naby genoeg aan kalsium is, verteenwoordig
   stabiele strontium nie 'n betekenisvolle gesondheidsgevaar nie,
   radio-aktiewe ^90Sr kan egter aanleiding gee tot been-afwykings en
   siektes, insluitende beenkanker. Die strontium-eenheid word gebruik
   tydens die meet van radio-aktiwiteit van geabsorbeerde ^90Sr.

   'n Eksperimentele behandeling wat strontium saam met ranelsuur
   kombineer het getoon dat dit beengroei aanhelp, beendigtheid verbeter
   en beenfrakture verminder. Volgens El-Hajj (2004) het vroue wat die
   behandeling ontvang het 'n 6.8% verhoging in beendigtheid getoon. Die
   helfte van die toename in beendigtheid (soos gemeet deur x-straal
   digtheidsmeting) word toegeskryf aan die hoër atoommassa van Sr in
   vergelyking met kalsium en daar word aangeneem dat die ander helfte 'n
   werklike toename in beenmineraal verteenwoordig. Strontiumranelaat is
   geregistreer vir die behandeling van osteoporose in Europa teen 'n
   daaglikse dosis van 2 gram.

   Verskeie strontiumverbindings is ook gevind wat beengroei en digtheid
   aanhelp en die voorkoms van frakure verminder. Die doeltreffendheid van
   die behandeling wissel van verbinding tot verbinding. Hierdie
   verbindings sluit strontiumlaktaat (McCaslin et. al, Mayo Clin.
   1959;34(13):329-34), strontiumsitraat (Wright et. al, Tahoma Clin.),
   strontiumkarbonaat en strontium glukonaat in (Skoryna et. al, 1984).

[wysig] Verwysings

     * Los Alamos National Laboratory – Strontium Naslaandatum = 5
       Augustus 2005

   Strontium ranelate -- a novel therapy for osteoporosis or a permutation
   of the same?, El-Hajj Fuleihan G., New England Journal of Medicine,
   volume 350, 29 Jan 2004 bladsye 504-506
     * The effects of strontium ranelate on the risk of vertebral fracture
       in women with postmenopausal osteoporosis,Meunier PJ, Roux C,
       Seeman E, Ortolani S, Badurski JE, Spector TD, Cannata J, Balogh A,
       Lemmel EM, Pors-Nielsen S, Rizzoli R, Genant HK, Reginster JY, New
       England Journal of Medicine, volume 350, 29 Jan 2004, bladsye
       459-468
     * Murray, W.H. (1977) The Companion Guide to the West Highlands of
       Scotland. London. Collins

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Strontium
     * WebElements.com – Strontium
     * Strontium behandeling van Osteoporose

   Kategorie: Chemiese elemente

