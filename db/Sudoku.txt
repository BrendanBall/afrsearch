Sudoku


   'n Sudoku-raaisel (beeld gekoppel aan oplossing).
   'n Sudoku-raaisel (beeld gekoppel aan oplossing).

   Sudoku (数独, uitgespreek sūdoku in Japannees) is a kopkrapper wat
   gegrond is op 'n logiese plasing van syfers in 'n 9×9 rooster. Hierdie
   rooster bestaan op sy beurt uit nege 3×3 roosters, en word afgeskop met
   verskeie syfers wat in party selle voorsien is. In elke ry, kolom en
   3×3 rooster mag enige syfer slegs een maal voorkom. Om die kopkrapper
   te voltooi verg uithouvermoë en logiese vaardigheid. Alhoewel die
   raaisel vir die eerste keer in 1895 in 'n Franse koerant gepubliseer
   is, het dit gedurende 1986 in Japan 'n oplewing beleef, en het dit in
   2005 internasionaal gewild geword.

   Inhoud

        * 1 Inleiding
        * 2 Die spel
        * 3 Strategieë vir die oplossing
             + 3.1 Rondsoek

[wysig] Inleiding

   Die naam "Sudoku" is die Japannese afkorting van 'n langer frase,
   "Suuji wa dokushin ni kagiru" (数字は独身に限る), wat beteken "die syfers moet
   enkel bly." Dit is 'n handelsmerk van Nikoli in Japan. In Japannees
   word dit as [sɯːdokɯ] uitgespreek — sien Internasionale Fonetiese
   Alfabet vir nadere inligting. Alternatiewelik word die titel as "Su
   Doku" gespel.

   Die syfers in Sudoku-raaisels word slegs vir gerief gebruik: die
   wiskundige verhoudings tussen syfers is heeltemal oorbodig, en enige
   stel simbole sal voldoen: letters, vorms of selfs kleure kan gebruik
   word sonder om die reëls te verander. Vir eenvoud word daar in hierdie
   artikel na syfers verwys.

   Die aantrekkingskrag van hierdie raaisel is sy eenvoudige reëls,
   alhoewel die redenasie wat tot voltooiing lei, kompleks kan wees.
   Sudoku word deur sommige leerders aangeraai as 'n oefening in logiese
   beredenering. Die moeilikheidsgraad van die raaisels kan gekies word om
   by die gehoor te pas. Die raaisels is verder dikwels vryelik beskikbaar
   in gepubliseerde bronne, maar kan ook nuut geskep word deur
   rekenaarprogramme.

[wysig] Die spel

   In sy bekendste vorm word die spel in 'n 9×9 rooster aangebied, wat
   verder uit nege 3×3 roosters bestaan, en kan na verwys word as
   'streke', 'blokke' of selfs 'kwadrante'. Party selle bevat reeds
   syfers, wat as leidrade optree. Die doel is om die leë selle te vul met
   syfers, sodat elke kolom, ry en streek die syfers 1-9 slegs een maal
   bevat. Elke syfer in die oplossing verskyn dus slegs een maal in elkeen
   van die drie "rigtings".

[wysig] Strategieë vir die oplossing

   Om die raaisel op te los moet drie prosesse gevolg word: rondsoek, merk
   en analise.
   Die 3×3 streek regs bo moet 'n 5 bevat. Deur kolomme en rye uit te krap
   wat elders 5'e bevat, kan alle ander posisies elimineer word. Dit laat
   slegs een moontlike posisie vir die 5, wat in groen gemerk is.
   Die 3×3 streek regs bo moet 'n 5 bevat. Deur kolomme en rye uit te krap
   wat elders 5'e bevat, kan alle ander posisies elimineer word. Dit laat
   slegs een moontlike posisie vir die 5, wat in groen gemerk is.

[wysig] Rondsoek

   Dit is die eerste stap, asook een wat dwarsdeur die oplossing gedoen
   word. Daar hoef slegs gesoek te word tussen analise-stappe, en bestaan
   uit twee basiese tegnieke:
     * Uitkrap: Dit behels die deursoek van rye (of kolomme) om te bepaal
       watter lyn in 'n spesifieke streek 'n gegewe syfer mag bevat, en
       word deur 'n proses van eliminasie gevind. Die proses word dan
       herhaal met kolomme (of rye). Vir die vinnigste resultate word
       syfers uitgekrap volgens hulle frekwensie van verskyning. Dit is
       belangrik om hierdie stap sistematies te doen, en al die syfers te
       toets van 1 tot 9.
     * Tel van 1-9 in streke, rye en kolomme om vermiste syfers te vind:
       Deur vanaf die laaste ontdekte syfer te tel, kan jy die soektog
       bespoedig. Dit is ook die geval — veral wanneer die raaisels
       moeiliker raak — deur dit verkeerdom te benader: d.w.s., deur die
       sel se streek, ry en kolom te deursoek vir syfers wat dit
       onmoontlik kan wees om die oorblywende waardes te bepaal.

   Kandidate vir elke leë sel is ingevul. Wanneer onmoontlike kandidate
   verwyder word, het sommige selle slegs een kandidaat. In sommige
   gevalle merk spelers met kolletjies in plaas van syfers, en gebruik
   slegs die posisie van die kol in die sel om hulle te onderskei. (Kliek
   op die beeld vir 'n groter weergawe)
   Kandidate vir elke leë sel is ingevul. Wanneer onmoontlike kandidate
   verwyder word, het sommige selle slegs een kandidaat. In sommige
   gevalle merk spelers met kolletjies in plaas van syfers, en gebruik
   slegs die posisie van die kol in die sel om hulle te onderskei. (Kliek
   op die beeld vir 'n groter weergawe)
   'n Metode om moontlike syfers in 'n enkele sel te merk deur
   potloodkolletjies te gebruik. Om die getal kolletjies in elke sel te
   beperk moet 'n volledige soektog eers voltooi word om alle onmoontlike
   kandidate uit te skakel. Kolletjies kan ook uitgevee word wanneer hulle
   ooreenstemmende syfers uitgeskakel word as kandidate.
   'n Metode om moontlike syfers in 'n enkele sel te merk deur
   potloodkolletjies te gebruik. Om die getal kolletjies in elke sel te
   beperk moet 'n volledige soektog eers voltooi word om alle onmoontlike
   kandidate uit te skakel. Kolletjies kan ook uitgevee word wanneer hulle
   ooreenstemmende syfers uitgeskakel word as kandidate.

   Die vertaling van die res van hierdie artikel is steeds onvoltooid.
   Voel vry om self die res aan te pak, en verwyder dan hierdie
   kennisgewing wanneer die werk voltooi is.
   Kategorieë: Bladsye wat vertaal moet word • Speletjies • Sudoku

