Suid-Afrikaanse Lugdiens


   Die Suid-Afrikaanse Lugdiens (SAL) (South African Airways - SAA), is
   Suid-Afrika se grootste binnelandse sowel as buitelandse
   lugvaartmaatskappy. Die naam SAL word nie meer amptelik deur die
   lugdiens gebruik nie.

   Dit kom op 1 Februarie 1934 tot stand, en op 10 November 1945 begin die
   Springbokdiens, die eerste internasionale diens tussen Johannesburg en
   die stad Bournemouth in die Verenigde Koninkryk. Op hierdie vliegroete,
   wat as 'n vennootskapsonderneming tussen SAL en die Britse Oorsese
   Lugredery (British Overseas Airways Corporation, BOAC) tot stand kom,
   is destyds Avro York-vliegtuie gebruik.

   SAL is die eerste lugredery buite die Verenigde Koninkryk wat stralers
   in gebruik neem (die Comet I). Die eerste ononderbroke vlug tussen die
   RSA en Europa, 'n regstreekse verbinding tussen Johannesburg en die
   Griekse hoofstad Athene, word in die jaar 1962 aangebied en in nege uur
   afgelê. Vanaf 1963 gebruik SAL 'n nuwe lugroete om die weskus van
   Afrika vir sy dienste tussen die RSA en Europa.

[wysig] Vloot

   Die SAL se vloot bestaan uit die volgende vliegtuie (Junie 2005):
     * 11 Airbus A319-100
     * 6 Airbus A340-200
     * 3 Airbus A340-300
     * 9 Airbus A340-600
     * 21 Boeing 737-800
     * 6 Boeing 747-400

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Suid-Afrika • Lugrederye

