Suid-Afrikaanse Lugdiens Vlug 295


                                         Suid-Afrikaanse Lugdiens Vlug 295
                   Datum:                                  28 November 1987
                 Oorsaak:                               Brand in die kajuit
           Plek van ramp:                    Indiese Oseaan, naby Mauritius
                Sterftes:                                               159
               Beserings:                                Nie van toepassing
          Vliegtuig Tipe:                                  Boeing 747 Combi
   Vliegtuig Stertnommer:                                            ZS SAS
               Oorsprong:             Taiwan Taoyuan Internasionale Lughawe
              Bestemming: Heer Seewoosagur Ramgoolam Internasionale Lughawe
              Passasiers:                                               140
               Bemanning:                                                19
             Oorlewendes:                                              Geen

   Suid-Afrikaanse Lugdiens Vlug 295 was 'n kommersiële vlug wat 'n
   noodlottige brand aan boord die kajuit gehad het en op 28 November 1987
   in die Indiese Oseaan, naby die eiland Mauritius, neergestort het.

   Vlug 295, 'n Suid-Afrikaanse Lugdiens-Boeing 747-makrostraler
   (B-747-244B Combi) met registrasienommer ZS-SAS en wat "Helderberg"
   geheet het, het opgestyg vanaf die Taiwan Taoyuan Internasionale
   Lughawe oppad na Johannesburg via Mauritius. Daar was 140 passasiers en
   19 bemanningslede aan boord: geen oorlewendes is gevind nie.

   Inhoud

        * 1 Die Margo ondersoek
        * 2 Omstrede gevolg
        * 3 Departement van vervoer
        * 4 Eksterne skakels
        * 5 Aantekeninge

[wysig] Die Margo ondersoek

   Die ondersoek is gelei deur regter Cecil Margo. Volgens die amptelike
   verslag, het 'n brand aanboord die kajuit (hoof bagasiedek) onstaan
   terwyl die vliegtuig oor die Indiese Oseaan gevlieg het, wat eindelik
   na die ongeluk gelei het. Die rede vir die ongeluk word nie
   gespesifiseer nie, maar twee moontlikhede word bespreek: eerstens kon
   die rook van die brand daartoe gelei het dat die bemanning nie meer
   instaat was om die vliegtuig te beheer nie; en tweedens dat die brand
   die struktuur van die vliegtuig sodanig verswak het, dat die stert-deel
   afgebreek en die vliegtuig in die see neergestort het.

   Die vliegtuig-vervaardiger was gekant teen enige
   scenario-verduideliking waarby die rede vir die ongeluk was dat die
   vliegtuig in twee gebreek het en gevolglik het die finale verslag slegs
   die twee moontlike redes vir die ongeluk verskaf.

   Die ondersoekspan het egter vasgestel dat die hoofoorsaak van die ramp
   weens onvoldoende brandopsporing- en -beheermeganismes was. Die ongeluk
   het lugvaart-owerhede wêreldwyd daarop bedag gemaak dat regulasies vir
   die klas-B bagasieruim verouder was en nie aangepas is vir die groter
   bagasieruim nie. Die oorsprong van die brand is nie vasgestel nie, maar
   voldoende bewyse is gevind wat daarop dui dat die brand 'n taamlike ruk
   geduur het en dat dit moontlik struktuurskade kon veroorsaak.

[wysig] Omstrede gevolg

   Die gedenksteen vir die oorledenes in die Suid-Afrikaanse Lugdiens Vlug
   295-ongeluk naby die Taiwan Taoyuan Internasionale Lughawe.
   Die gedenksteen vir die oorledenes in die Suid-Afrikaanse Lugdiens Vlug
   295-ongeluk naby die Taiwan Taoyuan Internasionale Lughawe.

   Ten spyte van die amptelike verslag se bevindinge, is daar bespiegel
   dat hierdie ramp plaasgevind het omdat die vliegtuig 'n gevaarlike vrag
   vervoer het wat met die regering se wapenprogram verbind was. Niemand
   kon ooit enige bewyse hiervoor verskaf nie en daar word aanvaar dat dit
   slegs bespiegelinge was.

   Daar is verdere gerugte dat daar 'n opname bestaan (klaarblyklik van
   die Helderberg) waar die kaptein die bemanning inlig dat die vliegtuig
   plofbare materiaal vervoer. Die kaptein het glo geweier om te vlieg,
   maar is met onmiddellike ontslag gedreig. Hierdie opname kon egter
   nooit in die Hof te voorskyn gebring word nie en slegs 'n transkripsie
   bestaan hiervan wat deur deskundiges wat betrokke by die ondersoek was,
   as onreëlmatig en vervals verklaar is.

[wysig] Departement van vervoer

   Die gevolg van die gerugte wat die rondte gedoen het, was dat die
   Departement van vervoer in Suid-Afrika 'n hersiening van die ondersoek
   moes doen. In 2002 is bekend gemaak dat geen nuwe bewyse wat die
   heropening van die ondersoek regverdig, gevind kon word nie.

   Gevolglik is die bevindinge soos in die ondersoek deur regter Margo,
   nl. dat 'n onbeheerde brand in die kajuit ontstaan het en dat dit nie
   betyds opgespoor of beheer kon word nie en gelei het tot die ongeluk,
   die amptelike standpunt.

[wysig] Eksterne skakels

     * Selective Summary of evidence given at the inquiry on the disaster
       involving the Helderberg
     * Report from the Aviation Safety Network
     * South African Department of Transportation Special Operations
       Report on the Helderberg Disaster, 2001-2002
     * FlyAfrica Forum devoted to finding out the truth about the
       Helderberg catastrophe

[wysig] Aantekeninge

          Hierdie artikel is 'n vertaling van die Engelse Wikipedia
          artikel, South African Airways Flight 295

   Kategorie: Vliegongelukke

