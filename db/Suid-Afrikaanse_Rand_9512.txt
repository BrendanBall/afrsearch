Suid-Afrikaanse Rand


       Die ekonomie van Suid-Afrika


   Artikels in hierdie reeks:
    Ekonomie van Suid-Afrika
           Krugerrand
     Landbou in Suid-Afrika
             Naspers
      Suid-Afrikaanse Rand

   'n Suid-Afrikaanse R50-noot.
   'n Suid-Afrikaanse R50-noot.

   Die Rand is die geldeenheid van Suid-Afrika sedert die republiekwording
   en desimalisasie in 1961, toe dit die Suid-Afrikaanse Pond vervang het.
   Die naam is afgelei van die Witwatersrandgebied, Suid-Afrika se
   skatkamer van minerale rykdomme.^[1]
     * 'n Rand word opgedeel in 100 sente (voorgestel deur die letter c)
     * Die Rand is beskikbaar in 7 muntstukke (5c, 10c, 20c, 50c, R1, R2
       en R5) en 5 note (R10, R20, R50, R100 en R200). Daar word vanaf
       April 2002 nie meer een- en tweesentstukke gemunt nie.

     * Die ISO-geldeenheidkode is ZAR, en die algemene notasie is die
       voorvoegsel R.
     * Wisselkoers (11/07/2006): 1 USD = 7,10 ZAR, 1 EUR = 9,06 ZAR, 1 JPY
       = 0,06 ZAR

   'n Suid-Afrikaanse R5-muntstuk.
   'n Suid-Afrikaanse R5-muntstuk.

   Die eerste banknote het die afbeelding van Jan van Riebeeck, die eerste
   Nederlandse goewerneur van Kaapstad, gedra. In die 1980's is die note
   herontwerp met afbeeldings van inheemse grootwilddiere, soos die
   renoster, leeu, luiperd, buffel, olifant, ens.

   Vanaf die geldeenheid se instelling in 1961 tot 1982 was die rand
   sterker as Amerika se dollar, maar dit het in die 1980's skerp begin
   verswak as gevolg van sanksies wat teen die land geplaas is oor die
   regering se apartheidsbeleid. In die 1990's het dit die verswakking
   voortgesit as gevolg van onsekerheid oor die land se toekoms onder die
   nuwe regering.

   Net ná die 11 September 2001 aanvalle het die Rand 'n dramatiese
   verlies teen die VS Dollar gelei. In Desember 2001 het die Rand 'n
   rekordlaagtepunt bereik teen 1 USD = 13,85 ZAR; van toe af het die Rand
   weer herstel en meer as 50% van sy waarde teruggewen, soveel so dat
   onlangse versterkings in die geldeenheid (vanaf R13,84 per dollar in
   2001 tot onder R6 per dollar in 2005) groot verliese vir sommige
   maatskappye beteken het en baie werke as gevolg hiervan verlore gegaan
   het.

   In Augustus 2004 is 'n nuwe R5-munt bekendgestel, in 'n poging om
   vervalsing van die ou R5-munt te probeer beperk. Sekuriteitsmaatreëls
   wat ingestel is, sluit in 'n tweemetalige ontwerp (soortgelyk aan die
   €1- en €2-munte en die Britse £2-munt), 'n spesiale geriffelde
   sekuriteitsgroef om die rand en mikro-belettering.

[wysig] Sien ook

     * Witwatersrand
     * Krugerrand

[wysig] Verwysings

    1. ^ Die agtergrond van die Suid-Afrikaanse Rand

   Kategorieë: Geldeenhede • Ekonomie van Suid-Afrika

