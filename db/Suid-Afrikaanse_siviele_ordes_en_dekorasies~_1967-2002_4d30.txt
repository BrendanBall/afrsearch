Suid-Afrikaanse siviele ordes en dekorasies: 1967-2002


   Tussen 1967 en 2002 het die Suid-Afrikaanse regering die volgende
   siviele ordes en dekorasies aan landsburgers en buitelanders toegeken.
   Hulle is in 2002 deur die huidige reeks ordes vervang.

   Inhoud

        * 1 Ordes en dekorasies
        * 2 Sporttoekennings
        * 3 Verywysings
        * 4 Sien ook

[wysig] Ordes en dekorasies

   Woltemadedekorasie vir Dapperheid (1970-1988), vir dapperheid ter
   redding van lewens. Daar was twee klasse:
     * Goud, vir buitengewone dapperheid;
     * Silwer, vir dapperheid.

   Die medalje beeld die redding van mense uit die see deur die berede
   Wolraad Woltemade uit. Dit hang aan 'n blou lint met oranjekleurige
   randstrepe. Hierdie dekorasie is oorspronklik in 1939 as die
   Koningsmedalje vir Dapperheid ingestel en is deur die volgende vervang:

   Woltemadekruis vir Dapperheid (1988-2002), vir dapperheid ter redding
   van lewens of die beskerming van staatseiendom. Daar was twee klasse:
     * Goud (WD), vir uitnemende dapperheid;
     * Silwer (WDS), vir buitengewone dapperheid.

   'n Konvekse kruis, belas met 'n ronde skyf wat die berede Wolraad
   Woltemade se seereddingspoging uitbeeld. Die lint is blou met
   oranjekleurige randstrepe. Die goue klas worn om die nek, en die
   silwere op die bors gedra.

   Orde van die Suiderkruis (1986-2002), vir unieke prestasies in belang
   van Suid-Afrika. Daar was twee klasse:
     * Goud (OSG), vir unieke prestasies van die hoogste gehalte;
     * Silwer (OSS), vir uitmuntende prestasies van hoogstaande gehalte.

   'n Vyfarmige malteserkruis, wit geëmailleerd, met 'n omgekeerde
   vyfpuntige ster in die middel. Dit hang aan 'n oranjekleurige halslint
   met blou en wit randstrepe.

   Orde van die Ster van Suid-Afrika (Nie-Militêr) (1978-2002), vir
   dienste aangaande die veiligheid en landsbelange van Suid-Afrika. Dit
   is aan burgerlikes en, vanaf 1986, senior polisie- en
   gevangenisdiensoffisiere en intelligensieamptenare, toegeken. Daar was
   vyf klasse:
     * Grootkruis (SSA), vir uitstekende voortreflike diens;

     * Grootoffisier (SSAS), vir uitnemende diens;

     * Kommandeur, vir besonder voortreflike diens;

     * Offisier, vir voortreflike diens;

     * Lid (oorspronklik "Ridder"), vir buitengewone diens.

   'n Goud of silwer malteserkruis, blou geëmailleerd, met 'n agtpuntige
   ster op die oppervlakte. Die lint is blou, met goudkleurige en/of
   silwerkleurige strepe wat wissel van klas tot klas.

   Orde vir Voortreflike Diens (1986-2002), vir voortreflike diens in die
   algemene openbare belang. Daar was twee klasse:
     * Goud (OVDG), vir besondere voortreflike diens;
     * Silwer (OVDS), vir voortreflike diens.

   'n Gewelkruis, wit geëmailleerd, met die skild van die landswapen op 'n
   ronde skyf in die middel. Dit hang aan 'n wit halslint met blou
   randstrepe en twee oranjekleurige middelbane.

   Orde van Goeie Hoop (1973-2002), vir buitelanders wat internasionale
   betrekkinge met Suid-Afrika bevorder het. Daar was oorspronklik die
   volgende klasse:
     * Grootketting, vir staatshoofde;
     * Grootkruis, vir regeringshoofde, ministers, regters, ambassadeure,
       edm;
     * Grootoffisier, vir wetgewers, envoys, militêre opperoffisiere, edm;
     * Kommandeur, vir charges d'affaires, konsuls-generaal, kolonels,
       edm;
     * Offisier, vir konsuls, militêre offisiere, edm.

   In 1988 is die klasse soos volg herorganiseer:
     * Grootkruis, vir staatshoofde en regerinshoofde;
     * Grootoffisier, vir ministers, regters, ambassadeure, edm;
     * Kommandeur, vir wetgewers, envoys, militêre oppoeroffisiere, edm;
     * Offisier, vir charges d'affaires, konsuls-generaal, kolonels, edm;
     * Lid, vir konsuls, militêre offisiere, edm.

   'm Agtpuntige ster, wat twee wit vredesduiwe op 'n turkoois skyf
   uitbeeld. Rondom die skyf is 'n wit sirkel met die woorde "Spes Bona".
   Dit hang aan 'n groen lint met 'n goue streep aan elke rand.

   Dekorasie vir Voortreflike Diens (DWD) (1970-1986), vir buitengewone
   verdienstelikheid en besonder uitnemende diens aan Suid-Afrika. 'n
   Vyfhoekige goue plaket, belas met 'n kleiner silwer plaket, wat met 'n
   goud vyfarmige malteserkruis belas is. In die middel is 'n blou skyf
   met 'n goue proteablom daarop. Die halslint is blou met oranjekleurig
   en wit randstrepe. Die DVD is deur die Orde vir Voortreflike Diens
   vervang.

   Burgerlike Beskermingsmedalje vir Dapperheid (1976-??), vir dapperheid
   terwyl in lewensgevaar. Die medalje is aan lede van burgerlike
   beskermingsorganisasies, noodhulporganisasies en, tot 1993, brandwere,
   beskikbaar. 'n Silwer kruis wat 'n kleiner kruis bestaande uit vier
   baardrae teen 'n rooi agtergrond vertoon. Die lint is rooi met wit en
   geel strepies naby die rande.

   Presidentsdekorasie vir Uitmuntende Diens (1987-1994), vir voortreflike
   diens deur direkteurs-generaal van staatsdepartemente, en ander
   staatsamptenare van gelyke rang. 'n Goue kruis met 'n rooi middelskyf
   wat 'n goue heraldiese leeu uitbeeld. Dit hang aan 'n goudkleurige lint
   met rooi, wit en blou randstrepe.

   Burgerlike Beskermingsmedalje vir Verdienste (1976-??), vir besonder
   voortreflike diens deur lede van burgerlike beskermingsorganisasies,
   noodhulporganisasies en, tot 1993, brandwere. 'n Silwer medalje, rooi
   geëmaillerd, wat 'n kruis bestaande uit vier baardrae vertoon. Die lint
   is geel met 'n wit-omlynde rooi streep naby elke rand.

[wysig] Sporttoekennings

   Staatspresident se Sporttoekenning (1967)-1994), vir sportprestasies
   van die hoogste internasionale gehalte. Die dekorasie is jaarliks
   toegeken. 'n Goue 32-puntige star belas met 'n medalje wat 'n vlieënde
   voel uitbeeld. Dit word gedra aan 'n oranje- wit- blou halslint.

   Suid-Afrikaanse Sportmerietetoekenning (1971-1994), vir die beste
   prestasies in die verskillende georganiseerde sportsoorte elke jaar.
   Dieselfde ontwerp as bogenoemde toekenning, maar in silwer of brons.

[wysig] Verywysings

     * Alexander, E. G. M., Barron G. K. B. and Bateman, A. J. (1986).
       South African Orders, Decorations and Medals. Human en Rousseau.

     * Monick, S, (1990). South African Civil Awards 1910-1990.
       Suid-Afrikaanse Nasionale Krygshistoriese Museum.

[wysig] Sien ook

     * Suid-Afrikanse ordes, dekorasies en medaljes
     * Suid-Afrikaanse siviele ordes en dekorasies
     * Suid-Afrikaanse siviele ordes en dekorasies: 2002-
     * South African Medals Website

   Kategorie: Ordes, dekorasies en medaljes

