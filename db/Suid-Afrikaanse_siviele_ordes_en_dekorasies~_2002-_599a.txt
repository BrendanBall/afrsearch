Suid-Afrikaanse siviele ordes en dekorasies: 2002-


   'n Nuwe stelsel van nasionale ordes, die hoogste eerbewys wat die
   President kan toeken aan landsburgers en buitelanders wat belangrike
   bydraes tot die land gemaak het, is in 2002 in Suid-Afrika
   bekendgestel. 'n Nuwe stelsel van nasionale ordes, die hoogste eerbewys
   wat die President kan toeken aan landsburgers en buitelanders wat
   belangrike bydraes tot die land gemaak het, is in 2002 in Suid-Afrika
   bekendgestel. Die ordes word toegeken deur die President, bygestaan
   deur die Direkteur-Generaal in die Presidensie, wat ook dien as die
   Registrateur van Nasionale Ordes, en die Advieskomitee oor Nasionale
   Ordes. Die nuwe ordes is geskep in die gees van die simboliese stappe
   weg van Suid-Afrika se verlede van haat, uitsluiting en diskriminasie
   op grond van geslag, kleur en geloof. Van die hoofmomente op hierdie
   pad was reeds die hys van die nuwe Suid-Afrikaanse vlag in 1994 en die
   indiensneming van 'n nuwe heraldiese wapen op 27 April 2000. Hiermee is
   'n nuwe perspektief gebore wat Afrika en sy simbole erken in die
   geboorte van 'n nuwe Suid-Afrika.

   Inhoud

        * 1 Drie nuwe ordes
             + 1.1 Sentrale motief / Simbolisme
             + 1.2 Elemente
             + 1.3 Simbolisme / Ontwerpelemente
             + 1.4 Elemente
             + 1.5 Simbolisme / Ontwerpelemente
        * 2 Elemente

[wysig] Drie nuwe ordes

   Die drie nuwe nasionale ordes is:
     * (1) Die Orde van Mapungubwe

   Hierdie orde word toegeken aan Suid-Afrikaanse burgers vir uitstaande
   prestasie en uitnemendheid. Simbolisme en ontwerpelemente

[wysig] Sentrale motief / Simbolisme

   Mapungubwe - Die Koninkryk van Mapungubwe het meer as duisend jaar
   gelede in die noorde van Suid-Afrika bestaan. Dié koninkryk is
   onderskei deur 'n gesofistikeerde regeringstelsel, 'n ontwikkelde
   landboustelsel en myn- en metallurgienywerheid. Mapungubwe het wyd en
   syd handel gedryf - met lande tot so ver weg as China. Mapungubwe het
   in sy tyd die uitnemendheid van menslike denke en vindingrykheid
   verteenwoordig.

[wysig] Elemente

   Mapungubwe-renoster - Hierdie welbekende goue beeldjie van 'n renoster
   is by die argeologiese vindplaas van Mapungubwe ontdek. 'n Met goud
   geplateerde figuurtjie is rondom 'n sagte kern - waarskynlik gekerfde
   hout - gevorm. Hierdie beeldjie is getuie van die uitnemende menslike
   vindingrykheid wat in die koninkryk bestaan het. Mapungubwe-heuwel -
   Die heuwel vorm die agtergrond van die orde. Dit is 'n sandsteenheuwel
   wat neergelê is op modderafsettings in 'n droë, subtropiese gebied met
   ongereëlde somerreëns. Die uitgrawings by die vindplaas het getoon dat
   uitnemendheid gegroei het uit die moeilikste natuurlike omstandighede.
   Mapungubwe-septer - Die septer van Mapungubwe word op die orde aan
   albei kante van die goudsmeltpot geplaas. Hierdie septer is ook in 'n
   graf by die vindplaas ontdek. Versierde goudsmeltpot - Die basiese
   simmetriese vorms op die goudsmeltpot, wat oorvloei, is simbolies van
   die oorvloed aan uitnemendheid, wetenskap en kreatiwiteit en getuienis
   van die vroegste prestasies in die metallurgie. Opkomende son - Die
   nuwe era wat vir Afrika aanbreek. Vier uithoeke van die wêreld - Die
   uithoeke is simbolies van die prestasies van Suid-Afrikaners wêreldwyd.
   Smeltoond - Die reinigende en lewegewende eienskappe van vuur, wat
   sedert die Ystertydperk gebruik is om ontwikkeling en uitnemendheid in
   beskawings en gemeenskappe te bevorder.
     * (2) Die Orde van die Baobab

   Die Orde van die Baobab (Kremetart) word toegeken aan Suid-Afrikaanse
   burgers vir voortreflike diens. Dit word toegeken vir diens bo en
   behalwe die normale diens aan die gemeenskap. Dit word toegeken vir
   uitstekende en uitsonderlike bydraes in die volgende kategorieë:
     * Die stryd om demokrasie,
     * Die bou van demokrasie en menseregte,
     * Nasiebou,
     * Vrede en sekuriteit,
     * Joernalistiek, die letterkunde, kuns, kultuur, sport en musiek,
     * Die sakewêreld en die ekonomie,
     * Wetenskap, medisyne en tegniese innovasie en
     * Gemeenskapsdiens.

[wysig] Simbolisme / Ontwerpelemente

   Sentrale motief / Simbolisme Die Orde vind sy inspirasie in die baobab
   (kremetartboom), wat 'n tropiese boom is wat in Afrika voorkom. Die
   oorsprong van die naam baobab is deel van die rykdom aan legendes en
   misterieë van Afrika. Die kremetart is 'n belangrike element in
   landbou-bosbou in Afrika, aangesien die bas vir klere en tou gebruik
   word en die vrugte vir kos en brandstof, sowel as baie ander bruikbare
   produkte.

[wysig] Elemente

   Baobab/Kremetart (Baobab of Adonsonnia Digitata) - bekend vir sy
   wortels en langlewendheid. Die boom verskaf nie net koelte en plek vir
   vergaderings nie, maar ondersteun ook die gemeenskappe waarin dit
   groei. Negekantige vorm - Die negekantige poligon-agtergrond is
   simbolies van die baie verskillende gebiede van moontlike bydraes en
   diens wat 'n vooruitstrewende en progressiewe nasie bou. Die ikoon is
   ook simbolies van die nege provinsies van Suid-Afrika. Uitwendige
   organiese houvorm - Dié houvorm het die tekstuur van die bas van die
   kremetart. Die bas word algemeen gebruik vir die maak van matte en
   hoede.
     * (3) Die Orde van die kamerade/deelgenote van O R Tambo

   Hierdie Orde word toegeken aan buitelanders (staats- en regeringshoofde
   en ander buitelandse hooggeplaastes) vir vriendskap aan Suid-Afrika
   betoon. Dit is daarom 'n Orde van vrede, samewerking en aktiewe
   uitdrukking van solidariteit en ondersteuning. Die Orde staan vir 'n
   noodsaaklike pilaar van internasionale en multilaterale betrekkinge. Al
   die toekennings sluit vier elemente in: 'n wandelstaf/kierie, 'n
   halskenteken, 'n miniatuurroset en 'n lapelroset. Die laaste Orde
   bestaan uit drie elemente: 'n halskenteken, 'n miniatuur- en 'n
   lapelroset.

[wysig] Simbolisme / Ontwerpelemente

   Sentrale motief / Simbolisme O R Tambo - O R Tambo het 'n groot rol
   gespeel in die groei en ontwikkeling van die internasionale beweging
   van solidariteit teen rassisme en apartheid. Hy het onder meer die
   eerste sendings van die vryheidsbeweging in Egipte, Marokko, Ghana en
   Londen gestig. Dit was 'n klein begin om die vriende van Suid-Afrika
   wêreldwyd te verenig in 'n aaneenlopende en volgehoue mobilisasie van
   die internasionale gemeenskap ter ondersteuning van 'n vrye en
   demokratiese Suid-Afrika en teen die booshede van rassisme,
   onderdrukking en apartheid. Majola (Molslang) - Die molslang is die
   slang wat volgens legende babas by geboorte besoek. Dit maak nooit die
   baba of familielede seer nie en die enigste vriendelike manier om dit
   weg te dryf, is vir die moeder om dit met haar eie borsmelk te spuit.
   Dit besoek die baba om hom/haar voor te berei vir 'n suksesvolle en
   veilige volwasse lewe. Dit kom as vriend en beskermheer. Die slang se
   vriendskap is nie geanker in 'n goedhartige demonstrasie van
   welwillendheid nie, maar eerder in die aktiewe uitdrukking van
   solidariteit en die strewe om die langtermyn-sukses van die jong,
   groeiende lede van die menseras te ondersteun en aan te moedig. Die
   slang leef voort in die mitologie van Afrika as gevolg van 'n klassieke
   verhaal met die titel The wrath of the ancestors (Die wraak van die
   voorvaders) deur A C Jordan. Hierdie verhaal keer die konvensionele
   siening van die slang as 'n giftige dierasie om en bied 'n
   bekendstelling aan die breër Afrika-interpretasie van die slang as 'n
   vriend en lid van 'n dinamiese ekologie.

[wysig] Elemente

   Wandelstaf -Die wandelstaf (kierie) is gekerf uit donker, inheemse hout
   en is 'n simbool van waardering vir die steun en solidariteit wat bewys
   is, sowel as 'n verbintenis om die ontvanger op sy beurt te ondersteun
   en by te staan. Majola - Die waaksame oog met hake aan die bo- en
   onderkant is 'n simbool van die aktiewe uitdrukking van solidariteit en
   steun vir Suid-Afrika. 'n Tomoye bestaande uit vier seksies - is
   geïnspireer deur die universele jin-en-jang-simbool wat spreek van 'n
   bymekaarkompunt vir verskillende spirituele energieë.
   Kategorie: Suid-Afrika

