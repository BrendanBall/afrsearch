Suid-Korea


                                 CAPTION: Republiek van Korea (Suid-Korea)


                                                   Vlag van Landswapen van
                                                    (Vlag)   (Landswapen)

          Nasionale leuse: 널리 인간 세계를 이롭게 하라
                 (Afrikaans: Bring voordeel vir die mensdom)
                                 Ligging van
                                                   Amptelike taal Koreaans
                                                            Hoofstad Seoel
                                                   37°35′ N 127°0′ O
                                                       Grootste stad Seoel
                                                                  Regering

                                 - President
                              - Eerste Minister

                                                 Presidensiële Demokrasie
                                                             Lee Myung-bak
                                                            Han Myung-Sook
                                                           Onafhanklikheid
                                                              - Gojoseon¹
                                                        - Republiekwording
                                                               - Bevryding
                                                        - Eerste Republiek
                                                                   2333 vC
                                                             1 Maart, 1919
                                                         15 Augustus, 1945
                                                         15 Augustus, 1948
                                                               Oppervlakte
                                                                  - Totaal
                                                               - Water (%)
                                                       98 480 km² (109de)
                                                                      0.3%
                                                                 Bevolking
                                                   - Soos op 2005 skatting
                                                     - Soos op 2005 sensus
                                                                - Digtheid
                                                        48 422 644 (24ste)
                                                                48 422 644
                                                           492/km² (12de)
                                                                 BBP (PPP)
                                           - Soos op 2005 (Beraming) total
                                                              - Per capita
                                              VSA $983.3 bn (12de of 14de)
                                              VSA $20,300 (29ste of 38ste)
                                      Geldeenheid Suid-Koreaanse Won (KRW)
                                                                   Tydsone
                                                    - Somertyd ART (UTC+9)
                                                              +10 (UTC+10)
                                                         Volkslied Aegukka
                                                          Internet TLD .kr
                                                           Skakelkode ++82
     ¹ Gojoseon verwys na die eerste Koreaanse Koninkryk wat in 2333 deur
                                                       Dangun gevestig is.

   Suid-Korea is 'n republiek in Oos-Asië in is geleë die suidelike helfte
   van die Koreaanse Skiereiland. Aan die noordekant grens Suid-Korea met
   Noord-Korea. Tot en met 1945 was Noord- en Suid-Korea verenig. Aan die
   weste van Korea is die Geelsee waaroorkant Sjina geleë en aan die
   suidooste, oorkant die straat van Korea, is Japan geleë. Die hoofstad
   van Suid-Korea is Seoel. Seoel is verreweg die grootste stad in
   Suid-Korea en byna 'n derde van die land se bevolking woon in of om dié
   stad. Busan is die tweede grootste stad in Suid-Korea. Ander stede is
   Daegu en Ulsan. Jeju-eiland wat ongeveer 100 km suid van die vasteland
   is, behoort ook aan Suid-Korea.

   Suid-Korea het sowat 48 miljoen inwoners. Suid-Korea se bevolking is
   oorwegend etnies Koreaans. Koreaans as taal staan onder Koreane bekend
   as bekend as Hangoel. Ongeveer die helfte van die bevolking is
   nie-godsdienstig, terwyl die oorblywende helfte bestaan uit Christene
   (29%) en Boeddhiste (26%).

   Die stigting van Suid-Korea in 1948 is voorafgegaan deur 'n Japanese
   besetting sedert 1910 en opgevolg deur 'n Koreaanse Oorlog wat op 25
   Junie, 1950 uitgebreek het toe die Noord-Korea die Suide binnegeval
   het.

   Sedert republiekwording het Suid-Korea het vyf groot grondwetlike
   veranderinge ondergaan wat dié land van outokrasieë en militêre
   diktature tot 'n volwaardige [veelpartydemokrasie] gelei het. Sedert
   2002 is Roh Moo-Hyun president van Suid-Korea.

   Teen die einde van die Koreaanse Oorlog wat in 1950 uitgebreek het, was
   Suid-Korea een van Asië se armste lande. Sedertdien het die ekonomie
   merkwaardig vinnig gegroei, veral in die sewentigerjare tot die draai
   van die eeu. Suid-Korea het tans die 14de grootste ekonomie in die
   wêreld en is een van tegnologies gevorderdste lande. Bekende
   handelsmerke soos Samsung, LG, Hyundai, Kia wat wêreldwyd bekend is, is
   uit Suid-Korea afkomstig. Die geldeenheid van Suid-Korea is die
   Suid-Koreaanse Won (KRW).
   Seoel
   Seoel

   Inhoud

        * 1 Geskiedenis
        * 2 Geografie
        * 3 Provinsiale Regering
        * 4 Vervoer
        * 5 Korea en Suid-Afrika
        * 6 Bronne
        * 7 Skakels

[wysig] Geskiedenis

   Aan die einde van die Tweede Wêreldoorlog, het Amerikaanse troepe en
   troepe uit die Sowjetunie die suidelike en noordelike helftes van die
   Koreaanse skiereiland onderskeidelik beset. Die Koreaanse skiereiland
   is effektief langs die 38ste breedtelyn in twee verdeel. Ten spyte van
   beloftes van 'n onafhanklike en verenigde Korea tydens die 1943 Kairo
   Deklarasie het die Koue Oorlog spoed gelei tot die vestiging van twee
   afsonderlike regerings: 'n kapitalistiese Suid-Korea and a
   kommunistiese Noord-Korea. Die Sowjet Unie het Kim Il-sung as die
   Noord-Koreaanse premier aangewys. Terwyl talle Koreane hulle vir
   nasionale verkiesing beywer het om 'n regeerder vir die hele land te
   kiesm het die Kommuniste geweier om aan die verkiesing deel te neem
   deur toegang tot Noord-Korea te blokkeer. Gevolglik is demokratiese
   verkiesings slegs in die Suid gehou en is Syngman Rhee as president
   verkies en is die Republiek van Korea is legitieme regering deur die
   Verenigde Nasies erken.

   Op 25 Junie, 1950, het Noord Korea die Suide binnegeval met die
   ondersteuning en goedkeuring van Stalin en Mao Zedong. Dit het gelei
   tot 'n bloedige oorlig waarin meer as 4 miljoen burgerlikes en soldate
   gesterf het. Die oorlog staan vandag bekend as die Koreaanse Oorlog.
   Die Verenigde Nasies het ten behoewe van Suid-Korea ingegryp toe dit
   blyk dat die Kommunistiese magte die oorhand begin kry het. Noord-Korea
   is deur sy kommunistiese bondgenote gesteun en Sjina het miljoene
   troepe na Korea gestuur. Die oorlog is deur 'n wapensilstand in 1953
   beeïndig en is tegnies gesproke nog aan die gang. Beide Suid- en
   Noord-Korea word verdeel deur 'n swaar bewapende gedemilitariseerde
   sone.

   In 1960, het 'n studenteopstand gelei tot die bedanking van president
   Syngman Rhee, wie se regering outokraties en korrup geword het. Dit het
   verder gelei tot 'n tydperk van burgerlike onrus en politieke
   onsekerheid. Generaal Park Chung-hee het die daaropvolgende jaar het 'n
   militêre staatsgreep uitgevoer (die sogenaamde "5.16 staatsgreep") en
   is in 1961 as president aangestel. Hy het die pos beklee tot en met sy
   sluipmoord op in 1979. Sy leierskap is gekenmerk deur 'n vestiging van
   'n snelgroeiende uitvoerekonomie, maar ook politieke onderdrukking.

   Die jaar na die sluipmoord op Park is deur politieke onrus gevolg. In
   1980 het Generaal Chun Doo-hwan 'n suksesvolle staatsgreep uitgevoer en
   die oorgangsregering van Choi Gyu Hwa (voormalige premier onder Park)
   omvergewerp. Chun se magsoorname het 'n nasionale protesaksie en 'n
   pleidooi vir demokratisering uitgelok. In Gwangju in die Suid Jeolla
   provinsie het Chun se spesiale magte die stad ingestuur om studente en
   burgerlikes wat onder die vaandel van 'n Burgerlike Weermag betoog het
   te stuit. 'n Beraamde 207 mense is deur sy magte gedood en 'n verdere
   duisend is beseer tydens die bekende Gwangju slagting in Mei 1980.

   Hierdie slagting het 'n lang-termyn demokratiese era in Korea ingelei
   en die regering het later formeel verskoning aangebied vir die slagting
   en 'n nasionale begrafplaas vir die slagoffers opgerig. Chun het hom
   daarna tot 'n enkele leierskapstermyn verbind en in 1988 onder druk van
   landwye opstand die eerste direkte presidensiële verkiesings toegelaat.
   In dieselfde jaar het Seoel as gasheer vir 1988 Somer Olimpiese Spele
   opgetree.
   Kaart van Suid-Korea
   Kaart van Suid-Korea

[wysig] Geografie

   Suid-Korea beslaan die suidelike deel van die Koreaanse Skiereiland,
   wat sowat 1,100 km van die Asië hoofkontinent streek. Die bergagtige
   skiereiland word aan die weste kant deur die Geelsee (wes) en aan die
   ooste kant deur die See van Japan (Koreaans: Oosseë) omring. Die
   suidelike punte van Korea is aan die straat van Korea en die
   Oos-Sjinese See geleë. Korea beslaan 'n oppervlakte van 99,617.38
   vierkante kilometer.

   Suid-Korea kan in vier algemene streke verdeel word: 'n oosterse streek
   met hoë bergreekse en nou kuslaagtes; 'n heuwelagtige westelike streek
   met breë kuslaagtes en rivierbekkens; 'n suidwestelike streek met berge
   en valleie en 'n suidoostelike streek waar die Nakdong rivier uitloop.

[wysig] Provinsiale Regering

   Korea is verdeel in agt provinsies, een spesiale self-regerende
   provinsie, ses metropolitaanse stede met provinsiale magte en een
   spesiale stad.

   Die provinsies van Koreas is soos volg:
     * Gyeonggi-do (Gyeongdi provinsie)
     * Gangwon-do (Gangwon provinsie)
     * Chungcheongbuk-do (Noord-Chungcheong provinsie)
     * Chungcheongnam-do (Suid-Chungcheong provinsie)
     * Jeollabuk-do (Noord-Jeolla provinsie)
     * Jeollanam-do (Suid-Jeolla provinsie)
     * Gyeongsangbuk-do (Noord-Gyeongsang provinsie)
     * Gyeongsangnam-do (Suid-Gyeongsang provinsie)
     * Jeju-do (spesiale self-regerende eilandprovinsie)

   Korea se metropolitaanse owerhede is as volg:
     * Seoel (hoofstad)
     * Busan
     * Daegu
     * Incheon
     * Gwangju
     * Daejeon
     * Ulsan

[wysig] Vervoer

   Vervoer in Suid-Korea bestaan uit 'n uitgebreide netwerk van spoorweë,
   snelweë, skeep, bus en lugroetes.

   Alle stede het plaaslike busdienste en word verder deur tussenstedelike
   busdienste met mekaar verbind.

   Suid-Korea se 3,000 kilometer lange netwerk van snelweë bestaan uit
   freeways (expressways/motorways), nasionale snelweë en ander sekondêre
   roetes. Die Koreanse Snelwegkorporasie bedryf die land se tolweë en
   belangrikste diensroetes.

   Korail bedryf treindienste met gereelde dienste na al Korea se groot
   stede. 'n spoorverbinding met Noord Korea deur die Gyeongui en Donghae
   Bukbu lyne is in die herstelproses. Korea spog sedert 2004 met 'n
   hoëspoed trein. Die KTX (Korea Train Express) bedryf gereelde
   sneldienste teen ongeveer 300km per uur via die Honam en Gyeongby lyne
   na Korea se vernaamste stede, te wete Daejeon, Gwangju, Mokpo, Daegu en
   Busan.

   Seoel, Busan, Daegu, Incheon, Gwangju en Daejoen het ondergrondse
   treine. Die Seoel Metropolitan Subway is een van die besigstes ter
   wêreld, bestaan uit tien lyne en 117 stasies en bedien 3,900,000
   passasiers per dag. Die treine word deur Korail en die Seoul
   Metropolitan Rapid Transit Corporation (SMRT) bedryf.

   Die hoof internasionale lughawe staan bekend as die Incheon
   International Airport. Suid-Korea het 'n verdere agt internasionale
   lughawenes en sewe plaaslike lughawenes. Korean Air en die Asiana
   Airlines is Suid-Korea se vernaamste lugrederye.

[wysig] Korea en Suid-Afrika

   Volgens die webtuiste van die Suid-Afrikaanse ambassade in Suid-Korea
   het dié twee lande in 1992 formele diplomatieke betrekking gesluit. In
   Julie 1995 en April 1998 het die eertydse President Nelson Mandela en
   Thabo Mbeki in sy hoedanigheid as Adjunkpresident onderskeidelik
   besoeke aan Suid-Korea afgelê en daarmee ekonomiese bilaterale
   handelsbande verstewig. Suid-Afrika is Suid-Korea se grootste
   handelsvennoot in Afrika.

   Vandag is daar heelwat gegradueerde Suid-Afrikaners wat Engels in
   privaat- en regeringskole onderrig.

[wysig] Bronne

     * Koreawebportaal Suid-Koreaanse Regertingsportaal

[wysig] Skakels

     * Korea Infogate Suid-Koreaanse Inligtingsportaal.
     * Life in Korea Reis, kultuur, inkope en algemene inligting oor
       Suid-Korea.
     * The Korean Herald Engelse dagblad.
     * CIA Wêreldfeiteboek se inskrywing oor Suid-Korea
     * Die Korea Vereniging (The Korea Society)
     * Die Suid-Afrikaanse Ambassade in Seoel
     * Galbijim Wiki, 'n Engelse wiki oor Suid-Korea

                                 Lande in Asië

    Afghanistan - Armenië - Azerbeidjan - Bahrein - Bangladesj - Bhutan -
   Brunei - Ciprus - Filippyne - Georgië - Indië - Indonesië - Irak - Iran
   - Israël - Japan - Jemen - Jordanië - Kambodja - Kasakstan - Kirgisië -
    Koeweit - Laos - Libanon - Maldive - Maleisië - Mongolië - Mianmar -
    Nepal - Noord-Korea - Oesbekistan - Oman - Oos-Timor - Pakistan - Qatar
    - Rusland - Saoedi-Arabië - Singapoer - Republiek van Sjina (Taiwan) -
      Sjina - Sri Lanka - Sirië - Suid-Korea - Tadjikistan - Thailand -
         Turkye - Turkmenistan - Verenigde Arabiese Emirate - Viëtnam

   Kategorieë: Suid-Korea • Lande

