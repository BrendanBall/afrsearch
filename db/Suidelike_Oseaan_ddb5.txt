Suidelike Oseaan


   Die Aarde se vyf Oseane
     * Atlantiese Oseaan
     * Arktiese Oseaan
     * Indiese Oseaan
     * Stille Oseaan
     * Suidelike Oseaan

   Die Suidelike Oseaan, Suidelike Yssee of Antarktiese Oseaan is die
   watermassa wat volgens sommige geografiese en meeste hidrografiese
   bronne die Antarktika kontinent omring. Dit is vierde grootste oseaan
   ter wêreld en die jongste om gedefinieer te word nadat dit in 2000 in
   'n besluit van die Internasionale Hidrografiese Organisasie (IHO)
   aanvaar is. Die term is egter reeds lankal in gebruik onder
   seevaarders. Die verandering weerspieël die onlangse bevindinge in
   oseanografie oor die belangrikheid van seestrome.

   Agt-en-twintig van die 68 lidlande het op die IHO se opname in 2000 oor
   die saak gereageer en met die uitsondering van Argentinië het almal
   ingestem om 'n nuwe oseaan te definieer. Agttien het vir die naam
   Suidelike Oseaan gestem en daarmee die ander gunsteling Antarktiese
   Oseaan verslaan. Veertien stemme was ten gunste daarvan om die Oseaan
   se grens op die 60 grade suid breedtegraad te plaas, die ander veertien
   stemme was vir ander definisies sover noord as 35 grade suid, die
   ekwivalente breedtegraad in die suidelike halfrond as die van die
   Middellandse See in die noordelike halfrond.

   Ander bronne soos die National Geographic Society dui steeds aan dat
   die Atlantiese, Stille en Indiese Oseane tot by Antarktika strek.
   Suidelike Oseaan

   Inhoud

        * 1 Geografie
        * 2 Klimaat
        * 3 Terrein
        * 4 Hoogte uiterstes
        * 5 Natuurlike hulpbronne
        * 6 Natuurlike gevare
        * 7 Omgewing
             + 7.1 Huidige sake
             + 7.2 Internasionale ooreenkomste
        * 8 Ekonomiese oorsig
        * 9 Hawens
        * 10 Vervoer
        * 11 Kyk ook
        * 12 Verwysings
        * 13 Eksterne skakels

[wysig] Geografie

   Die Suidelike Oseaan word oseanografies gedefinieer as 'n oseaan wat
   verbind word met die Antarktiese Sirkumpolêre Stroom, wat om Antarktika
   vloei. Dit sluit die Amundsen See, die Bellingshausen See, 'n gedeelte
   van die Drakedeurgang, die Ross See, 'n klein deel van die Scotia See,
   en die Weddell See in. Die totale oppervlak is 20 327 000 km², en die
   kuslyn lengte is 17 968 km.

   Die geografiese koördinate is nominaal 65°00′S 0°00′E, maar die
   Suidelike Oseaan het die unieke onderskeiding dat dit 'n
   grootsirkumpolêre watermassa is wat die Antarktika kontinent geheel en
   al omring in plaas van die normale definisie van 'n oseaan of see – 'n
   watermassa wat meestal deur land omring word; die waterring lê tussen
   60 grade suid en die kus van Antarktika, en sluit 360 grade van
   lengtegrade in.

   Die definisie is egter nie universeel nie. In Australië word die
   Suidelike Oseaan op die selfde wyse as deur die IHO gedefinieer, maar
   sluit dit ook die hele waterliggaam tussen Antarktika en die suidkus
   van Australië en Nieu-Seeland in, en word dit so op kaarte aangedui.
   Kuskaarte van Tasmanië en Suid-Australië in besonder dui die gebiede
   altyd as die Suidelike Oseaan en nooit as die Indiese Oseaan nie.

   Kaart wat Australiese definisie van die Suidelike Oseaan (PDF)

   Die Suidelike Oseaan is oseanografies gevorm toe Antarktika en
   Suid-Amerika uitmekaar beweeg het en die Drakedeurgang oopgemaak is en
   die Antarktiese Sirkumpolêre Stroom rofweg 30 miljoen jaar gelede
   gevrom is, wat beteken dat die oseaan baie jonger is as die ander
   oseane is.

   Die hoof smoorpunt is die Drakedeurgang. Die Polêre Front (Antarktiese
   Konvergensie) is die beste natuurlike definisie van die noordelike
   uithoek van die Suidelike Oseaan; dit is 'n bepaalde gebied by die
   middel van die Antarktiese Sirkumpolêre Stroom wat die baie koue
   oppervlak water in die suide van die warmer water noord daarvan skei;
   die front en die stroom strek reg rondom Antarktika en bereik suid van
   60 grade suid naby Nieu-Seeland en byna 48 grade suid in die verre
   suidelike Atlantiese Oseaan waar dit saamval met die roete van die
   maksimum westelike winde.

   Image:Iceedgekils.gif

   Die pakys sone pols deur die jaar.

[wysig] Klimaat

   Seetemperatuur wissel van omtrent −2 tot 10 °C (28 tot 50 °F).
   Siklonale storms beweeg ooswaarts om die kontinent en is baiekeer hewig
   as gevolg van die temperatuur verskil tussen ys en die oop see. Die
   seeoppervlak van omtrent die 40ste breedte graad suid tot by die
   Antarktiese Sirkel het van die sterkste gemiddelde winde van enige plek
   op Aarde. In die winter vries die oseaan verder tot by 65 grade suid in
   die Stille Oseaan sektor en 55 grade suid in die Atlantiese sektor wat
   oppervlak temperature tot heelwat onder 0 grade Celsius dwing; by
   sommige kusplekke hou aanhoudende hewige afvoerwinde uit die binneland
   die kuslyn deur die hele winter ysvry.

[wysig] Terrein

   Die Suidelike Oseaan is diep, 4000 tot 5000 meter oor meeste van die
   oseaan se omvang met slegs beperkte gebiede met vlak water. Die
   Antarktiese vastelandplaat is oor die algemeen smal en ongewoon diep,
   die rand daarvan lê op 'n diepte van 400 tot 800 meter (die globale
   gemiddelde is 133 meter). Die Antarktiese pakys skommel van 'n
   gemiddelde minimum van 2,6 miljoen vierkante kilometer in Maart tot
   omtrent 18,8 miljoen vierkante kilometer in September – 'n meer as
   sewevoudige vermeerdering in oppervlak. Die Antarktiese Sirkumpolêr
   Stroom (21 000 km lank) beweeg onophoudelik ooswaarts; dit is die
   grootste seestroom ter wêreld en vervoer 130 miljoen kubieke meter
   water per sekonde - 100 keer die vloei van al die riviere in die
   wêreld.

[wysig] Hoogte uiterstes

     * laagste punt: -7235 m by die suidelike punt van die
       Suid-Sandwichtrog, by 60°00'S, 024°W
     * hoogste punt: seevlak 0 m.

[wysig] Natuurlike hulpbronne

     * Waarskynlik groot en moontlik reusagtige olie- en gasvelde op die
       kontinentale rand
     * Mangaan
     * Moontlike goudafsettings
     * Sand en gruis
     * Vars water in die vorm van ysberge
     * Pylinkvis, walvis, robbe, kril en verskeie ssorte vis

[wysig] Natuurlike gevare

   Reuse ysberge verskeie honderde meter hoog; kleiner ysberge en
   ysbergfragmente; seeys (gewoonlik 0.5 tot 1 meter dik) soms met
   dinamiese korttermyn variasies en met groot jaar tot jaar variasies;
   diep vastelandplaat bedek met gletserneerslae wat baie oor kort
   afstande wissel; sterk winde en groot golwe groot dele van die jaar;
   vasval van skepe ind ei ys, veral Mei-Oktober; die grootste deel van
   die gebied is ver van soek en reddingsfasiliteite.

[wysig] Omgewing

[wysig] Huidige sake

     * Groter ultravioletstraling as gevolg van die Antarktiese osoongat
       wat marine primêre produktiwitiet (fitoplankton) met meer as 15%
       verminder en die DNS van sommige visse beskadig.
     * onwettige, onvermelde, en ongereguleerde visvang, veral die vang
       van vyf tot ses keer meer Patagoniese tandvis as wat deur die
       gereguleerde vissery gevang word en wat waarskynlik die
       onderhoubaarheid van die voorraad beïnvloed.
     * hoë bykomstige vrekte onder seevoëls as gevolg van langlynvisvang
       van tandvis.

[wysig] Internasionale ooreenkomste

   Die Suidelike Oseaan is onderworpe aan alle internasionale ooreenkomste
   wat van toepassing is op die wêreld se oseane. Verder is dit onderworpe
   die volgende ooreenkomste specific tot die gebied: International
   Whaling Commission (verbied die kommersiële jag van walvisse suid [suid
   van 60 grade suid tussen 50 garde en 130 grade wes]) Japan erken nie
   die voorwaarde in terme van die land se walvisjagpermit nie en voer
   laat walsvisjag wetenskaplike navorsing toe en voer van tyd tot tyd
   walvisjagtogte in die omgewing uit; Convention for the Conservation of
   Antarctic Seals (wat robjag beeprk); Convention on the Conservation of
   Antarctic Marine Living Resources (reguleer visvang)
     * note: baie lande verbied minerale hulpbronprospektering en
       ontginning suid van die skommelende Polêre Front (Antarktiese
       Konvergensie) wat in die middel van die Antarktiese Sirkumpolêre
       stroom geleë is en dien as die skeidslyn tussen die baie koue
       polêre oppervlakwater en die warmer water noord daarvan.

   Aangesien die Antarktiese Verdrag die gedeelte van die aardbol suid van
   sestig grade dek, is alle aansprake op Antarktika en alle eilande in
   die Suidelike oseaan opgeskort.

[wysig] Ekonomiese oorsig

   Vissery het in 1998-1999 (1 Julie tot 30 Junie) 119 898 ton gevang,
   waarvan 85% kril en 14% Patagoniese tandvis was. Internasionale
   ooreenkomste is in laat 1999 aangeneem is om onwettige, onaangemelde en
   ongereguleerde vissery aan bande te lê, wat in die 1998-1999 vyf tot
   ses keer meer Patagoniese tandvis as die gereguleerde vissery gevang
   het. In die 1998-1999 Antarktiese somer het 10 013 toeriste die
   Suidelike Oseaan en Antarktika besoek.

[wysig] Hawens

   Min hawens bestaan aan die suide kant van die Suidelike Oseaan;
   ystoestande beperk die gebruik van meeste tot kort tydperke in die
   middel van die somer; selfs dan kan sommige nie sonder ysbreker escort
   binne gegaan word nie. Meeste Antarktiese hawens word deur
   regeringsnavorsingstasies bedryf, en is behalwe in noodgevalle nie oop
   vir gebruik deur kommersiële of private vaartuie nie. Vaartuie in enige
   hawe suid van 60 grade suid is onderworpe aan inspeksie deur
   Antarktiese Verdrag waarnemers.

   Van die hawens in die Suidelike oseaan sluit in: Esperanzabasis,
   Mawsonstasie, McMurdostasie, Palmerstasie, Scottbasis, en offshore
   ankerplekke in Antarktika.

[wysig] Vervoer

   Die Drakedeurgang in die Suidelike Oseaan bied 'n alternatief tot die
   Panamakanaal vir vervoer tussen die Atlantiese en Stille Oseaan.

[wysig] Kyk ook

     * Antarktika
     * Antarktiese Verdragstelsel

[wysig] Verwysings

   Matthias Tomczak en J. Stuart Godfrey. 2003. Regional Oceanography: an
   Introduction. [1]

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Antarctic ocean
     * Die CIA World Factbook artikel oor die Suidelike Oseaan
     * The Fifth Ocean van Geography.About.com
     * NOAA In-situ Ocean Data Viewer

   Kategorieë: Suidelike Oseaan • Oseane • Antarktika

