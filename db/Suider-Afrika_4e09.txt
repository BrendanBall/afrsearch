Suider-Afrika


   Suider-Afrika (ook Suidelike Afrika) is die suidelike gedeelte van die
   kontinent van Afrika.

   Die presiese gebied word nie altyd presies dieselfde afgebaken nie.

   'n Algemene afbakening, veral vir geografiese en ekologiese doelwitte,
   is die gebied suid van die Zambezi- en Kuneneriviere, die eilande aan
   die area se kus, asook Prins Edwardeiland en Marioneiland in
   sub-Antarktika. Dit sluit soms ook die suidelike dele in van Angola,
   Zambië en Mosambiek; en Zimbabwe.

   Geopolities sien die Verenigde Nasies die streek as die lande Namibië,
   Botswana, Suid-Afrika, Lesotho en Swaziland.

   Die Suider-Afrikaanse Ontwikkelingsgemeenskap (SAOG) word ook
   geasssosieer met hierdie streek, met lande tot so ver noord as die
   Demokratiese Republiek van die Kongo, en so ver oos as Tanzanië en
   Madagaskar.

   Inhoud

        * 1 Klimaatstreke
             + 1.1 Die suidelike gras- en boslandstreek
             + 1.2 Die suidelike graslandstreek
             + 1.3 Die suidwestelike halfwoestyn
             + 1.4 Die woestynstreek
             + 1.5 Die Kaapse fynbosstreek
             + 1.6 Die woudstreek
        * 2 Bronne

[wysig] Klimaatstreke

   Klimaatsgewys kan die geografiese gebied in ses verskillende streke
   verdeel word:

[wysig] Die suidelike gras- en boslandstreek

   Landskap in Zimbabwe
   Landskap in Zimbabwe

   Dié gebied beslaan die grootste gedeelte van noordelike Namibië,
   noordoostelike Botswana, Zimbabwe, Mosambiek, die Noordelike provinsie
   in Suid-Afrika, asook die oostelike gedeelte van Mpumalanga en 'n
   strook aan die weskus so ver suid as Port Elizabeth. Dit is 'n
   somerreënvalstreek, en reën gemiddeld 500mm per jaar.

[wysig] Die suidelike graslandstreek

   'n Graslandskap
   'n Graslandskap

   Hierdie streek kom slegs in Suid-Afrika voor; oos van 26°O en suid van
   25°S. Dit is ook 'n somerreënvalgebied, en dit reën gemiddeld 500mm per
   jaar.

[wysig] Die suidwestelike halfwoestyn

   Die Karoo, ná reën
   Die Karoo, ná reën

   Behalwe vir smal stroke aan die noord-, suid- en wesgrens van die
   Suider-Afrikaanse subgebied, beslaan die klimaatstreek feitlik die hele
   gebied wes van 26°O. Dit reën ook meestal net in die somer, maar slegs
   200mm per jaar.

[wysig] Die woestynstreek

   Die Namibwoestyn
   Die Namibwoestyn

   Dit beslaan 'n nou strook met die kus van Namibië op, en binnelands
   saam met die Oranjerivier tot so ver as 21°O. Die Kalahari-woestyn en
   die Namibwoestyn is deel van hierdie streek. Dit reën gemiddeld minder
   as 125mm per jaar. In die Namibiese kusstrook is die vog wat vanaf
   misbanke van die see af ingestoot word, dikwels die enigste bron van
   vogtigheid.

[wysig] Die Kaapse fynbosstreek

   Kaapse fynbos
   Kaapse fynbos

   Dit strek as 'n nou strokie van die suidkus van Suid-Afrika oos so ver
   as Port Elizabeth, en met die Weskus op so ver as St. Helena-baai. In
   die valleie reën dit ongeveer 200mm per jaar, maar in die kusgebergtes
   kan dit tot 3000mm per jaar reën, hoofsaaklik in die winter. Die gebied
   het van die grootste verskeidenheid van plantspesies in die wêreld.

[wysig] Die woudstreek

   Woudlandskapdetail
   Woudlandskapdetail

   Klein kolletjies woud- en boswêreld strek vanaf die Tsitsikammawoud,
   aan die kusgebied van die Oostelike provinsie van Suid-Afrika, oos en
   noordoos deur KwaZulu-Natal, noord met die Drakensberge, en dan weer
   weswaarts na die Soutpansberge en in oostelike Zimbabwe in.

[wysig] Bronne

     * Verkorte vertaling van die artikel Southern Africa op die Engelse
       Wikipedia.
     * Smither's Mammals of Southern Africa. A field guide, pp. xiii tot
       xvi. Redakteur Peter Apps. Derde uitgawe, 2000.

   Kategorie: Gebiede van Afrika

