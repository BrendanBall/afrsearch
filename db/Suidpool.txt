Suidpool


   Die Suidpool is die mees suidelike punt op Aarde geleë op Antarktika
   teen 2900m bo seespieël^[1]. Die term verwys gewoonlik na die
   Geografiese Suidpool, maar daar is ook 'n Seremoniële Suidpool wat met
   vlae en 'n metaal koepel aangedui word, 'n Geomagnetiese Suidpool en
   die Magnetiese Suidpool wat rondwandel soos die Aarde se magenetiese
   veld skommel en die Suidelike Pool van ontoeganklikheid wat die verste
   punt van die Suidelike Oseaan op Antarktika is.

   Inhoud

        * 1 Geografiese Suidpool
        * 2 Seremoniële Suidpool
        * 3 Geomagnetiese Suidpool
        * 4 Magnetiese Suidpool
        * 5 Die Suidelike Pool van ontoeganklikheid
        * 6 Kyk Ook
        * 7 Verwysings
        * 8 Eksterne skakels

[wysig] Geografiese Suidpool

   Die Geografiese Suidpool is een van die twee punte waar die aarde se
   rotasie-as deur die aarde se oppervlak gaan (die ander punt is die
   Geografiese Noordpool). Dit is die punt wat gewoonlik bedoel word
   wanneer die term "suidpool" gebruik word. Die Suidpool is 1230 km van
   die naaste kus af in Antarktika geleë.

   Die eerste mense om die Geografiese Suidpool te bereik was die Noor
   Roald Amundsen en sy geselskap op 14 Desember 1911. Amundsen het sy
   kamp Polheim genoem. Amundsen se hoof wedyweraar vir die doelwit,
   Robert Falcon Scott, het die pool 'n maand later bereik. Op die reis
   terug van die pool sterf Scott en sy vier metgeselle van honger en
   uiterste koue. Daar was sedertdien baie ekspedisies wat die suidpool
   per land bereik het. Die leiers van die vroegstes was: Amundsen, Scott,
   Hillary, Fuchs, Havola, Crary, Fiennes. Amerikaanse Admiraal Richard
   Byrd, bygestaan deur medevlieënier Bernt Balchen, het op 29 November
   1929 die eerste persoon geword om oor die Suidpool te vlieg. Die
   vinnigste onondersteunde staptog na die Suidpool van die see af is die
   47 dae lange reis van verkenners Tim Jarvis en Peter Treseder in 1999
   wat 200 kg sleë met voedsel en kookbrandstof tot by die pool en terug
   gesleep het^[2].

   Amundsen het die ligging van die Suidpool met waarnemings van die son
   bepaal wat 'n maand later deur Scott bevestig is. By die suidpool sak
   die son is vir ses maande van die jaar nie onder die horison nie en
   voltooi in 'n 24-uur tydperk 'n volle rotasie parallel aan die horison.
   Die hoogte van die sirekel styg elke dag vandat die son vir die
   eerstekeer in die lente sigbaar word tot op 21 Desember wanneer dit die
   hoogste punt bo die horison bereik. Dit is dan ook deur van sekstante
   of soortgelyke instrumente gebruik te maak wat Amundsen en Scott die
   hoek na die bopunt van die son bo die horisons kon bepaal. Wanneer die
   hoek of hoogte bo die horisons konstant gebly het kon hulle binne ±300
   m akkuraatheid bepaal dat hulle op die geografiese ligging van die
   Suidpool staan.

   Tans is Antarktika oor die Suidpool geleë, maar dit was as gevolg van
   kontinentverskuiwing nie altyd die geval nie. Die Amundsen-Scott
   Suidpoolstasie is in die Internasionale Geofisiese Jaar in 1958 opgerig
   en word permanent deur navorsings- en ondersteuningspersoneel beman.

   Die afbeelding van die geografiese suidpool op die hemelsfeer gee die
   hemelsuidpool.

   Die grond by die Suidpool is naby seevlak. Die yskap is egter 3000
   meter dik en die Amundsen-Scott Basis gevolglik op 'n hoë hoogte bo
   seespieël.

[wysig] Seremoniële Suidpool

   Geboue moet op stelte gebou word by die Suidpool. Die Seremoniële
   Suidpool en vlae kan in die agtergrond gesien word.
   Geboue moet op stelte gebou word by die Suidpool. Die Seremoniële
   Suidpool en vlae kan in die agtergrond gesien word.
   Die Seremoniële Suidpool. Vlae van die Antarktiese Verdrag
   ondertekenaars is daarom gerangskik, en die Poolstasie se ou koepel is
   in die agtergrond.
   Die Seremoniële Suidpool. Vlae van die Antarktiese Verdrag
   ondertekenaars is daarom gerangskik, en die Poolstasie se ou koepel is
   in die agtergrond.

   Die Seremoniële Suidpool is 'n gebied wat opsy gesit is vir
   fotogeleenthede by die Amundsen-Scott Suidpoolstasie. Dit bestaan uit
   'n metaalsfeer op 'n voetstuk, omring deur vlae van die Antarktiese
   Verdrag ondertekenaars. Dit is 'n paar meter van die Geografiese
   Suidpool af wat deur slegs 'n klein teken, die vlag van die VSA en 'n
   pen aangedui word. Omdat die yskap teen omtrent 10 meter per jaar
   beweeg, word die pen elke Nuwejaarsdag geskuif.

   Die koepel wat in die beelde gesien word is gedeeltelike deur
   sneeustorms begrawe. Die ingang tot die koepel moet gereeld deur
   stootskrapers oop gestoot word. Meer onlangse geboue word nou op stelte
   gebou sodat sneeu nie teen die kante daarvan opbou nie.

[wysig] Geomagnetiese Suidpool

   Die geomagnetiese veld kan benader word deur 'n gekantelde dipool geleë
   by die middelpunt van die aarde. Die Geomagnetiese Suidpool is die punt
   waar die as van die bespassende dipool deur die oppervlak van die aarde
   gaan in die suidelike halfrond. Die pool dwaal konstant rond as gevolg
   van konstante verandering in die veld.

[wysig] Magnetiese Suidpool

   Die magnetiese Suidpool is die punt op die aarde se oppervlak waar die
   geomagnetiese veldlyne vertikaal na bo gerig is. Omdat die veld nie ten
   volle dipolêr is nie, kom die Magnetiese Suidpool nie ooreen met die
   Geomagnetiese Suidpool nie. Verder dwaal die Magnetiese Suidpool om
   dieselfde rede as die Geomagnetiese Suidpool.

   Op 16 Januarie 1909 bereik drie mans (Douglas Mawson, Edgeworth David,
   en Alistair Mackay) van 'n ekspedisie geleie deur Sir Ernest Shackleton
   die Magnetiese Suidpool ^[3]

[wysig] Die Suidelike Pool van ontoeganklikheid

   Die Suidelike Pool van ontoeganklikheid is geleë by 82°06′S 54°58′E op
   die oppervlak van die Antarktika kontinent en verteenwoordig die mees
   afgeleë punt van die Suidelike Oseaan af. Dit is op 4 Desember 1958
   deur die 3de Sowjet Antarktiese Ekspedisie, gelei deur Yevgeny
   Tolstikov bereik. Hulle vestig by die punt 'n 'n tydelike stasie,
   Polyus Nedostupnosti. Op pad na die pool is nog 'n stasie, Sovetskaya,
   deur die ekspedisie opgerig wat bestaan het tussen 16 Februarie 1958 en
   3 Januarie 1959.

[wysig] Kyk Ook

     * Lys van Antarktiese ekspedisie
     * Noordpool

[wysig] Verwysings

    1. ^ Virtual Tour - South Pole [1] Besoek op 25 April 2006.
    2. ^ Lieca N. Brown [2] Besoek op 23 April 2006.
    3. ^ British Antarctic Survey [3] Besoek op 23 April 2006.

[wysig] Eksterne skakels

     * Suidpoolstasieinligting op 70South
     * Suidpool Webkamera
     * Virtuele toer van die Suidpool
     * NOAA Suidpool foto's
     * Huidige weerstoestande by die Suidpool (Amundsen-Scott Stasie)
     * "A south pole adventure" - blog van 'n wetenskaplike by die stasie
     * Poles deur die Australiese Antarktiese Divisie

   </references>
   Kategorieë: Geografie van Antarktika • Antarktika

