Sum 41


                   Sum 41
   Oorsprong    Ajax, Ontario, Kanada
   Genre(s)     Pop punk
                Punk rock
   Uitgewer(s)  Kanada: Aquarius Records
                Amerika: Island Records
                Europa: Universal Records
                Latyns-America: Universal Records
   Webwerf      http://www.sum41.com
                http://www.sum-41.net
   Last.fm      Sum 41
   Lirieke      Sum 41
   Huidige lede Deryck Whibley
                Jason McCaslin
                Steve Jocz
   Gewese lede  Mark Spicoluk (1996–1999)
                Dave Baksh (1996–2006)
                John Nicosia (1997–1998)

   Sum 41 is 'n Juno-bekroonde Kanadese musiekgroep vanuit Ajax, Ontario.
   Die huidige lede is Deryck Whibley (voorsang, kitaar, klavier), Cone
   McCaslin (baskitaar, agtergrondsang), en Steve Jocz (tromme,
   agtergrondsang). Die lede het besluit om die groep "Sum 41" te noem
   omdat hulle dit 41 dae ná die begin van somer in 1996 gestig het.
   Sedert hulle 'n internasionale platekontrak met Island Records in 1999
   onderteken het, het hulle reeds vyf studio-albums, twee regstreekse
   CDs, twee regstreekse DVDs en meer as tien enkelsnitte uitgereik. Hulle
   het al miljoene eksemplare wêreldwyd verkoop. Sedert 2006 het die groep
   al meer as 600 keer opgetree, en hulle is beroemd vir hul wêreldtoere
   wat gewoonlik langer as 'n jaar elk duur.^[1]

   Inhoud

        * 1 Geskiedenis
             + 1.1 Stigting en Half Hour of Power (1996 — 2000)
        * 2 Diskografie
             + 2.1 Enkelsnitte
        * 3 Eksterne skakels
        * 4 Verwysings

[wysig] Geskiedenis

[wysig] Stigting en Half Hour of Power (1996 — 2000)

   Die lede van Sum 41 was aanvanklik tydens hul hoërskooljare in
   verskillende musiekgroepe. Hulle het by een van Hole se konserte
   ontmoet, 41 dae ná die begin van die somer van 1996. Volgens die
   webtuiste Supernova is die groep aanvanklik Kaspir genoem. Hulle het
   hul naam na Sum 41 verander om by 'n Supernova-konsert op 28 September
   1996 op te tree. Stevo het aangevoer dat hulle as 'n NoFX cover-groep
   begin het. Die webtuiste meen ook dat die groep deur Greig Nori van
   Treble Charger ontdek is by 'n Supernova-konsert by die Operahuis in
   Toronto op 24 Februarie 1996.^[2] Die huidige baskitaarspeler, Cone
   McCaslin, het in 1999 by die groep aangesluit nadat die groep van
   verskeie ander baskitaarspelers ontslae geraak het. Hulle het baie jare
   saam musiek gemaak in die hoop dat hulle eendag 'n treffer sou hê.

   Die groep het 'n videokamera saam met hulle gedra om hul mal optredes
   mee af te neem, insluitende een waar hulle 'n pizzeria met watergewere
   beroof en 'n dansie vir "Makes No Difference" voor 'n teater uitvoer.
   Beide gevalle kan op Introduction to Destruction en op sommige
   weergawes van die bonus-DVD Does This Look Infected? gesien word.

[wysig] Diskografie

[wysig] Enkelsnitte

   Jaar Titel Trefferlysposisies Album
   VSA Hot 100 VSA Hoofstroomrock VSA Moderne Rock VK Enkelsnittrefferlys
   Kanadese Enkelsnittrefferlys Japannese Enkelsnittrefferlys
   2000 "Makes No Difference" - - #32 - #49 - Half Hour of Power
   2001 "Fat Lip" #66 - #1 (1 week) #8 - - All Killer No Filler
   2001 "In Too Deep" - - #10 #13 #8 - All Killer No Filler
   2002 "Motivation" - - #24 #21 - - All Killer No Filler
   2002 "Handle This" (Duitsland/Japan) - - - - - - All Killer No Filler
   2002 "What We're All About" - - - #32 - - Spider-Man-klankbaan
   2002 "Still Waiting" - - #7 #7 #1 - Does This Look Infected?
   2003 "The Hell Song" - - #13 #35 - - Does This Look Infected?
   2003 "Over My Head (Better Off Dead)" - - - #27 #12 - Does This Look
   Infected?
   2003 "Little Know It All" (Met Iggy Pop) - - #35 - #56 - Skull Ring
   2004 "We're All to Blame" #96 #36 #10 - #25 - Chuck
   2005 "Pieces" - - #14 - #1 - Chuck
   2005 "Some Say" (Kanada/Japan) - - - - #10 - Chuck
   2005 "No Reason" (VSA/Europa) - - #16 - - - Chuck
   2007 "Underclass Hero" #124^[3] - #34 #200^a #13 #4 Underclass Hero
   2007 Walking Disaster^[4] - - - - - - Underclass Hero

[wysig] Eksterne skakels

     * Amptelike webtuiste
     * Sum 41 se Myspace
     * Sum 41 op Last.fm

[wysig] Verwysings

    1. ^ http://www7.islandrecords.com/sum41/site/tour_pastshows.las
    2. ^ Bands Discovered
    3. ^ "Sum 41 (in Engels)." URL besoek op 10 Augustus 2007.
    4. ^ "FMQB (in Engels)." URL besoek op 10 Augustus 2007.

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Kanadese musiekgroepe

