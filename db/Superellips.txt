Superellips


   Die superellips met n = 4, a = b = 1 benader 'n afgekante vierkant.
   Die superellips met n = 4, a = b = 1 benader 'n afgekante vierkant.

   Die superellips (of Lamékromme) is die meetkundige figuur wat in die
   Cartesiese koördinaatstelsel gedefinieer word as die versameling punte
   (x, y) met

          \left|\frac{x}{a}\right|^n\! + \left|\frac{y}{b}\right|^n\! = 1

   waar n > 0 en a en b die radiusse van die ovaal vorm is. Die geval n =
   2 lewer die gewone ellips; vermeerdering van n na meer as 2 lewer die
   hiperellipse, wat al hoe meer soos 'n reghoek lyk; vermindering van n
   na minder as 2 lewer hipoellipse wat gepunte hoeke ontwikkel in die x
   en y rigtingsen al hoe meer soos kruise lyk.

   Inhoud

        * 1 Effek van n
        * 2 Veralgemening
        * 3 Superellipsoïed
        * 4 Geskiedenis
        * 5 Kyk ook
        * 6 Verwysings
        * 7 Eksterne skakels

[wysig] Effek van n

   n = Sjabloon:Fraction, a = b = 1 lewer 'n ronder vorm wat soos 'n
   afgekante vierkant lyk.
   n = Sjabloon:Fraction, a = b = 1 lewer 'n vierpuntster.

   Indien n 'n rasionele getal is met 'n ewe teller en onewe noemer dan is
   die superellips 'n vlak algebraïese kromme. In besonder indien a en b
   beide een is en n 'n ewe heelgetal is, dan is dit 'n Fermatkromme met
   graad n. In die geval is dit nie-singulier, maar in die algemeen sal
   dit singulier wees. Indien die teller nie ewe is nie, dan word die
   kromme saamgeplak uit dele van dieselfde algebraïese kromme in
   verskillende oriëntasies.

   Byvoorbeeld, indien x^4/3 + y^4/3=1, dan is die kromme 'n algebraïese
   kromme met graad twaalf en genus drie, wat gegee word deur die
   vergelyking

          (x^4 + y^4)^3 − 3(x^4 − 3x^2y^2 + y^4)(x^4 + 3x^2y^2 + y^4) +
          3(x^4 + y^4) − 1 = 0.

          x\left(\theta\right) = \plusmn a\cos^\frac{2}{n} \theta,
          y\left(\theta\right) = \plusmn b\sin^\frac{2}{n} \theta;
          0 \le \theta < \frac{\pi}{2}.

[wysig] Veralgemening

   Voorbeeld van die veralgemeende superellips met m ≠ n.
   Voorbeeld van die veralgemeende superellips met m ≠ n.

   Die superellips word verder veralgemeen as:

          \left|\frac{x}{a}\right|^m + \left|\frac{y}{b}\right|^n = 1; m,
          n > 0.

[wysig] Superellipsoïed

   Koper supereier deur Piet Hein.
   Koper supereier deur Piet Hein.

   In drie dimensies kan 'n superellipsoïed of supereier verkry word deur
   'n superellips om die x-as te roteer wat die volgende generiese vorm
   lewer:

          \left ( |x|^\frac{2}{a} + |y|^\frac{2}{a} \right )^\frac{a}{b} +
          |z|^\frac{2}{b} = 1

   Met a,b > 0.

[wysig] Geskiedenis

   Hoewel die uitvinding van die superellips baie keer toegeskryf word aan
   die Deense digter en wetenskaplike Piet Hein (1905-1996), het hy nie
   die superellips ontdek nie. Die algemene Cartesiese notasie van die
   vorm is afkomstig van die Franse wiskundige Gabriel Lamé (1795–1870)
   wat die vergelyking vir die ellips veralgemeen het.

   Piet Hein het egter gewildheid verleen aan die gebruik van die
   superellips in argitektuur, stadsbeplanning en meubelontwerp, en hy het
   wel die supereier of superellipsoïed uitgevind met die superellips te
   begin

          \left|\frac{x}{4}\right|^{2.5} + \left|\frac{y}{3}\right|^{2.5}
          = 1

   en dit om die x-as daarvan te wentel. Anders as 'n gewone ellipsoïed,
   kan die superellipsoïed regop op 'n plat oppervlak staan.

   Toe stadsbeplanners in Stockholm, Swede 'n oplossing vir 'n
   verkeersirkel in die stadsplein Sergels Torg benodig het, het Piet Hein
   se superellips die nodige estetiese en praktiese oplossing verskaf. In
   1969 kon onderhandellaars in die Vietnamoorlogvredessamesprekinge in
   Parys nie ooreenkom oor die vorm van die onderhandelingstafel nie. Piet
   Hein het 'n reuse superelliptiese tafel ontwerp om die partye te
   akkommodeer. Die superellips is ook gebruik vir die vorm van die 1968
   Azteca Olympiese Stadion, in Meksiko Stad.

   Hermann Zapf se lettertipe Melior, wat in 1952 uitgegee is, gebruik
   superellipse vir letters soos o. Dertig jaar later ontwikkel Donald
   Knuth die vermoë om tussen ware ellipse en superellipse te kies in sy
   Computer Modern lettertipefamilie.

          Die mensdier trek graag strepe wat hom dan self pootjie. In die
          onwikkeling van die beskawing het twee neigings oorheers, die
          een na reguit lyne en reghoekige patrone, en die ander na
          sirkels. Daar is goeie praktiese en emosionele redes waarom dit
          so is. Dinge wat reguit en haaks is pas mooi bymekaar en spaar
          plek. En ons kan maklik rondbeweeg, fisies of intellektueel, om
          dinge wat sirkelvormig is. Ons word egter vasgevang in
          besluiteloosheid, asof ons die een of die ander moet kies,
          wanneer ons iets tussenin nodig kry. Om sommer iets uit die lug
          te gryp, soos die lappieskombersverkeerssirkel wat hulle in
          Stockholm aangepak het, is nie goed genoeg nie. Dit is nie
          vasgepen nie, dit is nie iets definitief soos 'n sirkel of 'n
          vierkant nie. Ons weet nie wat dit is nie. Dit is nie esteties
          bevredigend nie. Die superellips het die probleem opgelos. Dit
          is nie rond of reghoekig nie, maar tog is dit vas, dit is
          definitief, dit het eenheid. —Piet Hein

[wysig] Kyk ook

     * Astroïed, n' spesifieke superellips
     * Ellips
     * Ellipsoïed, 'n hoër dimensie analoog van 'n ellips
     * Sferoïed, die ellipsoïed wat verkry word deur die ellips om die
       hoof- of kortas te roteer
     * Superkwadratika

[wysig] Verwysings

     * Gardner, Martin: Piet Hein's Superellipse. - in Gardner, Martin:
       Mathematical Carnival. A New Round-Up of Tantalizers and Puzzles
       from Scientific American. New York: Vintage, 1977, pp. 240-254.
     * Johan Gielis: Inventing the circle. The geometry of nature. -
       Antwerpen : Geniaal Press, 2003. - ISBN 90-807756-1-4

[wysig] Eksterne skakels

     * Superellips (MathWorld)
     * Lamé se Superellips (Java-miniprgram)
     * Superellipsoïed (Java-miniprogram)
     * Johan Gielis en Bert Beirinckx se "Superformule".

   Kategorieë: Krommes • Algebraïese krommes

