Supernova


   Oorblyfsel van Kepler se Supernova, SN 1604.
   Oorblyfsel van Kepler se Supernova, SN 1604.

   Supernovas verwys na verskeie tipes sterontploffings wat geweldige
   helder plasma produseer, waarna dit dan oor 'n tydperk van weke of
   maande tot onsigbaarheid taan.

   Daar is twee moontlike roetes na die eindpunt: 'n massiewe ster kan
   ophou om kernsmeltingsenergie in sy kern te skep en dan ineenstort
   onder sy eie swaartekrag, of 'n witdwergster kan materiaal van 'n
   metgeselster versamel tot dit die Chandrasekharlimiet bereik en 'n
   kernontploffing ondergaan. In beide gevalle spu die
   supernova-ontploffing, wat veroorsaak word, baie van of al die ster se
   stermateriaal met geweldige krag uit.

   Die ontploffing veroorsaak 'n skokgolf in die omliggende ruimte wat lei
   tot die vorm van 'n supernova-oorblyfsel. 'n Beroemde voorbeeld hiervan
   is die oorblyfsel van SN 1604 regs vertoon. Supernova ontploffings is
   die hoofbron van al die elemente swaarder as suurstof, en is die
   enigste bron van baie belangrike elemente. Al die kalsium in ons bene
   en al die yster in ons hemoglobien is byvoorbeeld biljoene jare gelede
   deur 'n supernova-ontploffing gemaak. Supernovas spuit hierdie swaar
   elemente in die interstermedium in en verryk sodoende die molekulêre
   wolke wat die plekke is waar sterformasie plaasvind. Hierdie
   verrykingsproses het die samestelling van die sonnestelsel 4,5 miljard
   jaar gelede bepaal, en daarmee saam die chemiese boustene vir lewe op
   aarde.

   Supernovas verwek enorme temperature, en onder die regte omstandighede
   kan die kernreaksies wat tydens die hoogtepunt van die supernova
   plaasvind van die swaarste elemente soos onder andere kalifornium laat
   ontstaan.

   "Nova" (meervoud novas) is Latyns vir "nuut", wat verwys na wat soos 'n
   baie helder nuwe ster in die hemel lyk; die voorvoegsel "super"
   onderskei dit van 'n gewone nova, 'n woord wat ook verwys na 'n ster
   met vermeerderde helderheid. Dit is egter misleidend om 'n supernova te
   sien as 'n nuwe ster aangesien dit eintlik die dood van 'n ster
   verteenwoordig (of ten minste die radikale transformasie daarvan in
   iets anders in).

   Inhoud

        * 1 Klassifikasie
             + 1.1 Opsomming
             + 1.2 Tipe Ia
             + 1.3 Tipe Ib en Ic
             + 1.4 Tipe II
        * 2 Benaming van supernovas
        * 3 Noemenswaardige supernovas
        * 4 Die rol van supernovas in sterevolusie
        * 5 Eksterne skakels

[wysig] Klassifikasie

   In 'n poging om supernovaontploffings beter te verstaan het
   sterrekundiges hulle geklassifisseer volgens die lyne van verskillende
   chemiese elemente wat in hulle spektra voorkom. Kyk na "Optical Spectra
   of Supernovas" deur Filippenko (Annual Review of Astronomy and
   Astrophysics, Volume 35, 1997, pp. 309-355) vir 'n goeie bespreking van
   die klasse.

   Die eerste onderskeiding is tussen die teenwoordigheid of afwesigheid
   van 'n lyn vir waterstof. As 'n supernova se spektrum 'n waterstoflyn
   bevat word dit as 'n Tipe II, geklassifiseer, andersins as 'n Tipe I.

   Onder hierdie groepe is daar afdelings gegrond op die teenwoordigheid
   al dan nie, van ander lyne en die ligkurwevorm daarvan.

[wysig] Opsomming

   Die Supernova 1994D in die sterrestelsel NGC4526
   Die Supernova 1994D in die sterrestelsel NGC4526

   Tipe I
          Geen waterstof Balmerlyne

        Tipe Ia
                Si II lyn by 615,0 nm

        Tipe Ib
                He I lyn by 587,6 nm

        Tipe Ic
                Swak of geen Helium lyne

   Tipe II
          Het waterstof Balmer lyne

        Tipe II-P
                Plato

        Tipe II-L
                Lineêr

[wysig] Tipe Ia

   Tipe Ia supernovas bevat nie helium nie en vertoon 'n
   silikon-absorpsielyn in hulle spektra naby pieklig. Die mees algemeen
   aanvaarde teorie oor dié tipe supernovas is dat hulle ontstaan het
   weens die assimilasie deur 'n witdwerg van die materiaal van 'n
   metgeselster, gewoonlik 'n rooireus, totdat dit die Chandrasekharlimiet
   bereik. Die hoofkomponente van die witdwergster is gewoonlik suurstof
   en stikstof. Die vermeerdering in druk laat die temperature naby die
   kern styg en 'n tydperk van konveksie, wat ongeveer 100 jaar aanhou,
   begin. Op 'n stadium tydens die prutfase, word 'n deflagrasievlamfront,
   aangedryf deur kernsmelting gebore. Die besonderhede van die ontsteking
   -- die ligging en aantal punte waar die vlam begin -- is egter steeds
   onbekend. Die ontvlamming versnel dramaties, as gevolg van
   Rayleigh-Taylor onstabiliteit en interaksies met turbulensie. Daar word
   steeds heelwat debat gevoer oor of die vlam oorgaan van 'n subsoniese
   ontvlamming na 'n supersoniese ontsteking. Die energie wat deur
   kernbranding (~10^44 joules) vrygestel word, veroorsaak dat die ster
   gewelddadiglik ontplof en 'n skokgolf vrystel waarin materie tipies
   teen snelhede in die omgewing van 10 000 km/s uitgeskiet word. Die
   energie wat in die ontploffing vrygestel word, veroorsaak ook 'n
   ekstreme vermeerdering in ligsterkte.

   Die teorie oor hierdie tipe supernovas is soortgelyk aan dié oor novas,
   waar 'n witdwerg materie stadiger assimileer, en nie die
   Chandrasekharlimiet bereik nie. In die geval van 'n nova veroorsaak die
   invallende materie 'n kernsmeltingsreaksie van materiaal naby die
   oppervlak daarvan, maar dit lei nie daartoe dat die ster ineenstort
   nie.

   Tipe Ia supernovas het 'n kenmerkende ligkurwe ('n grafiek van
   helderheid as 'n funksie van tyd ná die ontploffing). Naby die tydstip
   van maksimum ligsterkte bevat die spektraallyne van tussenliggende
   massa elemente van suurstof tot kalsium; hierdie is die hoofbestanddele
   van die buitenste lae van die ster. Maande ná die ontploffing , wanneer
   die buitenste lae uitgebrei het tot by die deursigtigheidspunt, word
   die spektrum oorheers deur lig uitgestraal naby die kern van die ster:
   swaar elemente gesintetiseer tydens die ontploffing, veral die
   yster-groep elemente. Die radioaktiewe afbreek van Nikkel-56 deur
   Kobalt-56 tot Yster-56 produseer hoë-energie fotone wat die
   energie-uitset van uitgeskiete partikels teen middel en latere tye
   oorheers.

   Anders as ander tipes supernovas, word Tipe Ia supernovas in die
   algemeen in alle soorte sterrestelsels, insluitend elliptiese
   sterrestelsels aangetref. Hulle vertoon geen voorkeur vir gebiede van
   huidige stervorming nie.

   Die ooreenkoms in die vorms van die ligsterkteprofiel van alle bekende
   Tipe Ia supernovas het daartoe gelei dat 'n standaardkers in
   buite-sterrestelselsterrekunde gebruik word. Die oorsaak van die
   ooreenkoms in die ligsterktekromme is steeds 'n ope vraag. In 1998 het
   waarnemings van Tipe Ia supernovas gedui op die onverwagte resultaat
   dat die heelal 'n versnellende uitbreiding skyn te ondergaan.

   'n Type Ia supernova stel die grootste hoeveelhede energie vry van alle
   bekende klassifikasies van supernovas. Die verste enkele voorwerp wat
   ooit in die heelal waargeneem is -- sterrestelsels of bolhope tel nie
   -- was 'n Tipe Ia supernova, wat biljoene ligjare (tien yottameter) ver
   van ons aarde af geleë is.

[wysig] Tipe Ib en Ic

   Die vroeë spektra van Tipes Ib en Ic vertoon nie waterstoflyne nie en
   ook nie die eienskap van sterk silikonabsorpsie naby 615 nanometer nie.
   Hierdie verskynsels , soos Tipe II supernovas, is waarskynlik massiewe
   sterre waarvan die brandstof in hulle kerns opraak; die voorlopers van
   Tipes Ib en Ic het meeste van hulle omhulsels verloor as gevolg van
   sterk sterwinde of interaksie met 'n metgesel. Tipe Ib supernovas word
   gereken as die resultaat van die ineenstorting van 'n Wolf-Rayetster.
   Daar is aanduidings dat Tipe Ic supernovas die bron van
   gammastraaluitbarstings kan wees. Daar word egter ook geglo dat dat
   enige supernova die bron van 'n gammastraaluitbarsting kan wees
   afhangend van die vorm van die ontploffing.

[wysig] Tipe II

   Sterre baie meer massief as ons son ontwikkel op baie meer komplekse
   maniere. In die kern van ons son kernsmelt 589 miljoen ton waterstof
   elke sekonde in 584 miljoen ton helium, die ekstra 4,3 miljoen ton
   massa word in suiwer energie omskep wat dan na buite uitgestraal word.
   Die helium wat in die kern vervaardig word, versamel daar aangesien
   temperature in die kern nog nie hoog genoeg is om dit te laat kernsmelt
   nie. Uiteindelik wanneer die waterstof in die kern opgebruik is, omdat
   dit in helium verander het of as gevolg van geleidelike verdunning deur
   die aanhoudende opbou van helium "ah", begin kernsmelting stadiger word
   en veroorsaak swaartekrag dat die kern begin saampers. Hierdie
   saampersing laat die temperature hoog genoeg opskiet om 'n korter fase
   van heliumkernsmelting te inisieer, wat minder as 10% van die ster se
   algehele leeftyd beslaan. In sterre met minder as ongeveer 10
   sonmassas, kernsmelt die koolstof wat vervaardig word nie saam nie en
   die ster koel geleidelik af tot 'n witdwerg. Witdwerg sterre kan Tipe I
   supernovas word soos hierbo beskryf.

   'n Baie groter ster het egter genoegsame swaartekrag om temperatuur en
   druk te skep wat veroorsaak dat die koolstof in die kern begin
   kernsmelt wanneer die ster saamtrek. Die kern van hierdie massiewe
   sterre raak gelaagd soos 'n ui met opeenvolgend swaarder atoomkern wat
   in die middel opbou en met 'n buitenste laag van waterstofgas, wat
   neerdaal op 'n laag waterstof wat in helium in kernsmelt, en helium wat
   weer verder daal in 'n laag waar helium helium wat in kooltof in
   kernsmelt, en koolstof wat dan weer sink en in selfs swaarder elemente
   kernsmelt. Hierdie sterre gaan deur opeenvolgende stadiums waar die
   kern krimp, opgehoopte kerne wat voorheen onkernsmeltbaar begin
   kernsmelt, en die kern terugkeer na ewewig met swaartekrag. Dit
   veroorsaak dat hulle onreëlmatige veranderlikes is—soos elke nuwe burst
   of kernsmelting elemente uit die kernsmelting kern stoot in na wat die
   "steromhulsel" genoem word, en die ster verdof, wat swaartekragmassa
   terug laat trek in die kernsmeltende kern en die siklus weer aan die
   gang sit.

   Die beperkende faktor in die proses is die hoeveelheid energie energy
   wat deur kernsmelting vrygestel word, wat afhang van die
   bindingsenergie van hierdie atomoomkerne. Elke addisionele stap
   vervaardig opeenvolgend swaarder kerne, wat ook al hoe stywer met die
   sterkkrag gebind word. Dit beteken dat dit minder energie per
   kernsmeltingreaksie vrystel as wanneer ligter elemente kernsmelt.

   Die styfsgebinde van alle kerne is yster. Dit verteenwoordig die
   "bottom of the hill" vir ligter elemente om te kernsmelt, en vir
   swaarder elemente om te splyt. Ligter elemente stel energie vry wanneer
   hulle kernsmelt en swaarder elemente wanneer hulle splyt. Soos yster
   "as" in die kern van die ster begin versamel, trek swaartekrag meer en
   meer massa in die kernsmelting gebied, wat weer deur al die
   kernsmeltings stappe gaan: waterstof na helium volgens die
   protonketting, helium na koolstof volgens die drievoud-alpha-proses,
   koolstof en helium kombineer om suurstof te vrom, suurstof kernsmelt om
   neon te vorm, neon kernsmelt om magnesium te vrom en, magnesium om
   silikon te vrom en silikon wat yster vorm.

   Die yster (Fe) kern verkeer onder geweldige swaartekragdruk, en
   aangesien daar geen kernsmelting en dit nie deur gewone gas druk
   ondersteun kan word nie, word dit deur elektron ontaardingsdruk
   ondersteun, elektrone wat teen ander elektrone druk. As dit opbou tot
   by die Chandrasekhar limiet waar elektron ontaardingsdruk dit nie kan
   instandhou nie, begin die yster kern ineen stort. Die ineenstortende
   kern produseer hoë energie gammastrale, wat sommige yster kerne na 13
   He plus 4 neutrone laat afbreek, 'n proses wat bekend staan as
   foto-ontbinding. Geen kern reaksie van 'n yster kern kan egter energie
   skep nie; dit kan dit slegs absorbeer. Reaksies in die kern wat vir
   miljoene jare energie na buite uitgestraal het en die ster se balans
   met swaartekrag in stand gehou het, begin nou skielik energie na binne
   suig en span saam met swaartekrag om te veroorsaak dat die kern, 'n
   massiewe struktuur so groot soos ons son, binne 'n breukdeel van 'n
   sekonde ineenstort.

   Soos die digtheid in die ineenstortende kern hemelhoog opskiet word
   elektrone en protone saam gedruk totdat hulle elektriese aantrekking
   hulle inherente kern afstoting van mekaar te bowe kom. Hierdie
   kombinasie, 'n proses wat as elektronvang bekend staan, skep 'n neutron
   en stel 'n neutrino vry. Die neutrino's ontsnap uit die kern, neem
   energie weg en dra by tot verdere versnelling van die ineenstorting,
   Wat in millisekondes vooruitgang maak soos die kern van die buitenste
   lae van die ster los raak en die digtheid van kernmateriaal bereik,
   waar die neutrone teen mekaar druk en die hele kern die digtheid van 'n
   atoomkern bereik. Dit is die kernineenstorting. Op hierdie tydstip is
   neutron ontaardingsdruk genoeg om swaartekrag te balanseer; maar
   aangesien die kern die ewewigspunt verby geskiet het en effens bons,
   word 'n skokgolf geskep wat teen die buitenste lae van die ster vas
   bots. 'n "Proto-neutron ster" begin by die kern vorm wat as dit groot
   genoeg is verder sal ineenstort om 'n swartgat te vorm.

   Dit is bekend dat die kernineenstortings fase so dig en energiek is dat
   slegs neutrino's uit die ineenstortende ster kan ontsnap. Meeste van
   die gravitasionele potensiële energie wat uit die ineenstrorting
   onstaan word omskep in 'n 10 sekonde lange neutrino vlaag wat omtrent
   10^46 joule (100 foes) vrystel. Van die energie word onegeveer 10^44 J
   (1 foe) deur die ster herabsorbeer wat 'n ontploffing veroorsaak. Die
   energie per partikel in 'n supernova is tipies 1 tot 150 picojoules
   (tiene tot honderde MeV). Die neutrino's wat duer 'n supernova
   geproduseer word is al waargeneem in die geval van Supernova 1987A wat
   sterrekundiges tot die gevolgtrekking laat lei dat die
   kernineenstorting teorie basies korrek is. Verskeie tans operasionele
   neutrino detektors het 'nSupernovavroeëwaarskuwingstelsel gevestig, wat
   sal poog om die sterrekundige gemeenskap in kennis te stel van 'n
   supernova gebeurtenis in ons sterrestelsel.
   Oorblyfsel van die supernova Cassiopeia A van 1667 of 1680
   Oorblyfsel van die supernova Cassiopeia A van 1667 of 1680

   Hierdie energie is klein genoeg dat die standaardmodel van deeltjie
   fisika waarskynlik korrek is, maar die hoë digthede mag regstellings in
   die the standaard model aanbring. Aardgebaseerde versnellers kan
   partikel interaksies produseer met baie hoër energie as dié wat in
   supernovas aangetref word, maar eksperimente betrek individuele
   partikels wat met individuele interaksie het, en dit is waarskynlik dat
   die hoë digthede in supernovas unieke nuwe gevolge kan hê. Die
   interaksies tussen neutrino's en die ander partikels in die supernova
   vind plaas met die swakkernkrag wat goed verstaan word. Die interaksies
   tussen die protone en neutrone behels die strekkernkrag wat minder goed
   verstaan word.

   Die hoof onopgeloste probleem met tipe II supernovas is dat daar nie
   verstaan word hoe die uitbarsting van neutrino's hulle energie oordra
   aan die res van die ster wat die skokgolf produseer wat die ster laat
   ontplof nie. Volgens bostaande bespreking, hoef slegs een persent van
   die energie oorgedra te word om 'n ontploffing te veroorsaak, maar om
   die een persent oordrag te verkry is baie moeilik. In die 1990's het
   een model hiervoor op koneksieomkering berus, wat voorstel dat
   konveksie, van neutrino' van onder af of invallende materie van bo,
   voltooi die proses van vernietiging van die voorloper ster. Swaarder
   elemente as yster word gevorm tydens die ontploffing deur neutronvang,
   en uit die druk van die neutrino's wat in die grensvlak van die
   "neutrinosfeer" druk, saai die omringende ruimte met 'n wolk van gas en
   stof wat ryker is aan swaar elemente as die een ster waaruit dit
   oorspronklik gevorm het.

   Neutrino fisika, wat gemoddeleer word deur die standaard model, is
   noodsaaklik om hierdie proses te verstaan. Die ander noodsaaklike
   ondersoekgebied is hidrodinamika van die plasma waaruit die sterwende
   ster bestaan, hoe dit optree tydens die kernineenstorting bepaal
   wanneer en hoe die "skokgolf" vorm en wanneer en hoe dit "gaan staan"
   en en weer energie verkry. Rekenaar modelle behaal baie sukses met die
   berekening van die optrede van tipe II supernovas nadat die skok geskep
   is. Deur die eerste sekonde van die ontploffing te ignoreer, en aan te
   neem dat 'n ontploffing begin het, kon astrofisiesie detail
   voorspellings oor die elemente wat deur supernovas geproduseer word en
   die verwagte ligkurwe van die supernovas.

   Die oorblywende kern van die ster kan 'n neutron ster of 'n swartgat
   word, afhangende van die massa daarvan, maar omdat die prosesse van
   supernova ineenstorting swak verstaan word , is dit nie bekend wat die
   afsny massa is nie.

   Tipe II supernovas kan verder geklassifiseer word volgens die vorm van
   hulle ligkurwes in Tipe II-P en Type II-L. Tipe II-P bereik 'n "plato"
   in hulle ligkurwe terwyl II-Ls 'n "lineêre" afname in hulle ligkurwe
   het. ("lineêr" in grootte versus tyd, of eksponensieel in ligsterkte
   versus time). Daar word geglo dat dit die gevolg van verskille in die
   omhulsel van sterre is. II-Ps het 'n groot waterstofomhulsel wat
   energie vrygestel in die vorm van gammastrale vang en dit stadig
   vrystel, terwyl II-L'le baie kleiner omhulsels het wat minder
   gammastraalenergie in sigbare lig omskep.

   'n Mens kan Tipe II supernovas ook verdeel volgens hulle spektra.
   Terwyl meeste Tipe II supernovas baie breë emissie lyne vertoon wat
   uiterste snelhede van baie duisende km/s aandui, het sommige betreklik
   nou kenmerke wat geproduseer kan word deur die interaksie tussen die
   deeltjies wat uitgewerp en omliggende ster materiaal; hierdie word Type
   Iin genoem, waar "n" vir "narrow" (nou) staan.

   'n Paar supernovas, soos SN 1987K en 1993J, lyk of dit van tipe
   verwissel: hulle vertoon waterstof lyne op vroeë stadiums, maar oor 'n
   tydperk van weke tot maande oorheers helium lyne heeltemal. Die term
   "Tipe IIb" word gebruik om die kombinasie van kenmerke wat normaalweg
   met tipe Tipes II en Ib geassosieer word te beskryf. Hierdie is
   waarskynlik massiewe sterre wat meeste, maar nie al, hulle
   waterstofomhulsels verloor het. Soos die uigworpe materiaal uitsit,
   word die waterstoflaag vinnig opties dun en word die dieper lae onthul.

   Bespiegelinge word gemaak dat party van die besonder groot sterre
   eerder 'n "hipernova" kan veroorsaak wanneer hulle doodgaan. In die
   voorgestelde hipernova meganisme, stort die kern van 'n baie groot ster
   direk in 'n swart gat ineen en twee vreeslik groot plasmaspuite word
   uitgestraal van die rotasie pole af teen baie na-aan die spoed van lig.
   Hierdie spuite straal intense gammastrale uit en is een van baie
   kandidaat verduidelikings van gammastraaluitbarstings.

[wysig] Benaming van supernovas

   Supernova ontdekkings word vermeld aan die International Astronomical
   Union's Central Bureau for Astronomical Telegrams, wat 'n omsendbrief
   met die naam wat daaraan toeken is uitstuur. Die naam word gevorm deur
   die jaar van ontdekking, en 'n een- of twee letter aanwysing. Die
   eerste 26 supernovas van die jaar kry 'n letter van A tot Z. Na Z,
   begin dit met aa, ab, en so aan..

[wysig] Noemenswaardige supernovas

   Beeld:Crab.nebula.arp.750pix.jpg
   Die Krapnewel is 'n uitsettende gaswolk deur die 1054 supernova geskep.

   Let daarop dat die jare aangegee slegs wys op die jaar waarin die
   supernovas vir die eerste keer op aarde waargeneem is. Die supernovas
   self is op afstande van honderde of duisende ligjare van die aarde, wat
   'n groot verskil maak aan hoe lank dit neem voor die lig van elke
   supernova hier aankom.
     * 1006 – SN 1006 – Baie helder supernova; berrigte aangetref in
       Egipte, Irak, Italië, Switserland, Sjina, Japan, en moontlik
       Frankryk en Sirië
     * 1054 – SN 1054 – die vroming van die Krapnewel, aangeteken deur
       Sjinese sterrekundiges en moontlik deur Inheemse Amerikaners.
     * 1181 – SN 1181 – Aangeteken deur Sjiinese en Japanse
       sterrekundiges, supernova in die Cassiopeia waarskuynlik
       agtergelaat as die oorblyfsel van die vreemde ster 3C 58.
     * 1572 – SN 1572 – Supernova in Cassiopeia, waargeneem deur Tycho
       Brahe, wie se boek De Nova Stella oor die onderwerp aan ons die
       woord "nova" gegee het.
     * 1604 – SN 1604 – Supernova in Ophiuchus, waargeneem deur Johannes
       Kepler; jongste supernova wat in die Melkweg waargeneem is.
     * 1885 – S Andromedae in die Andromeda sterrestelsel, deur Ernst
       Hartwig ontdek
     * 1987 – Supernova 1987A in die Groot Magellaanwolk, waargeneem binne
       ure na die aanvang daarvan, dit was die eerste geleentheid waar
       moderne teorieë oor supernova vorming getoets kon word teen
       waarnemings.
     * – Cassiopeia A – Supernova in Cassiopeia, nie op aarde waargeneem
       nie maar geskat om ~300 jaar oud te wees. Dit is die helderste
       oorblyfsel in die radio band.

   Die 1604 supernova is deur Galileo gebruik as getuienis teen die
   Aristoteliaanse dogma van sy tyd dat die hemel nooit verander nie.

   Supernovas laat gereeld supernova-oorblyfsels agter; die studie van
   hierdie voorwerpe het gehelp om ons kennis oor supernovas te verbreed.

[wysig] Die rol van supernovas in sterevolusie

   Supernovas neig om die omliggende tussenstermedium met metale (vir
   sterrekundiges is metale al die elemente na helium). Elke ster
   generasie het 'n effens ander samestelling wat begin met byna suiwer
   mengsels van waterstof en helium en ontwikkel tot 'n meer metaalryke
   samestelling. Die verskillende chemiese vresperioedings het belangrike
   invloede op die ster se lewe en kan 'n beslissende invloed hê op die
   waarskynlikheid dat dit planete sal hê wat daarom wentel.

[wysig] Eksterne skakels

     * Supernova produseer kosmiese strale
     * Lys van onlangse supernovas
     * The SNEWS project (SuperNova Early Warning System) gebruik neutrino
       detektors om 'n netwerk te bou wat (hopelik) voorafkennisgewing van
       'n supernova ontploffing sal gee
     * 'n review article op SNEWS
     * 'n Tegniese review artikel oor Tipe Ia supernovas
     * A Science article on a mechanism of explosion of Type Ia supernovae
     * Another good review of supernova events.
     * An article on the connection between Supernovae and neutrinos.

   Vir woordeboekinligting, sien die bladsy supernova op WikiWoordeboek
   Kategorieë: Sterrekunde • Fisika

