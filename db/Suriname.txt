Suriname


   CAPTION: Republiek Suriname
   Republiek Suriname


        Wapen van {{{algemene_naam}}}
   Vlag Wapen
   Nasionale leuse: Justitia - Pietas - Fides (Latyn)
   Geregtigheid - Vrede - Trou)
   Volkslied: God zij met ons Suriname
   Ligging van
   Hoofstad        Paramaribo
                   4°00′N 56°00′W
   Grootste stad   Paramaribo
   Amptelike tale  Nederlands
   Regering
   President
                   Demokratiese Republiek
                   Ronald Venetiaan
   Onafhanklikheid
   Onafhanklikheid
    - Datum
                   Van Nederland
                   25 November, 1975
   Oppervlakte
    - Totaal

    - Water (%)
                   1 E11 163 270 km^2  (90ste)
   Bevolking
    - 2005 skatting
    - Digtheid
                   438 144 (163 ste)
                   3 / km^2 (190)
   BBP (KKP)
    - Totaal
    - Per capita   2005 skatting

                   VSA $2 812 000 000 (161ste)
                   $6 025(98ste)
   Geldeenheid     Surinaamse dollar (SRD)
   Tydsone
    - Somertyd     ART (UTC-3)
                   'nie gebruik nie' (UTC-3)
   Internet-TLD    .sr
   Skakelkode      +597

   Suriname (Republiek Suriname) is 'n Suid-Amerikaanse republiek, geleë
   aan die noord-ooskus van die kontinent en grens in die ooste aan
   Frans-Guyana, in die weste aan (voormalige Britse) Guyana, in die suide
   aan Brasilië en in die noorde aan die Atlantiese Oseaan. Suriname is
   die kleinste onafhanklike land in Suid-Amerika. Die land het soos
   Suid-Afrika bande met Nederland wat uit die koloniale geskiedenis
   dateer (Alhoewel Suriname tot baie later 'n Nederlandse Kolonie gebly
   het), en het beduidende bevolkingsgroepe van Indiese en Maleise
   (Javaanse) afkoms. Die Nederlandse sokkerster Ruudt Gullit is van
   Surinaamse afkoms. Suriname het grensgeskille met Guyana sowel as met
   Frans-Guyana. Die land is 163 265 km^2 groot en het 'n kuslyn van 386
   km.

   Inhoud

        * 1 Geskiedenis
        * 2 Topografie en geologie
        * 3 Bevolking
             + 3.1 Algemeen
             + 3.2 Surinamers in Nederland
             + 3.3 Samestelling van die bevolking
        * 4 Ekonomie
        * 5 Natuur en klimaat
        * 6 Taal
        * 7 Godsdiens
        * 8 Onderwys
        * 9 Gesondheidsorg
        * 10 Owerheid en politiek
        * 11 Regstelsel
        * 12 Verdediging
        * 13 Media
        * 14 Vervoer
        * 15 Internasionale konflikte
        * 16 Bibliografie
        * 17 Sien ook
        * 18 Eksterne skakels

[wysig] Geskiedenis

   Aan die einde van die Tweede Engelse Oorlog in 1667 is daar, in die
   Verdrag van Breda, vasgelê dat die Nederlandse kolonie Nieuw Nederland
   (die huidige New York) geruil sou word met die destydse Britse Guyana,
   'n gebied wat ooreenstem met die huidige Suriname en Guyana. Die gebied
   het toe die sogenaamde Nederlands Guyana geword. Nederlands Guyana is
   in 1815 nog eens verdeeld in Suriname, wat in Nederlandse besit gebly
   het, en die huidige Guyana, wat 'n Britse kolonie geword het. In 1954
   het Suriname semi-outonome status binne Koninkryksverband gekry. Op 25
   November 1975 het Suriname onafhanklikheid verkry. Goewerneur Ferrier,
   premier Den Uyl en Koningin Juliana het die verdrag onderteken.
   Sedertdien is die amptelike benaming Republiek Suriname. 'n Militêre
   diktatuur, onder leiding van Dési Bouterse, het die land in die 1980s
   regeer, totdat demokrasie in 1988 hervestig is.

[wysig] Topografie en geologie

   Die hoofstad van Suriname is Paramaribo. Nickerie, ten weste van
   Paramaribo, en Albina, wat aan die oostelike grensrivier (die
   Marowijne) geleë is, is aantreklike dorpe, hoewel Albina tydens die
   binnelandse oorlog so te sê geheel en al verwoes is en die opbou baie
   moeisaam verloop. Belangrike riviere is die Surinamerivier, die
   Coppename, die Tapanahoni, die Sipaliwini en die Corantyn, wat die
   grens met Guyana vorm. Alle riviere loop van die suid na noord. In die
   suidelike helfte van die land lê twee omvangryke bergreekse, die
   Oranjegebergte (Wilhelminagebergte) en die Eilerts de Haan-gebergte
   (vernoem na 'n Nederlandse ontdekkingsreisiger uit die 19e eeu). Die
   hoogste piek is die Julianatop (1230 meter). Die middelste gedeelte van
   Suriname bestaan uit 'n laag, glooiend bosland, wat deur houtkap hier
   en daar dreig om in savanne te verander. Die noordelike strook van 26
   tot 100 km breed is moerasgebied.
   Kaart van Suriname (CIA). (Weergawe sonder die betwiste gebiede.)
   Kaart van Suriname (CIA). (Weergawe sonder die betwiste gebiede.)

[wysig] Bevolking

[wysig] Algemeen

   Suriname is verdeel in 10 distrikte: Paramaribo, Nickerie, Coronie,
   Saramacca, Wanica, Commewijne, Marowijne, Brokopondo, Para en
   Sipaliwini. Die dunsbevolkte gebied is Coronie. In die eweneens
   dun-bevolkte gebied Para woon veral Javane en Kreole. Die meeste van
   die c. 434 000 (Julie 2001) inwoners woon in die noorde van die land,
   in die distrikte Paramaribo, Suriname (a) en Nickerie.

[wysig] Surinamers in Nederland

   In Nederland lewe circa 350 000 Surinamers, waarvan baie na
   onafhanklikheid, na die militêre staatsgreep van 1980 of na die
   Desember moorde van 1982 uit Suriname vertrek het. Die meeste van hulle
   is met redelike sukses in die Nederlandse samelewing geïntegreer. Vir
   die Surinaamse samelewing beteken hierdie uittog ewenwel 'n gevoelige
   agterlating: onder die emigrante was baie geskoolde kader en slegs 'n
   handjievol van hulle kom later terug. Dit het 'n enorme remmende
   uitwerking op velerlei gebiede in Suriname gehad (braindrain).

[wysig] Samestelling van die bevolking

   Die Surinaamse bevolking bestaan uit 'n verskeidenheid etniese groepe:
     * Kreole, afstammelinge van slawe uit Afrika.

          Tipering: oorwegend werksaam in administratiewe bane en in die
          mynbou. Hulle gesinstruktuur vertoon sterk matriargale trekke.
          Godsdiens: oorwegend christendom. Woongebiede: vernaamlik die
          distrikte Paramaribo en Wanica.

     * Boslandkreole of Marrons, nakomelinge van ontsnapte slawe van
       Afrika. Aukaners (Djoeka) en Saramaccaners bewoon aanvanklik
       afgeleë bosgebiede (Brokopondo, Marowijne, Saramacca), maar trek
       later as gevolg van die oplegging van die binneland ook na
       Paramaribo en ander plekke.

          Tipering: landbouers (kostgrondje), handelaars. Godsdiens:
          meestal beoefenaars van die winti; geeste- en voorouerverering.
          Ook 'wisi' (heksery) behoort tot die kulturele erfgoed.
          Matrilineaire verwantschapsstructuur.

     * Hindoestane, nakomelinge van Asiatiese 'kontrakarbeiders' uit die
       toenmalige Brits-Indië. Hulle bewoon vernaamlik die distrikte
       Wanica, Paramaribo en Nickerie.

          Tipering: oorwegend werksaam in administrasie en handel,
          kleinboere. Godsdiens: oorwegend aanhangers van Hindoeïsme.

     * Javane, nakomelinge van die kontrakarbeiders uit die toenmalige
       Nederlands-Indië. Die distrik Commewijne word van oudsher oorwegend
       bevolk deur Javane. 'n Aantal plekke binne die distrik het selfs
       Javaanse name. Daarnaas woon baie van hulle in Lelydorp en in die
       distrikte Paramaribo en Wanica.

          Tipering: Oorwegend kleinboere en handelaars. Sterk onderlinge
          harmonie, roekoen genoemd. Godsdiens: oorwegend Moslem, daarnaas
          beoefenaars van geeste- en voorouerverering.

     * Sjinese, nakomelinge van kontrakarbeiders uit Hong Kong of
       Nederlands-Indië. Sjinese woon vernaamlik in die distrikte
       Paramaribo en Wanica. Heelparty is handelaars.
     * Indiane, die oorspronklike bewoners van Suriname. Hulle woon veral
       in die distrikte Paramaribo, Wanica en Marowijne. Te onderskei in
          + Bolandse indiane: onder andere die Trio en Akurio in die
            suide, en die Tucajana's (die Tucajana Amazones) in die weste.
          + Benedelandse indiane: Arowakke en Caraïbe.

          Tipering: Die indiane lewe van kleinskaalse landbou, vissery en
          jag en op beskeie vlak van kuns verwante nywerhede. Baie jong
          indiane trek na Paramaribo. Godsdiens: die Trio is sedert die
          einde jare '60 van die 20e eeu oorwegend christen. Ook onder die
          Akurio en sommige andere stamme vind mens christene. Die res
          hang tradisionele natuurgodsdienste aan, waarby geeste- en
          voorouerverering 'n belangrike plek inneem.

     * Blanke en Kleurlinge (nakomelinge van die Nederlanders en andere
       Europeërs en, Libanese, Siriërs en Anglo-Amerikaners). Hulle
       invloed op die samelewing is groter as hulle (kleine) getalle.
       Hulle woon veral in die distrikte Paramaribo en Wanica. Godsdiens:
       vernaamlik christen, sommige moslem. Die blankes wat of onlangs in
       Suriname aangekom het of wat geen gemengde bloed het, staan bekend
       as bakra's. Die afstammelinge van die blanke koloniste wat in die
       middel van die 19e eeu uit Groningen en Gelderland kom, staan
       bekend as boeroe's.
     * Nakomelinge van Portugese Jode. In hulle geskiedenis speel die
       Jodesavanne 'n groot rol. Godsdiens: Oorwegend aanhangers van die
       joodse godsdiens (Joodse Sinagoge in Paramaribo).

   Die bevolkingsgroepe het op kulturele, politieke en sosiale vlak weinig
   onderlinge assimilasie ondergaan. Dit is grotendeels 'n gevolg van die
   koloniale arbeidspolitiek, wat gerig was op die behoud van die
   plantasiestelsel. Veral die politieke toneel word sedert jaar en dag
   agter die skerms beheer deur 'n magstryd tussen die grootste
   bevolkingsgroepe, die Kreole, die Hindoestane en die Javane. Religieuse
   en etniese skeidslyne loop grootliks parallel.

[wysig] Ekonomie

   Suriname is baie ryk aan natuurlike hulpbronnne en word op grond
   daarvan wel as sewentiende land op die lys van rykste lande geplaas.
   Die natuurlike hulpbronne omvat onder andere hout, bauxiet, goud en
   porseleinaarde (kaolien). Klein hoeveelhede nikkel, koper, platina en
   ystererts word ook aangetref.

   Die grootste pilaar van die Surinaamse ekonomie is die myn van bauxiet
   deur Suralco en Billiton by Moengo, nie ver van Albina af nie. Van die
   Surinaamse uitvoer kom 70% van bauxiet. Aanverwante industrie:
   aluinaardefabriek en aluminiumsmeltery (Billiton en Alcoa). Ten suide
   van Paramaribo het deur die aanleg van 'n stu-dam in die Surinamerivier
   die Prof. Dr. Ir. W.J. van Blommesteinmeer (tans die Brokopondostumeer)
   ontstaan; 'n hidroelektriesekragsentrale gevoed deur die meer, lewer
   elektrisiteit, onder meer vir die produksie van aluminium.
   Bouonderneming: Alcoa.
   Andere takke van die ekonomie sluit in landbou en vissery,
   houtontginning (Bruynzeel) en handel. Landbouprodukte: rys, piesangs,
   palmsaad, kokosneute, grondboontjies, beesvleis, hoenders, bosprodukte,
   garnale. Uitvoer: onder meer rys, garnale, piesangs, palmolie, suiker.
   Invoer: Verbruikersgoedere, olieprodukte, voedingsmiddels, katoen,
   produksiemiddels.

   Geldeenheid: die Surinaamse dollar (=100 cent); code: SRD. Sedert 1
   Januarie 2004 is die Surinaamse gulden as munteenheid vervang deur die
   Surinaamse dollar. Die koers is met 'n faktor duisend verminder.
   Duisend Surinaamse gulden het dus 1 Surinaamse dollar geword. 'n
   Eienaardige newe-effek is dat die ou muntgeld, wat deur die devaluasie
   nie meer gebruik word nie, opeens duisendvoudig in waarde vermeerder
   het.

[wysig] Natuur en klimaat

   Suriname het 'n tropiese reënwoudklimaat, met 'n groot en klein reëntyd
   en dit ken 'n groot verskeidenheid van flora en fauna. Die oorgrote
   deel van Suriname is nog altyd met oerwoud bedek. Dit is daarom 'n
   gewilde studieoord vir bioloë van oral uit die wêreld. Op die strand by
   Galibi word besondere seeskilpadbevolkings aangetref. Daar is
   bedreiginge vir die natuur, met name deur die ontbossing en deur
   verontreiniging as gevolg van kleinskaalse mynbou (met name
   goudwinning). Suriname het egter 'n lang geskiedenis van natuurbewaring
   en ook op die oomblik is daar verskillende organisasies aktief, soos
   Stinasu, 's Lands-bosbeheer en wwf-guiana's.

[wysig] Taal

   In Suriname word twintig tale gepraat. Die amptelike taal is
   Nederlands, dees Wes-Europese taal word deur so'n 60% van die totale
   populasie gepraat, en hierdie aantal sal in die toekoms enkel nog maar
   gaan groei aangesien Suriname 'n lid is van die Nederlandse Taalunie en
   Nederlands in die skool en in die amptelike lewe gebruik word. Die
   lingua franca Sranan Tongo (in die volksmond Sranan), word as volkstaal
   deesdae deur so te sê elke Surinamer gepraat. Hierdie taal is 'n op
   Engels gebaseerde kreooltaal.

   Ander tale (die aantal vermelde sprekers is 'n rowwe skatting):
     * Kreoletale (24 000 sprekers):
     * Aukaans of Ndjoeka, Paramakkaans, Boni (of Bonni, of Aloekoe), en
       Kwinti (klein aantal sprekers)
     * Saramaccaans (12 500) en Matawai (2000)
     * Indiaanse tale, onderverdeel in 3 taalfamilies:
          + Caraïbs - Kalina of Karaïbisch (2000), Trio en Wajana (saam
            600 sprekers)
          + Arowakse tale - Lokono (Arowaks, 1200)
          + Warause tale - Warau (vermoedelik in Suriname nie meer
            gespraat nie)
     * Asiatiese tale: Sarnami Hindi (140 000 sprekers in Suriname,
       Surinaamse variant van Hindi); Javaans (60 000) en Sjinees (6000)
     * Euro/Asiatiese tale: Engels en Libanees (Libanese variant van
       Arabies) (klein aantal sprekers).

   Volgens sprekersaantalle is die belangrikste tale in Suriname derhalwe
   agtereenvolgens Sranan Tongo, Nederlands, Sarnami en Javaans.

[wysig] Godsdiens

   Christendom, 48% (vernaamlik Evangelische Broedergemeente (ook:
   Moravische Broeders, Hernhutters, Zeister Zendingsgenootschap),
   Rooms-Katolisisme en verskeie Protestantse kerke en gemeentes);
   Hindoeisme, 27,4 % (Sanatan Dharm en Arya Samaj); Islam, 19,6 % (Soenni
   en Amadhiya); verskeie gelowe (waaronder Judaïsme), 5 %.

[wysig] Onderwys

   Onderwys is gratis en verpligtend vir kinders tussen 6 en 12 jaar. 93%
   van die totale bevolking kan lees en skryf. Suriname het sedert 1967 'n
   universiteit, die 'Anton de Kom Universiteit'. 'n Probleem is die
   kroniese tekort aan onderwys personeel, veral vir skole in die
   binneland.

[wysig] Gesondheidsorg

   Academisch Ziekenhuis Paramaribo. Probleme in gesondheidsorg is
   grotendeels te wyte aan 'n gebrek aan owerheidsgeld; aan die emigrasie
   van dokters en verpleegpersoneel (braindrain); en aan die gebrekkige
   vervoerinfrastruktuur.

[wysig] Owerheid en politiek

   Staatsvorm: grondwetlike demokrasie. Die grondwet dateer uit 30
   September 1987. Normaalweg word eenkeer elke vyf jaar landelike
   parlementsverkiesings gehou. Suriname het 'n eenkamerparlement, die
   Nationale Assemblée. De Nationale Assemblée kies die president. Die
   ministerskabinet word deur die president saamgestel. In besonder
   gevalle kom die Volksvergadering byeen; dié bestaan uit 869 lede van
   alle vlakke van die bevolking. Die volgende verkiesing vind plaas op 25
   mei 2005.

   Staatshoof en regeringsleier vanaf Mei 2000 is Ronald Venetiaan.
   Vise-president is Jules Rattankoemar Ajodhia.

   Politieke partye wat deelneem aan die verkiesings in Mei 2000 en hulle
   setelaantal in die Nationale Assemblée (51 setels):
   NF, Nieuw Front - 33 setels
   MC - 10 setels
   DNP 2000, Democratisch Nationaal Platform - 3 setels
   DA91, Democratisch Alternatief 91 - 2 setels
   PVF - 2 setels
   PALU - 1 setel

   Voormalige premiers en presidente: Jagernath Lachmon, Jopie Pengel,
   Jules Sedney, Johan Ferrier, Henck Arron, Henk Chin a Sen, Errol
   Alibux, Wim Udenhout, Radakishun, Shankar, Johan Kraag, Ronald
   Venetiaan, Jules Wijdenbosch.

[wysig] Regstelsel

   Die regstelsel is gebaseer op die Nederlandse juridiese stelsel.

[wysig] Verdediging

   Suriname beskik oor 'n Nasionale Weermag, wat tewens 'n beskeie vloot-
   en lugmag omvat. Oproepbaar en opgelei: circa 70 000 man. Vir siviele
   ordehandhawing: die burgerlike polisie.

[wysig] Media

   Radiostasies: 4 AM-stasies, 13 FM-stasies en 1 kortgolfstasie (sedert
   1998).
   Televisiestasies: 3, plus 7 herhaalstasies. Verskeie programme van die
   Nederlandse publieke uitsaaikorporasie word deur 'n Surinaamse sender
   uitgesaai.
   Koerante: De Ware Tijd; Dagblad Suriname; De Nieuwe Krant; De West
   Internetlandkode: sr

[wysig] Vervoer

     * Vervoer in die lug:

   1 nasionale lugredery, die Surinaamse Luchtvaart Maatschappij (SLM)
   1 nasionale lughawe: Johan Adolf Pengel International Airport
   (Zanderij)
   4 vliegvelde met verharde aanloopbane
   41 vliegvelde met onverharde aanloopbane
     * Treinvervoer:

   Suriname besit die oorblyfsels van die voormalige Lawaspoorweg
   (enkelvoudige spoor) van Onverwacht na Brownsberg (oorspronklik van
   Paramaribo na Dam), wat sedert die tagtigerjare nie meer in gebruik is
   nie, plus die spoorlyn van Apoera na die Bakhuisgebergte (100 kilometer
   'van nêrens tot nêrens'), aangelê in 1976. Dit is nooit amptelik in
   gebruik geneem nie. So te sê al die rollende materieel het verroes of
   andersins agteruitgegaan.
     * Padvervoer:

   Verharde paaie: 1178 km (1996)
   Onverharde paaie: 3352 km (1996)
   'n Mens ry aan die linkerkant van die pad, soos in Suid-Afrika, die
   Verenigde Koninkryk en Japan. Baie motors word uit Japan ingevoer,
   veral tweedehandse motors. Vragvoertuie kom dikwils tweedehands uit
   Nederland en het as gevolg hiervan 'n linkerhandstuur.
     * Watervervoer:

   Dit is die belangrikste vorm van vervoer in Suriname.
   Altesaam is daar 1200 km bevaarbare waterweë
   Hawens: Albina, Moengo, Nieuw-Nickerie, Paramaribo, Paranam en
   Wageningen.

[wysig] Internasionale konflikte

     * Tussen die riviere die Litani en die Marowijne lê 'n gebied wat
       deur Suriname en Frankryk betwis word (Frans-Guyana).
     * Tussen die riviere die Boven-Corantijn (deur Guyana New River
       genoem) en die Kuruni en Sipaliwini lê 'n gebied wat betwis word
       deur Suriname en Guyana. Die gebied staan in Suriname bekend as die
       Tigri-gebied, en in Guyana as die New River Triangle. Bowendien
       beskou Suriname die linkeroewer van die Corantijn as grens, terwyl
       Guyana die middel van die rivier as grens beskou. 'n Derde
       grenskonflik betref die seegrens tussen die twee lande voor die
       monding van die Corantijn. 'n Oplossing van die laatste geskil het
       dringend geword as gevolg van olievondse in die seegebied. Die
       geskil is voorgelê aan die seeregtribunaal (ITLOS) in Hamburg.
     * Onwettige dwelmhandel: Suriname word beskou as deurvoerland van
       onwettige dwelms vanuit Suid-Amerika na Europa en Brasilië, met
       name kokaïen uit Kolumbia.
     * Onwettige wapenhandel: Suriname word beskou as deurvoerland vir
       wapens-vir-dwelms transaksies, met name vind transaksies plaas met
       die Kolumbiaanse rebellebeweging FARC.

[wysig] Bibliografie

     * V.S. Naipaul, The Middle Passage; impressions of five societies:
       British, French and Dutch, in the West Indies and South America.
       London: Deutsch, 1962.
     * R.A.J. van Lier, Frontier society: a social analysis of the history
       of Surinam. Translated [from the Dutch] by M.J.L. van Yperen. The
       Hague: Martinus Nijhoff, 1971.
     * Henk E. Chin and Hans Buddingh, Suriname: Politics, Economics &
       Society. London [etc.]: Pinter, 1987.
     * Richard Price and Sally Price; with musical transcriptions by
       Kenneth M. Bilby, Two Evenings in Saramaka: Afro-American
       Tale-telling in the Surinam Rain Forest. Chicago, Ill., [etc.] :
       The University of Chicago Press, 1991.
     * Michel Szulc-Krzyzanowski (photography), Michiel van Kempen (text),
       Deep rooted words; ten storytellers and writers from Surinam (South
       America). English translation by Sam Garrett. Amsterdam: Voetnoot,
       1992.
     * Mark Plotkin, Tales of a Shaman's Apprentice: an ethnobotanist
       searches for new medicines in the Amazon rain forest. New York:
       Viking Penguin, 1993.
     * Edward M. Dew, The trouble in Suriname, 1975-1993. Westport, C.T.:
       Praeger, 1994.
     * Roy Tjin and Els Schellekens, The Guide to Suriname. Amsterdam:
       Brasa Publishers, 1999.
     * Rosemarijn Hoefte and Peter Meel (eds.), Twentieth-century
       Suriname: continuities and discontinuities in a new world society.
       Kingston: Ian Randle/Leiden: KITLV Press, 2001.
     * Richard Price, First Time: The Historical Vision of an
       Afro-American People. 2nd. ed. Chicago: University of Chicago
       Press, 2002.
     * Laura Samsom Rous and Hans Samsom, Tree of forgetfulness / Boom der
       vergetelheid / L'arbre de l'oubli / A bon fu frigiti. Amsterdam:
       KIT Publishers, 2003.
     * Michiel van Kempen, Een geschiedenis van de Surinaamse literatuur.
       Breda: De Geus, 2003, (2 vols.).
     * Oscar van den Boogaard, Les bananes lumineuses, 19 p., Page à Page,
       2004, ISBN 2-913607-24-1. (Nouvelle éditée dans le cadre de Lille
       2004 Capitale Européenne de la Culture.)

[wysig] Sien ook

     * Monumente op die Wêrelderfgoedlys
     * Geskiedenis van Suriname
     * Suriname van A tot Z

[wysig] Eksterne skakels

     * Waterkant Suriname
     * ANDA Suriname - Surinaamse portaal
     * Suriname se inskrywing op Statoids
     * Suriname se 'Central Bank'
     * map (pdf)
     __________________________________________________________________

                             Lande in Suid-Amerika
   Argentinië | Bolivia | Brasilië | Chili | Colombia | Ecuador | Guyana |
               Paraguay | Peru | Suriname | Uruguay | Venezuela
                     Ander: Falklandeilande | Frans-Guiana

   Kategorieë: Lande • Suriname

