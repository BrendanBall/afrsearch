Sutherland


   Die Suider-Afrikaanse Groot Teleskoop naby Sutherland
   Die Suider-Afrikaanse Groot Teleskoop naby Sutherland

   Sutherland is 'n dorp in die Karoo-hoogland van die provinsie
   Noord-Kaap (Suid-Afrika). Dit staan bekend as die sentrum van die
   sterrekunde in Afrika, maar ook as een van die koudste dorpe in
   Suid-Afrika met sneeuval en uiterste temperature van -16 °C in die
   winter. (Die koudste dorp is egter Buffelsfontein, waar 'n minimum
   temperatuur van -18.6°C al gemeet is.^[1])

   Danksy sy afgeleë en droë ligging 1 458 meter bo seevlak staan dit
   bekend vir sy nagtelike hemel, wat tot die klaarste en donkerste ter
   wêreld behoort en sodoende uiters geskik is vir sterrekundige
   navorsing.

   Die Suid-Afrikaanse Sterrewag, wat in 1972 sowat veertien kilometer
   buite die dorp geopen is, was destyds een van die grootste in die
   suidelike halfrond. Sutherland huisves vandag ook die Suider-Afrikaanse
   Groot Teleskoop (Southern African Large Telescope, SALT), die grootste
   enkele teleskoop in die suidelike halfrond.

[wysig] Bronne

    1. ^ South African Weather Bureau: "Coldest Place in South Africa", 30
       June 2005.

   Kategorieë: Noord-Kaap • Dorpe in Suid-Afrika

