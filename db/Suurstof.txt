Suurstof



                                      stikstof – suurstof – fluoor

                                      O
                                      S


                                            Volledige tabel

                                   General
          Naam, Simbool, Getal                               Suurstof, O, 8
                Chemiese reeks                                   nie-metale
          Groep, Periode, Blok                              16 (VIA), 2 , p
            Digtheid, Hardheid                     1.429 kg/m^3 (273K), NVT
                      Voorkoms                  kleurloos
                               Atoomeienskappe
                    Atoomgewig                                  15.9994 ame
            Atoomradius (ber.)                                   60 (48) pm
              Kovalente radius                                        73 pm
          van der Waals radius                                       152 pm
         Elektron konfigurasie                                 [He]2s^22p^4
         e^− e per energievlak                                         2, 6
   Oksidasietoestande (Oksied)                             −2,−1 (neutraal)
              Kristalstruktuur                                       kubies
                              Fisiese eienskappe
          Toestand van materie                          gas (paramagneties)
                     Smeltpunt                          50.35 K (−222.8 °C)
                      Kookpunt                         90.18 K (−182.97 °C)
                 Molêre volume                         17.36 ×10^−6 m^3/mol
             Verdampingswarmte                                3.4099 kJ/mol
               Smeltingswarmte                               0.22259 kJ/mol
                      Dampdruk                              __ Pa teen __ K
               Spoed van klank                         317.5 m/s teen 293 K
                                   Algemeen
           Elektronegatiwiteit                         3.44 (Pauling skaal)
   Spesifieke warmtekapasiteit                                 920 J/(kg*K)
   Elektriese geleidingsvermoë                              ND 10^6/(m·ohm)
     Termiese geleidingsvermoë                              0.02674 W/(m*K)
    1^ste ionisasie potentiaal                               1313.95 kJ/mol
     2^de ionisasie potentiaal                                3388.3 kJ/mol
     3^de ionisasie potentiaal                                5300.5 kJ/mol
     4^de ionisasie potentiaal                                7469.2 kJ/mol
                            Mees stabiele isotope


   iso    NV    halfleeftyd VM VE MeV   VP
   ^16O 99.762% O is 'n stabiel met 8 neutrone
   ^17O 0.038%  O is stabiel met 9 neutrone
   ^18O 0.2%    O is stabiel met 10 neutrone

             SI eenhede & STD word gebruik tensy anders vermeld.

   Suurstof ook Oksige (Latyn: Oxygenium), is die chemiese element in die
   periodieke tabel met die simbool O, en atoomgetal van 8.

   Die element kom algemeen voor op Aarde asook regdeur die heelal.
   Molekulêre suurstof (O[2], dikwels na verwys as "vry suurstof") op
   Aarde is termodinamies onstabiel. Aanvanklik het dit gevorm vanweë die
   werking van fotosintetiese anaerobe (archaea en bakterieë). Die
   voorkoms daarvan in latere tydperke tot en met die huidige tyd word
   hoofsaaklik gedryf deur die plante op aarde wat suurstof vrystel tydens
   fotosintese.

   Inhoud

        * 1 Kenmerkende eienskappe
        * 2 Aanwendings
        * 3 Geskiedenis
        * 4 Verspreiding
        * 5 Verbindings
        * 6 Isotope
        * 7 Voorsorgmaatreëls
        * 8 Sien ook
        * 9 Verwysings
        * 10 Eksterne skakels

[wysig] Kenmerkende eienskappe

   Teen standaard temperatuur en druk, kom suurstof as 'n gas voor wat uit
   'n diatomiese molekule bestaan met die chemiese vergelyking O[2].
   Suurstof is 'n belangrike bestandeel van lug wat deur plante tydens
   fotosintese vrygestel word en is noodsaaklik vir aerobiese respirasie
   in diere. Die woord suurstof het sy ontstaan te danke aan die vroeëre
   geloof, rondom die tyd dat dit in die 18de eeu ontdek is, dat alle sure
   suurstof bevat het. Dit is nou bekend dat sure nie noodwendig suurstof
   hoef te bevat nie.

   Vloeibare O[2] en O[2] in vastestofvorm het 'n ligte blou kleur en is
   beide hoogs paramagneties. Vloeibare O[2] word gewoonlik verkry deur
   die fraksionele distillasie van vloeibare lug. Beide vloeibare en
   soliede O[3] (osoon) het 'n dieper blou kleur.

   'n Ander allotroop van suurstof wat onlangs ontdek is, O[4], is 'n
   vastestof met 'n diep, rooi kleur en word gemaak deur O[2] saam te pers
   tot 'n druk van 20 GPa. Die eienskappe daarvan word bestudeer vir
   gebruik in vuurpylbrandstowwe en soortgelyke toepassings, aangesien dit
   'n veel kragtiger oksideermiddel as beide O[2] of O[3] is.

[wysig] Aanwendings

   Suurstof vind noemenswaardige toepassings as oksideermiddel, met slegs
   fluoor wat 'n hoër elektronegatiwiteit ten toon stel. Vloeibare
   suurstof word gebruik as oksideermiddel in vuurpylaandrywing. Suurstof
   is noodsaaklik vir respirasie en daarom word suurstof aanvullings
   gebruik in die geneeskunde. Mense wat berge klim of in vliegtuie vlieg
   gebruik ook somtyds voorrade om hul suurstof aan te vul (in die vorm
   van saamgeperste lug). Suurstof word ook gebruik in sweiswerk en met
   die maak van staal en metanol.

   Suurstof is 'n swak dwelmiddel wat euforia veroorsaak en het 'n
   geskiedenis vermaaklikheidsgebruik wat voortduur tot die moderne tye.
   Suurstofkroeë kom selfs tot vandag toe nog by partytjies aangetref
   word. In die 19de eeu is suurstof dikwels met nitroësuur gemeng om 'n
   verdowende effek te bevorder.

[wysig] Geskiedenis

   Suurstof is in 1771 ontdek deur die sweedse apteker Carl Wilhelm
   Scheele, maar die ontdekking is nie dadelik erken nie, en die
   onafhanklike ontdekking daarvan deur Joseph Priestley op 1 Augustus
   1774 was meer wyd bekend. Antoine Laurent Lavoisier het die element die
   wetenskaplike naam oxygenium (suurvormer) in 1774 gegee.

   Die sistematiese elementnaam vir suurstof is octium.

[wysig] Verspreiding

   Suurstof is die element wat die meeste in die Aarde se kors voorkom, 'n
   geskatte 46.7% daarvan. Suurstof beslaan ook ongeveer 87% van die gewig
   van die oseane (in die vorm van H[2]O, water) en 20% van die Aarde se
   atmosfeer (in die vorm van O[2], molekulêre suurstof, of O[3], ozoon.
   Suurstof verbindings, veral in die vorm van metaaloksiede, silikate
   (SiO[4]^4−) en karbonate (CO[3]^2−) kom algemeen in rotse en grond
   voor. Bevrore water is 'n algemene vastestof op die buitenste planete
   en komete. Die yspole van Mars bestaan uit bevrore koolstofdioksied.
   Suurstof verbindings kan regdeur die heelal gevind word en die spektrum
   van suurstof word dikwels in sterre opgemerk.

[wysig] Verbindings

   Vanweë sy elektronegatiwiteit vorm suurstof chemiese verbindings met
   byna al die ander elemente (wat die oorsprong is van die oorspronklike
   definisie van oksidasie is). Die enigste elemente wat nie geoksideer
   kan word nie 's 'n paar van die edelgasse. Die bekendste oksied is
   natuurlik waterstofoksied of dan water (H[2]O). Ander wel bekende
   voorbeelde sluit verbindings van koolstof en suurstof in, soos
   koolstofdioksied (CO[2]), alkohole (R-OH), aldehiede (R-CHO) en
   karboksielsure (R-COOH). Geoksideerde radikale soos chlorate
   (ClO[3]^−), perchlorate (ClO[4]^−), chromate (CrO[4]^2−), dichromate
   (Cr[2]O[7]^2−), permanganate (MnO[4]^−) en nitrate (NO[3]^−) is sterk
   oksideermiddels op hul eie. Baie metale soos Yster verbind met suurstof
   atome, yster (III) oksied (Fe[2]O[3]). Ozoon (O[3]) word gevorm deur
   die elektrostatiese ontlading in die teenwoordigheid van molekulêre
   suurstof. 'n Dubbel verbinde suurstof molekule (O[2])[2] is bekend, en
   is 'n hoofkomponent van vloeibare suurstof. Epoksiede is eters waarin
   die suurstof atoom deel vorm van 'n ring van die atome.

[wysig] Isotope

   Suurstof het drie stabiele isotope en tien bekende radio-aktiewe
   isotope. Die radio-isotope het almal halfleeftye van minder as drie
   minute.

[wysig] Voorsorgmaatreëls

   Suurstof kan giftig wees teen verhoogde parsiële drukke.

   Sekere afgeleide verbindings van suurstof, soos ozoon (O[3]),
   waterstofperoksied, hidroksiel radikale en superoksied is ook hoogs
   toksies. Die liggaam het meganismes ontwikkel om homself teen hierdie
   giftige spesies te beskerm. Die natuurlike middel glutathione kan
   byvoorbeeld dien as anti-oksidant, net soos bilirubien wat normaalweg
   afbreek produk is van hemoglobien. Hoogs gekonsentreerde bronne van
   suurstof bevorder vinnige verbranding en daarom bestaan daar brand- en
   plofgevaar in die teenwoordigheid van brandstowwe. Dit is ook waar vir
   virbindings van suurstof soos chlorate, perchlorate, dichromate ens.
   Verbindings met 'n hoë oksidasie potensiaal kan dikwels chemiese brande
   veroorsaak.

[wysig] Sien ook

     * Winkler toets vir opgeloste suurstof vir instruksies oor hoe om die
       hoeveelheid suurstof wat in vars water opgelos is te bepaal.
     * Verbranding.
     * Oksidasie.
     * Die rol van suurstof as 'n asemhalingsgas vir duik.
     * suurstofverarming water-ekologie
     * Pols-oksimeter

[wysig] Verwysings

     * Los Alamos National Laboratory – Oxygen
     * Nist atomic spectra database

[wysig] Eksterne skakels

     * Priestley Society, Dedicated to Joseph Priestley the man who
       discovered oxygen; Oxygen
     * Joseph Priestley Information Website, about the man who discovered
       oxygen; Oxygen
     * Los Alamos National Laboratory – Oxygen
     * WebElements.com – Oxygen
     * EnvironmentalChemistry.com – Oxygen
     * It's Elemental – Oxygen
     * Oxygen Therapy – The First 150 Years
     * Oxygen Toxicity

   Kategorie: Chemiese elemente

