Swakopmund


   Swakopmund, Namibië
           Oppervlak         112,9 vk km
           Gestig op         4 Augustus 1892
           Bevolking         35 000
      Bevolkingsdigtheid     310/vk km
   Administratiewe verdeling Erongo
        Burgemeesteres       Rosina Hoabes
            Tydsone          Suid-Afrikaanse Standaardtyd: UTC+1
          Koördinate         22.67° S, 14.52° O
   Duitse straatname
   Duitse straatname

   Swakopmund is 'n dorp in Namibië met 'n oppervlak van 112,9 vierkante
   kilometer en sowat 35 000 inwoners, wat in 1892 as die hofhawe van die
   destydse Duitse kolonie Suidwes-Afrika gestig is. Dit is aan die mond
   van die Swakoprivier geleë, sowat 40 km noord van Walvisbaai (voorheen
   'n Suid-Afrikaanse enklawe) en 378 km wes van die hoofstad, Windhoek.

   Swakopmund staan bekend as een van die bes bewaarde voorbeelde van
   Duitse art déco-argitektuur ter wêreld. al die "Durban van Suidwes"
   genoem, omdat dit reeds sedert die Duitse koloniale tydperk Namibië
   (vroeër Suidwes-Afrika) se gewildste vakansieoord aan die kus is. Dit
   val sedert onafhanklikheidwording van die land in die administratiewe
   distrik Erongo.

   Inhoud

        * 1 Geskiedenis
        * 2 Ekonomie
        * 3 Besienswaardighede
        * 4 Bronnelys

[wysig] Geskiedenis

   Swakopmund se vuurtoring
   Swakopmund se vuurtoring

   Swakopmund het uit 'n Duitse militêre stasie ontstaan, wat in 1892 of
   1893 hier gestig is as hawe, omdat die Duitsers hulle eie hawe wou hê
   naas die Brits-beheerde Walvisbaai. In 1909 het dit het dorpstatus
   verkry.

   Die water is ysig, maar die strande is ruim. Daar is goeie geleenthede
   vir branderplankry en hengel. Die naam is afgelei van die Nama-woord
   tsoa ("agterent") en xoub ("uitwerpsel"), wat verwys na die modder en
   opdrifsels langs die rivier in vloedtye.

   Die geskatte bevolking in 2006 was 26 746, waarvan 'n beduidende
   persentasie Duitssprekend was. Só oorwegend was die Duitse invloed
   hier, dat die gemeente van die NG Kerk eers in 1957 gestig is. Weens
   die aantreklike klimaat het die Afrikaanse bevolking mettertyd dié van
   baie "meer Afrikaanse" nedersettings soos Keetmanshoop, Gobabis en
   Mariental verbygesteek. Die gemeente Hentiesbaai is in 1995 afgestig
   van Swakopmund, wat sedertdien weer aangegroei het tot meer belydende
   lidmate as voor afstigting.

[wysig] Ekonomie

   'n Lugfoto van Swakopmund
   'n Lugfoto van Swakopmund

   Die ekonomie van Swakopmund word nog steeds deur die plaaslike Duitse
   gemeenskap oorheers. Die toerisme en handel is die belangrikste
   bedrywe. Swakopmund lok nie net baie Europese toeriste nie, maar is ook
   'n gewilde vakansieoord vir Namibiese toeriste. Dit het ook 'n gewilde
   woonplek vir afgetredenes uit Namibië en Suid-Afrika geword. 'n
   Grootskaalse bouprojek, die Waterfront, sal met sy nuwe strandgeriewe
   en 'n gholfbaan die aantreklikheid van Swakopmund as 'n
   toeristebestemming nog verhoog.

   Een van die bekendste ondernemings op die dorp is die Hansa-brouery van
   Namibia Breweries Ltd.

[wysig] Besienswaardighede

   Van die besienswaardighede dagteken uit die Duitse koloniale tydperk,
   soos die Lutherse kerk, vuurtoring en doeanegebou, asook die imposante
   stasiegebou wat in die jare 90 van die vorige eeu as deel van die
   casino-ontwikkeling opgeknap is.

[wysig] Bronnelys

     * Raper, P.E., Dictionary of South African Place Names, Lowry
       Publishers, Johannesburg, 1987.
     * Mayhew, Vic, Illustrated Guide to Southern Africa, Reader's Digest,
       Kaapstad, 1980

   Kategorie: Dorpe in Namibië

