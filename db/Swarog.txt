Swarog


   In die Slawiese mitologie is Swarog (Russies: Сварог, Pools: Swaróg,
   Sorbies: Schwayxtix) die Slawiese songod en vuurgees; sy naam beteken
   helder. Die vuur was so heilig dat skree en vloek verbied was terwyl
   die vuur aangesteek is. In volksverhale word hy voorgestel as ’n
   vuurslang, ’n draak met vlerke wat vuur spu. Volgens sommige
   interpretasies was die vuurgod Swarogitsj die seun van Swarog, volgens
   ander is dit verskillende name vir dieselfde vuurgod.

   In ouer mites word Swarog beskryf as ’n smidgod, wat vereenselwig word
   met die voortplantings- en seksuele kragte van vuur. Swarog baklei teen
   Zmei, ’n reuse-slang of draak met meer as een kop. Zmei maak mense voor
   die voet dood; Swarog vang hom met ’n grofsmid se tang en gebruik hom
   om ’n ploeg te trek. Soms gebruik hy sy eie mond om die sloot te grawe
   wat die land van die lewendes (Jaf) skei van die land van die dooies
   (Naf) en bring so orde (Praf).

   In neo-heidense gelowe is Swarog dikwels die opperste skepper-god en
   die sentrale deel van die (heilige) drie-eenheid Triglaf. Hy het die
   skepping van die wêreld voltooi deur dit Prav te gee.

   Swarog-legendes kan teruggespoor word na die 8ste tot 6de eeu v.C. toe
   die Slawiese stamme landbou begin beoefen het.

   Die simbool wat met Swarog verbind word, is die Kolowrat, die Slawiese
   swastika.

[wysig] Verwysings

     * Graves, Robert: New Larousse Encyclopedia of Mythology (hardeband).
       Crescent, 16 Desember 1987.
     * Ryan, W. F.:The Bathhouse at Midnight: An Historical Survey of
       Magic and Divination in Russia (Magic in History Series)
       (sagteband). Pennsylvania State University Press, September 1999.
     * Znayenko, Myroslava T.: The gods of the ancient Slavs: Tatishchev
       and the beginnings of Slavic mythology (sagteband). Slavica, 1980.
     * Yoffe, Mark; Krafczik, Joseph: Perun: The God of Thunder (Studies
       in the Humanities (New York, N.Y.), V. 43.) (hardeband). Peter Lang
       Publishing, April 2003.

   Slawiese mitologie en folklore

   Hoofgode Dazjbog • Jarilo • Marzjana • Peroen • Šiwa • Swjatowid •
   Swarog • Triglaf • Weles • Zarja • Die Zori
   Ander gode Belobog • Berstoek • Tsjernobog • Dziewona • Chors • Lada •
   Mat Zemlja • Mokosj • Oźwiena • Perperuna • Porenoet • Porewit •
   Porvata • Radogost • Rod • Roejewit • Stribog • Złota Baba
   Legendariese helde Aljosja Popowitsj • Basj-Tsjelik • Dobrinja
   Nikititsj • Ilja Moeromets • Iwan Tsarewitsj • Ljech, Tsjech en Roes •
   Libuše
   Magiese figure en plante Alkonost • Zjar-ptitsa (Vuurvoël) • Varingblom
   • Gamajoen • Raskownik • Simargl • Sirin • Zmei (Slawiese draak)
   Geeste en demone Ala • Baba Jaga • Bagiennik • Bannik • Bjes • Boginki
   • Boekawats • Domowoi • Drekawatz • Karzełek • Kikimora • Kosjtsjei •
   Poloednitsa • Lesji • Licho • Polewoi • Roesalka • Stoechatsj • Sudice
   • Wili (Slawiese feetjies) • Wodjanoi • Zdoechatsj
   Kategorieë: Slawiese mitologie • Gode

