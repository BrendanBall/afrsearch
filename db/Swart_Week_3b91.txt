Swart Week


   Swart week (Engels: Black Week) verwys na 'n moeilike week vir die
   Britse magte tydens die Tweede Vryheidsoorlog van 10 tot 15 Desember
   1899). Die Britte het 'n reeks nederlae gelei by Magersfontein,
   Stormberg , en Colenso.

   By die Slag van Stormberg op 10 Desember, het die Britse Generaal Sir
   William Gatacre in bevel van 3 000 troepe om die Boer invalle in die
   Kaap Kolonie te verjaag, probeer om 'n spoorweg aansluiting omtrent 50
   myl (80 km) suid van die Oranjerivier te buit. Maar Gatacre het gekies
   om die Oranje-Vrystaat boere posisies aan te val deur teen 'n styl
   rotshang op te klim. Hy verloor 135 dood en gewonde soldate as ook twee
   kanonne en meer as 600 troepe word deur die boer as krygsgevangenes in
   hegtenis geneem.

   By die slag van Magersfontein op 11 Desember het 14 000 Britse troepe
   onder bevel van Luitenant-Generaal Methuen probeer om hulle weg oop te
   veg om Kimberley te bevry. Die Boere aanvoerder, Generaals Koos de la
   Rey en Piet Cronje, het egter 'n plan bedink waarvolgens loopgrawe op
   'n ongewone plek gegrawe is om die Britte te flus en die boere skutte
   groter vuurreik te gee. Die plan het gewerk. Die Britte is beslissend
   verslaan met 120 Britse soldate dood en 690 gewond, wat hulle daarvan
   verhoed het om die beleërings van Kimberley en Mafeking te beëindig.

   Maar die laagtepunt van Swart-week vir die Britte was die Slag van
   Colenso op 15 Desember waar 21 000 Britse troepe, onder die bevel van
   Redvers Buller probeer hert om die Tugelarivier oor te steek om
   Ladysmith te bevry waar 8 000 Transvaalse Boere, onder bevel van Louis
   Botha hulle ingewag het. Deur 'n kombinasie van artillerie en akkurate
   geweervuur het die Boere die Britse pogings om die riviere oor te steek
   suksesvol beveg. Die Britte het 'n verder 1 127 ongevalle gely. Verder
   is hulle tydens die terugval gedwing om 10 kanonne agter te laat wat
   die Boere gebuit het nadat hule slegs 40 ongevalle ervaar het.
   Kategorie: Tweede Vryheidsoorlog

