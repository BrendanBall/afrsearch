Swartland en Weskus Herald


   Morné van Rooyen is redakteur van Swartland en Weskus Herald
   Morné van Rooyen is redakteur van Swartland en Weskus Herald

   Swartland en Weskus Herald is 'n onafhanklike gemeenskapskoerant wat
   elke Donderdag sedert 29 April 2002 op Malmesbury in die Wes-Kaap
   uitgegee word.

   Die koerant se drukoplaag is 10 000 per week. In die Swartland en
   Weskus word die Herald onder meer op Malmesbury, Moorreesburg, Darling,
   Piketberg, Porterville, Hopefield, Vredenburg, Saldanha, Velddrif,
   Langebaan en Redelinghuys versprei. In die Olifantsriviervallei is
   vername verspreidingspunte onder meer Clanwilliam, Citrusdal,
   Vredendal, Klawer, Lutzville en Vanrhynsdorp.

   Buiten die hoofkantoor op Malmesbury, het die Herald ook kantore op
   Porterville en Saldanha. Die uitgewer is Gerard Grobler en die
   redakteur Morné van Rooyen. Die verslaggewers is Ilna Grobler, Leonita
   Coutts, Heinrich Robertson en Lize du Plessis.

   Die Olifantsrivier Herald word weekliks as 'n agt-blad-invoegsel saam
   met die hoofkoerant versprei. In die Olifantsriviergebied word dit as
   'n baadjie om die hoofkoerant gevoeg. Die sirkulasie is sowat 2 500 en
   die kantoor is op Vredendal geleë.

   Die Herald poog om politiek 'n neutrale standpunt te handhaaf, hoewel
   die koerant nie skroom om standpunt in te neem oor kwessies van
   gemeenskapsbelang nie.
   Kategorieë: Suid-Afrikaanse koerante • Wes-Kaap • Weskus • Koerante

