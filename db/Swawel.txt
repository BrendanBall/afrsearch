Swawel



                         fosfor – swael – chloor
             N
             S
            Se


              Swael in die periodieke tabel

                                                 Volledige tabel

                                                                  Algemeen
                                         Naam, Simbool, Getal Swael, S, 16
                                                 Chemiese reeks Nie-metale
                                      Groep, Periode, Blok 16 (VIA), 3 , p
                                        Digtheid, Hardheid 1960 kg/m^3 , 2
                                                      Voorkoms Geel by STD
                                                           Atoomeienskappe
                                                     Atoomgewig 32.065 ame
                                            Atoomradius (ber.) 100 (88) pm
                                                   Kovalente radius 102 pm
                                               van der Waals radius 180 pm
                                        Elektronkonfigurasie [Ne]3s^2 3p^4
                                           e^− e per energievlak 2, 8, 6
                       Oksidasietoestande (Oksied) -1,±2,4,6 (sterk suur)
                                              Kristalstruktuur ortorombies
                                                        Fisiese eienskappe
                                            Toestand van materie Vastestof
                                           Smeltpunt 388.36 K (115.21 °C)
                                            Kookpunt 717.87 K (444.72 °C)
                                    Molêre volume 15.53 ×10^−6 m^3/mol
                                               Verdampingswarmte geen data
                                             Smeltingswarmte 1.7175 kJ/mol
                                               Dampdruk 26.5 Pa teen 388 K
                                                 Spoed van klank Geen Data
                                                                  Algemeen
                                  Elektronegatiwiteit 2.58 (Pauling skaal)
                                  Spesifieke warmtekapasiteit 710 J/(kg*K)
                                     Elektriese geleidingsvermoë 0.5 fS/m
                                  Termiese geleidingsvermoë 0.269 W/(m*K)
                                    1^ste ionisasiepotentiaal 999.6 kJ/mol
                                      2^de ionisasiepotentiaal 2252 kJ/mol
                                      3^de ionisasiepotentiaal 3357 kJ/mol
                                      4^de ionisasiepotentiaal 4556 kJ/mol
                                    5^de ionisasiepotentiaal 7004.3 kJ/mol
                                    6^de ionisasiepotensiaal 8495.8 kJ/mol
                                                     Mees stabiele isotope

                                  iso    NV   halfleeftyd VM  VE MeV
                                                                      VP
                                  ^32P 95.02% S is stabiel met 16 neutrone
                                  ^33S 0.75%  S is stabiel met 17 neutrone
                                  ^34S 4.21%  S is stabiel met 18 neutrone
                                  ^35S sin.   87.32 d     β^- 0.167 ^35Cl
                                  ^36S 0.02%  S is stabiel met 20 neutrone

                       SI eenhede & STD word gebruik tensy anders vermeld.

   Swawel, oftewel swael, is die chemiese element in die periodieke tabel
   met die simbool S en atoomgetal van 16. Dit kom wyd verspreid voor en
   is 'n smaaklose, reuklose, multivalente nie-metaal. Swael, in sy
   onverbonde vorm is 'n geel kristallyne vastestof. In die natuur kan dit
   gevind word in suiwer vorm of as sulfied en sulfaat minerale. Dit is 'n
   lewensnoodsaaklike element en word in verskeie aminosure aangetref.
   Kommersiële gebruik van swael is hoofsaaklik vir kunsmis maar dit word
   ook gebruik in buskruit, lakseermiddels, vuurhoutjies, pesdoders en
   swamdoders.

   Inhoud

        * 1 Kenmerkende eienskappe
        * 2 Aanwendings
        * 3 Biologiese rol
        * 4 Omgewingsimpak
        * 5 Geskiedenis
        * 6 Verspreiding
        * 7 Verbindings
        * 8 Isotope
        * 9 Voorsorgmaatreëls
        * 10 Sien ook
        * 11 Verwysings
        * 12 Eksterne skakels

[wysig] Kenmerkende eienskappe

   Swael is 'n sagte en ligte stof met 'n heldergeel kleur. Alhoewel
   waterstofsulfied (H[2]S) 'n kenmerkende vroteierreuk het, is dit
   belangrik om kennis te neem dat elementêre swael reukloos is! Dit brand
   met 'n helderblou vlam wat swaeldioksied vrystel, wat 'n kermerkende
   verstikkende reuk het. Swael is nie oplosbaar in water nie maar wel
   oplosbaar in koolstofdisulfied. Algemene oksidasietoestande van swael
   sluit −2, +2, +4 en +6 in. Swael vorm stabiele verbindings met die
   meeste elemente buiten die edelgasse.

   Swael bestaan normaalweg as molekules in die vastestof, en neem
   hoofsaaklik 'n sikliese kroonvormige S[8] struktuur aan. Swael het vele
   allotrope buiten S[8]. Deur een atoom van die kroon te verwyder verkry
   mens S[7], wat verantwoordelik is vir die heldergeel kleur wat met
   swael geassosieer word. Ander ringstrukture is ook al voorberei, die
   vernaamstes waarvan S[12] en S[18] insluit.

   Die kristallografie van swael is kompleks. Afhangende van die
   spesifieke toestande kan die swaelallotrope vele onderskeibare
   kristalstrukture vorm, waarvan die rombiese en monokliniese S[8] die
   bekendste is. In teenstelling daarmee bestaan sy ligter buurman op die
   periodieke tabel uit slegs twee vorme van chemiese belang: O[2] en
   O[3]. Selenium, die swaarder analoog van swael vorm 'n paar
   ringstrukture maar is meer stabiel as 'n gryskleurige polimeer.

   'n Noemenswaardige eienskap is dat die viskositeit (vloeibaarheid) van
   gesmelte swael, anders as die meeste ander vloeistowwe toeneem met
   temperatuurstyging vanweë die vorming van polimeerkettings.

   Amorfe of plastiese swael kan voorberei word deur die snelle verkoeling
   van gesmelte swael. X-straal kristallografiese ondersoeke het getoon
   dat die amorfe vorm 'n heliese struktuur mag hê, met agt atome per
   draai. Hierdie vorm is metastabiel by kamertemperatuur en keer
   geleidelik terug na sy kristallyne vorm. Die proses gebeur binne 'n
   kwessie van ure tot dae maar kan vinnig gekataliseer word deur geskikte
   katalisators, onder andere menslike speeksel ('n hoofrede waarom 'n
   mens nie swael in die mond moet plaas nie).

[wysig] Aanwendings

   Swael het vele industriële gebruike. Swaelsuur (H[2]SO[4]), een van die
   belangrikste verbindings van swael, maak daarvan een van die
   belangrikste elemente in gebruik as 'n industriële roumateriaal. Dit is
   van groot belang in byna elke denkbare sektor van die wêreld se
   ekonomieë. Swaelsuurproduksie is die grootste eindverbruik van swael en
   verbruik daarvan word oraloor beskou as een van die beste indikatore
   van 'n nasie se ontwikkelingsvlak. In die Verenigde state is swaelsuur
   diè industriële chemikalie waarvan die meenste vervaardig word. Swael
   word ook gebruik in batterye, reinigingsmiddels, die vulkanisering van
   rubber, swamdoders en vir die vervaardiging van fosfaatbevattende
   misstowwe. Sulfiet word gebruik as bleikmiddel in papiervervaardiging
   en as preserveermiddel in wyn en gedroogde vrugte. Vanweë sy
   vlambaarheid word swael ook gebruik in vuurhoutjies, buskruit en
   vuurwerke. Natrium of ammonium tiosulfaat word gebruik in fotografiese
   fikseermiddels. Magnesiumsulfaat, ook beter bekend as Engelse sout (en:
   Epsom salts) word gebruik as lakseermiddel, 'n badsout, as
   skilfermiddel of as 'n magnesiumaanvulling vir plante.

[wysig] Biologiese rol

   Die aminosure, sistien en metionien bevat swael, asook al die
   polipeptiede, proteïne en ensieme wat hierdie aminosure bevat. Dit maak
   swael 'n noodsaaklike komponent van alle lewende selle.
   Disulfiedverbindings tussen polipeptiede is baie belangrik in die
   samestelling van proteïne en strukture. Homosistien en taurien is ook
   swaelbevattende aminosure maar maak nie deel uit van DNA of die primêre
   struktuur van proteïne nie. Sommige vorms van bakterieë gebruik
   waterstofsulfied (H[2]S) in plaas van water as die elektrondonor in 'n
   primitiewe proses soortgelyk aan fotosintese. Swael in die vorm van
   sulfaat-ione word deur plante vanuit die grond geabsorbeer.

[wysig] Omgewingsimpak

   Die brand van steenkool en ru-olie deur nywerhede en kragstasies stel
   groot hoeveelhede swaeldioksied (SO[2]) in die lug vry wat met
   atmosferiese water en suurstof reageer om swaelsuur te produseer. Dit
   veroorsaak suur-reën wat die pH van grond en varswaterbronne verlaag.
   Dit lei tot noemenswaardige skade aan die natuurlike omgewing asook
   chemiese verwering van standbeelde en ander geskiedkundige
   argitektoniese strukture. Brandstofstandaarde word toenemend strenger
   gemaak en vereis 'n al laer swael-inhoud van produkte wat uit
   fossielbrandstowwe vervaardig word om die vorming van suur-reën te
   voorkom. Die swael wat sodoende onttrek word word geraffineer en maak
   'n groot deel van swaelproduksie uit.

[wysig] Geskiedenis

   Swaelkristal
   Swaelkristal

   Swael is bekend sedert antieke tye en daar word daarna verwys in die
   boek van Genesis in die Bybel.

   Homer het verwys na peswerende swael in die 9de eeu v.C. In 424 v.C.
   het die Boeotië-stam die mure van 'n stad vernietig deur 'n mengsel van
   steenkool, swael en teer onder hulle te brand. In die 12de eeu het die
   Sjinese buskruit uitgevind wat 'n mengsel van kaliumnitraat (KNO[3]),
   koolstof en swael is. Vroeëre alchemiste het aan swael sy eie
   alchemiese simbool toegeken wat bestaan het uit 'n driehoek bo-aan 'n
   kruis. Laat in die 1770s, het Antoine Lavoisier gehelp om die
   wetenskaplike gemeenskap daarvan te oortuig dat swael inderwaarheid 'n
   element was en nie 'n verbinding nie. In 1867 is swael ontdek in
   ondergrondse neerslae in Louisiana en Texas. Die boliggende grond was
   onstabiel wat gewone mynboumetodes onmoontlik gemaak het. Die probleem
   is egter oorkom met die ontwikkeling van die Frasch proses.

[wysig] Verspreiding

   Swael
   Swael
   Swaelkristalle by die Wai-o-tapu warmbronne, Nieu-Seeland
   Swaelkristalle by die Wai-o-tapu warmbronne, Nieu-Seeland

   Swael kom natuurlik in goot hoeveelhede as verbindings met ander
   elemente in sulfiede (bv. piriet, cinnabar, galena, sfaleriet en
   stibniet en sulfate (bv. gips) voor. Dit word in die onverbonde vorm
   gevind naby warmbronne en vulkaniese streke. Daar is noemenswaardige
   elementêre swaelneerslae langs die Gulf Coast van die V.S.A. Ander
   hoofverskaffers is: Kanada, Japan, Frankryk, Pole en Meksiko.
   Vulkaniese neerslae word ook tans in Indonesië en Chili ontgin.

   Die kenmerkende kleure van Jupiter se vukaniese maan Io is vanweë
   verskeie vorms van gesmelte en soliede swael en swaeldampe. Daar is ook
   'n donker area naby die Maankrater, Aristarchus, wat 'n swaelneerslag
   mag wees. Swael is ook teenwoordig in baie meteoriete.

[wysig] Verbindings

   Waterstofsulfied het die kenmerkende reuk van vrot eiers. Wanneer dit
   in water opgelos word, is waterstofsulfied suur en sal met metale
   reageer om 'n reeks metaalsulfiedes te vorm. Natuurlike metaalsulfiedes
   kom ook algemeen voor, veral dié van yster. Ystersulfied word piriet
   genoem en is al dikwels deur prospekteerders met goud verwar.

   Baie van die onwelriekende reuke van organiese verbindings is vanweë
   die feit dat die verbindings swael bevat. Etiel- en metielmerkaptaan
   word gebruik om 'n reuk aan natuurlike gas te verleen sodat lekke
   geruik kan word. Die reuk van knoffel en 'n muishond se afskeiding word
   ook deur swaelbevattende organiese verbindings veroorsaak.

   Polimeriese swaelnitried het metaaleienskappe al bevat dit nie enige
   metaal-atome nie. Die verbinding het ook buitengewone elektriese en
   optiese eienskappe.

   Ander belangrike swaelverbindings sluit in:
     * natriumditioniet, Na[2]S[2]O[4], 'n kragtige reduseermiddel.
     * swaeligsuur, H[2]SO[3], word voorberei deur SO[2] in water op te
       los. Swaeligsuur en die ooreenstemmende sulfiete is betreklik sterk
       reduseermiddels. 'n Ander verbinding wat uit SO[2] verkry word is
       die pirosulfiet-ioon (S[2]O[5]^2−).
     * Die tiosulfate (S[2]O[3]^2−). Tiosulfate word gebruik as
       fikseermiddel in fotografiese prosesse en is oksideermiddels en
       ondersoek word ingestel na die moontlike vervanging van sianied met
       ammonium tiosulfaat vir die loging van goud. [1]
     * Verbindings van ditionoë-suur (H[2]S[2]O[6])
     * Die politioniese sure, (H[2]S[n]O[6]), waar n kan wissel van 3 tot
       80.
     * Die sulfate, die soute van swaelsuur.
     * Sulfiede is eenvoudige verbindings van swael met 'n ander chemiese
       element.
     * Swaelsuur reageer met SO[3] in ekwimolêre verhoudings om
       piro-swaelsuur te vorm.
     * peroksiemono-swaelsuur en peroksiedi-swaelsuur, wat deur die aksie
       van SO[3] op gekonsentreerde H[2]O[2], en H[2]SO[4] op
       gekonsentreerde H[2]O[2] onderskeidelik voorberei word.
     * tetraswaeltetranitried S[4]N[4].
     * Tiosianate is verbindings wat ide tiosinaat-ioon, SCN^- bevat.
     * tiosianogeen, (SCN)[2].
     * 'n tio-eter is 'n molekule met die vorm R-S-R', waar R en R'
       organiese groepe verteenwoordig. Dit is die swaelekwivalente van
       die eters.
     * 'n Tiol (ook bekend as merkaptaan) is 'n molekule met 'n -SH
       funksionele groep. Hierdie is die swaelekwivalente van die
       alkohole.
     * 'n Tiolaat ioon het 'n -S^- funksionele groep daaraan verbind.
       Hierdie is die swaelekwivalente van die alkoksied ione.
     * 'n Sulfoon is 'n molekule met 'n R-S(=O)-R' funksionele groep waar
       R en R' organiese groepe verteenwoordig.
     * 'n Sulfoksied is 'n molekule met 'n R-S(=O)(=O)-R' funksionele
       groep. 'n Algemene voorbeeld van 'n sulfoksied is DMSO.

[wysig] Isotope

   Swael het 18 isotope waarvan vier stabiel is: ^32S (95.02%), ^33S
   (0.75%), ^34S (4.21%) en ^36S (0.02%). Behalwe vir ^35S het die
   radio-aktiewe isotope van swael almal baie kort leeftye. Swael-35 word
   gevorm deur afsplintering deur kosmiese straling van argon-40 in die
   atmosfeer. Dit het 'n halfleeftyd van 87 dae.

   Wanneer sulfiedminerale gepresipiteer word kan die isotoop-ewewig
   tussen die vastestof en vloestoffase klein verskille in die ds-34
   waardes veroorsaak in minerale. Die dC-13 en dS-34 van karbonate en
   sulfiede wat saam voorkom kan gebruik word om die pH en
   suurstoffugasiteit van die ertsdraende vloeistof tydens ertsvorming te
   bepaal.

   In die ekostelsel van die meeste woude word sulfate hoofsaaklik vanuit
   die atmosfeer verkry; die verwering en verdamping van ertsminerale dra
   ook tot 'n mate by. Swael met 'n kenmerkende isotoop-samestelling is al
   gebruik om die bronne van besoedeling te identifiseer. Verrykte swael
   is ook al gebruik as spoormiddel in hidrologiese ondersoeke. Verskille
   in die natuurlike verspreiding kan ook gebruik word om stelsels te
   bestudeer waar daar 'n genoemsame variasie in die S-34 konsentrasie van
   ekostelsels bestaan.

[wysig] Voorsorgmaatreëls

   Koolstofdisulfied, waterstofsulfied en swaeldioksied moet altyd
   versigtig hanteer word.

   Hoewel swaeldioksied veilig genoeg is om in klein hoeveelhede as
   voedselbymiddel gebruik te word, sal dit in hoër konsentrasies met
   water in die longe reageer om swaeligsuur daar te vorm; dit veroorsaak
   dan onmiddelike bloeding en die longe vul met bloed wat versmoring tot
   gevolg kan hê. In organismes sonder longe soos insekte of plante kan
   dit ook respirasie verhoed.

   Waterstofsulfied is betreklik toksies (meer giftig as sianied). Hoewel
   dit aanvanklik baie sleg ruik is dit geneig om die reuksintuie vinnig
   af te stomp sodat die potensiële slagoffer onbewus kan raak van die
   teenwoordigheid daarvan totdat dit te laat is.

[wysig] Sien ook

     * swaelsiklus
     * disulfiedverbinding

[wysig] Verwysings

     * Los Alamos National Laboratory – Swael

[wysig] Eksterne skakels

     * WebElements.com – Sulfur
     * EnvironmentalChemistry.com – Sulfur

   Kategorieë: Chemiese elemente • Gedeege elemente • Nie-metale

