Sweedse Taalraad


   Die Sweedse Taalraad (Sweeds: Språkrådet) is die hoof regulatoriese
   liggam vir die bevordering en ontwikkeling van die Sweedse taal. Die
   raad word gedeeltelik deur die Sweedse regering befonds en het
   semi-amptelike status. Die raad voer beheer oor die taal uit deur die
   publikasie van verskeie boeke met aanbevelings oor spelwyse en
   grammatika sowel as boeke oor taalkunde wat vir 'n algemene gehoor
   bedoel is. Die verkope van die boeke word gebruik om die werksaamhede
   van die raad te help befonds.

   Die Sweedse Taalraad bestaan uit ander organisasies wat 'n belang het
   by die Sweedse taal, soos die Sweedse Akademie en die Sweedse Uitsaai
   Korporasie. 'n Aantal organisasies wat joernaliste, onderwysers,
   skrywers, akteurs en vertalers verteenwoordig word ook ingesluit.

   Die raad publiseer sedert 1965 die kwartaallikse vaktydskrif Språkvård
   (letterlik "Taalbewaring"), wat artikjel publiseer oor die gebruik en
   ontywikkeling van die Sweedse taal, leser beantwoord oor spelwyse en
   grammatika sowel as die verskaffing van riglyne oor die gebruik van
   Sweeds in verskillende omstandighede. Dit het tans meer as 6&nbsp500
   intekenaars.

[wysig] Geskiedenis

   Die Sweedse Taalraad se wortels lê in die poging om beheer te vestig
   oor die amptelike taalgebruik onder die Nordiese lande. Die eerste
   idees van 'n gesamentlike Nordiese projek het in die 1930's opgeduik en
   het gelei tot 'n Deense organisasie vir Nordiese taalontwikkeling wat
   in 1941 gestig is. Die idee van pan-Nordiese samewerking is in die
   wiele gery deur die betrokkenheid van al die Nordiese lande behalwe
   Swede by die Tweede Wêreldoorlog. Op 3 Maart 1944 het 'n groep van 16
   organisasies die stigtingsvergadering bygewoon van wat toe Nämnden för
   svensk språkvård ("Die Komitee vir Sweedse Taalontwikkeling") genoem
   is.

   Om finansiële probleme te bekamp is die raad in 1973 herorganiseer en
   is die huidige naam aangeneem. Die regering het ook die toekoms van die
   raad verseker deur die finansiering van vier personeellede te waarborg.
   Die regeringsbefondsing het intussen gestyg en is nie meer beperk tot
   die aantal lede nie, maar deur die behoeftes van die raad. Sedert die
   regering verantwoordelikheid vir finansies aanvaar het, het dit ook die
   reg om die voorsitter en die hoof van die sekretariaat aan te stel.

[wysig] Eksterne skakels

     * Språkrådet
     * 'n Opsomming van die raad se status en doelwitte in Engelse.
     * Boeke wat onlangs deur die raad gepubliseer is

   Kategorieë: Sweedse taal • Taalowerhede

