Swem in Suid-Afrika


   Inhoud

        * 1 Swem in Suid-Afrika
             + 1.1 Die geskiedenis van internasionale swem in Suid-Afrika
                  o 1.1.1 SAASU
                  o 1.1.2 Die Vroeë jare
             + 1.2 Die 1950's
                  o 1.2.1 Die sestiger jare
                  o 1.2.2 Die '70s
                  o 1.2.3 Tagtiger jare
                  o 1.2.4 1992 - Terug op die wêreld verhoog
                  o 1.2.5 1996 Atlanta Olimpiese Spele
                  o 1.2.6 Die 21st Eeu
        * 2 Die Afrigters
        * 3 Toernooie
        * 4 Die Exiles
        * 5 Sien ook
        * 6 Eksterne skakels

[wysig] Swem in Suid-Afrika

   Suid-Afrika is 'n warm, sonnige land, met 'n lang kuslyn en baie
   swembaddens. Reeds in die 19de eeu begin die ontwikkeling van swem as
   'n sport, met die stigting van klubs, soos die PE Amateur klub in Port
   Elizabeth, wat in Maart 1898 gestig word vir die "ontwikkeling van swem
   en waterpolo deur middel van kompetisie"[1], en vandag nog bestaan.

[wysig] Die geskiedenis van internasionale swem in Suid-Afrika

   Die Groen en Goud
   Die Groen en Goud

[wysig] SAASU

   Die Suid-Afrikaanse Swem Unie is in 1908 gestig en die volgende jaar
   deur FINA - die wêreld beheerliggaam -[2] as lid aanvaar.
   Harry Getz
   Harry Getz

   Op daardie stadium was daar nog geen provinsiale organisasies nie. Die
   nasionale het liggaam het bestaan uit provisiale liggame wat jaarliks
   in vier watersport kompeteer het - naamlik swem, waterpolo (om die
   Currybeker), duik en sierswem.

   Suid-Afrika was aktief in die werkinge van FINA. Harry Getz, voormalige
   voorsitter van SAASU en 'n waterpolo speler vir die WP, was in 1954 tot
   die Tegniese Kommittee van FINA aangewys - die eerste Suid-Afrikaner
   wat op 'n FINA kommittee dien. Hy was die Hoofbeampte van swem[3] tot
   beide die 1964 Tokoyo and 1968 Mexico City Olipiese Spele - ten spyte
   van die verbod op Suid-Afrikaanse deelnemers aan daardie kompetities.
   Saam met die afskaffing van SAASU in 1994 het die toekenning van
   Springbok kleure aan swemmers ook verdwyn. Die huidige beheerliggaam
   staan bekend as 'Swimming South Africa' [4]. Die nuwe bedeling beteken
   dat internasionale kompetisies, soos die FINA Wêreld Beker [5]wat
   jaarliks in Durban plaasvind, nou gereeld in SA plaasvind.

[wysig] Die Vroeë jare

   Net soos Rugby, en elke ander sport in Suid-Afrika, het swem ook die
   Springbok baadjie aan internasionale verteenwoordigers toegeken.

   Die eerste Springbok swemmer in die Olimpiese spele was was G.A.
   Godfrey in die 1912 Spele te Stockholm, en Barbara Nash by die 1920
   Spele in Antwerpen. Beide het ongelukkig geen finale behaal nie, maar
   in die 1928 Spele in Amsterdam het die dames 4 x 100m Vryslag Aflos
   span van Kathleen Russell, Rhoda Rennie, Marie Bedford en Frederica Van
   Der Goes die brons medale losgeslaan, na die spanne van die VSA en
   Engeland.

   In 1932 by Los Angeles was Jenny Makaal die eerste dame Springbok om 'n
   swem-medalje by die Spele te wen, toe sy 'n brons wen in die 400m
   vryslag, en kom 5de in die 100m met 'n tyd van 1:10.8. Maakal was
   afgerig deur Jimmmy Green, opsigter van die munisipale swembad in
   Pretoria. Sy wen ook silwer in die 440y kruipslag by die 1934 Empire
   Spele in Engeland.

   Die 1938 Empire Spele was gehou in Sydney, Australië. Carla Gerke wen
   silwer in die dames 220y borsslag die dames is tweede in die 3 x 100y
   wisselslag aflos. Die enigste sukses vir die mansspan was Terry Collard
   se silwer in die 110y kruipslag item. By die volgende Empire Spele,
   gehou in Auckland, Neeu Seeland, wen Graham Johnston goud in die 1650y
   kruipslag, met Joan Harrison goud in 440 en brons in 110y kruipslag.

   Die volgende Olimpiese sukses vir Suid-Afrika was behaal deur Joan
   Harrison, toe nog net 'n sestien-jarige meisie, wie die goue medalje in
   die 100 rugslag gewen by die 1952 Olimpiese Spele gehou in Helsinki.
   Haar wentyd van 1:14.3 was egter wel heelwat stadiger as die rekord van
   1:10.9 wat in 1939 deur Cornelia Kint van Nederland opgestel was, welke
   rekord eers in 1960 verbeter is.

   By die 1956 Spele in Melbourne wen die Dames 4x100 vryslag aflos die
   brons medalje - Natalie Ann Myburgh, Susan Elizabeth Roberts, Miora
   Abernethy and Jeanette Evelyn Myburgh, met die goud gewen deur
   Australië, gelei deur Dawn Fraser, en die VSA tweede.

   Vandag word die nasionale swemmers nog steeds Springbokke genoem,
   gewoonlik deur buitelandse swem joernaliste. Die Suid-Afrikaanse mans
   span wat die 4 x 100 vrysalg aflos gewen het op 15 Augustus 2004 tydens
   die Athene Olimpiese Spele - Roland Schoeman, Ryk Neethling, Lyndon
   Ferns en Darian Townsend - word gereeld die 'Springbokke' genoem.
   [6][7][8]

[wysig] Die 1950's

   Julian Dyason was die SA en VSA borsslag kampioen in 1952, terwyl hy 'n
   student was by die universiteit van Oklahoma. Buill Steuart Michigan
   State.

   (Meer navorsing nodig)

[wysig] Die sestiger jare

   Karen Muir
   Karen Muir

   By die Britse Junior Swemkampioenskappe gehou in Blackpool op 10
   Augustus 1965 breek Karen Muir[9] van Kimberley die wêreld rekord in
   die 110 tree ruglag met sewe tiendes van 'n sekonde. Op ouderdom van 12
   jaar, 10 maande en 25 dae, bly sy vandag nog die jongste atleet om 'n
   wêreld rekord in enige sport optestel.

   Muir se rekord was die volgende Februarie 1966 verbeter - in Kimberley,
   deur Anne Fairlie van Suid-Afrika. Daarna was dit weer Muir se beurt -
   een week later in Maart 1966 sy die 100m rekord twee keer verbeter in
   die Rachel Finlayson soutwater swembad in Durban. Op die tweede
   geleentheid het die veld bestaan uit Anne Fairlie nie, asook Kathy
   Ferguson van die VSA - goue medalje wenner by die 1964 Olimpiese Spele
   in Tokoyo, en Kiki Caron van Frankryk -'n voormalge wêreld rekord
   houer.

   Gedurende die noordelike somer van 1966 toer die Springbokke na Europa,
   Amerika en Kanada. Op 23 Julie 1966 te Beziers in Frankryk stel Anne
   Fairlie weer 'n nuwe rekord in die 100m en Karen Muir doen dieselfde in
   die 200m rugslag. Die twee herhaal die vertoning 'n maand later in
   Vancouver. Daarna stel Karen Muir op verskye geleenthede weer nuwe
   wêreld rekords - in die 100 sowel as 200m, met haar laaste rekord in
   die 100m by Utrecht op 6 Julie 1969. Tussen 1965 and 1969 breek sy 15
   wêreld rekords in rugslag items, waarvan die laaste gehou het tot 1973,
   toe Ulrike Richter van Oos-Duitsland haar rekord van 1:05.9 in die 100m
   geklop het.

[wysig] Die '70s

   Van 1968 tot 1981 swem die Springbokke jaarlikes teen Rhodesië - wat
   ook vanaf 1972 uit internasionale kompetisies geskors was. Rhodesië het
   tot 1980 as 'n ekstra provinsie aan die Suid-Afrikaanse kampioenskappe
   deelgeneem, en swemmers van daardie land het oor die jare baie
   Suid-Afrikaanse rekords opgestel. Van diegene was John Keyter, Bob
   Hatherley; Ken Borain en Rod Hamilton.[10]

   Gedurende hierdie tydperk - die 1970's, het Suid Afrikaanse swem verder
   gegroei. Die mees merkwaardige swemmer opgelewer van die dekade was
   Jonty Skinner van Oos-Londen. Afgerig deur sy vader Doug Skinner, het
   Skinner sukses behaal in die 100m vryslag by die 70ste Suid-Afrikaanse
   Swem Kampionskappe in Bloemfontein in 1974. Daarna is hy na die VSA en
   het hy by die Universiteit van Alabama en die Central Jersey Aquatic
   Club geswem. In die somer van 1976, na 'n onsuksesvolle poging om vroeg
   'n Amerikaanse burgerskap te bekom en die land te verteenwoordig by die
   Olimpiese Spele in Montreal, swem hy by die Nasionale kampejoenskappe
   in Philidelphia. In Montreal wen Jim Montgomery (VSA) goud met 'n nuwe
   wêreld rekord vir die 100m vryslag opgestel - 49.99. In Philadelphia,
   twee weke later, verpletter Skinner die rekord met 49.44 - welke rekord
   eers in 1981 verbeter word. Vandag is hy die verbonde aan die nasionale
   span van die VSA, as direkteur van prestasie wetenskap.[11]

[wysig] Tagtiger jare

   Na die 1980 Suid-Afrikaanse Senior kampejoenskappe in die Nuweland
   swembad in Kaapstad, swem Suid-Afrika vir oulaas teen
   Zimbabwe-Rhodesië.

   Na onafhanklikheid van Zimbabwe en die verbreking van swembande met
   Suid-Afrika, het SAASU 'n groep swemmers vanaf die VSA en een van
   Kanada oorreed om teen die Springbokke kom swem. Gevolglik swem Scott
   Spann, Rick Morley, Billy Neville, Dianne Johannigman, Allison Grant en
   Gail Amundrud (Kanada) in April 1981 teen die beste swemmers in
   Suid-Afrika. In 1982 besoek 'n groter span, insluitende swemmers van
   Duitsland, Kanada en VSA, Suid-Afrika.

   Op 4 Oktober 1988 stel Peter Williams van Suid-Afrika, toe 'n student
   aan die Universiteit van Nebraska, met 'n tyd van 22.18, 'n nuwe wêreld
   rekord in die 50m vryslag. Ongelukkig was die vertoning, net soos dié
   van Jonty Skinner in 1976, nooit deur die Suid Afrikaanse swem
   vereninging erken nie.

[wysig] 1992 - Terug op die wêreld verhoog

   Suid-Afrika word in 1992 weer toegelaat om aan die Olimpiese Spele
   deelteneem. Peter Williams se rekord was reeds in 1988 by die Seoul
   Spele deur Matt Biondi met 0.04 sekondes verbeter.

[wysig] 1996 Atlanta Olimpiese Spele

   Na Joann Harrison 1952 is die volgende keer dat Suid-Afrikaanse
   swemmers sukses behaal het in die Olimpiese Spele in Atlanta toe Penny
   Heyns van Durban 'n goue medalje wen op 21 Julie 1996. Haar wentyd van
   1:07.02 was 'n nuwe wêreld rekord, en meer as twee sekondes vinniger as
   Amanda Beard (VSA) in tweede plek. Behalwe Heyns het Marianne Kriel van
   Kaapstad brons gewen in die 100m rugslag. Altwee was ook deel van die
   dames wisselsag aflosspan wat 'n vierde plek behaal het.

[wysig] Die 21st Eeu

   Die 2000 Olimpiese Spele in Sydney en 2004 Spele in Athene lewer
   verdere bewyse van die krag in Suid Afrikaanse swem.
   Bokke!
   Bokke!

[wysig] Die Afrigters

   Sonder bekwame afrigter sou min swemmers ooit hul potensiaal behaal.
   Wêreld-klas swemmers word deur wêreld-klas afrigters ontwikkel.
   Afrigters bly gewoonlik onbekend, selfs ongenoem, wanneer 'n prestasie
   deur die media gemeld word. Die geskiedenis van die sport is deurgans
   ook die geskeidenis die afrigters. Volg hierdie skakel na 'n artikel
   oor swem afrigers in Suid Afrika - [12]

[wysig] Toernooie

   Die SA Swem Kampioenskappe word jaarliks aan die begin van die jaar
   gehou. Dit is die premier gala waaraan Suid Afrikaanse swemmers op
   inter-provinsiale vlak deelneem. Ander jaarlike kompetisies soos SA
   Skole - Junior en Senior - SA Winter Kampionskappe, Short Course
   Champs, Sasol Winter Kampioenskappe, en verskeie ander op
   inter-provinsiale flak. Met die algehele afskaffing van die
   tradisionele provinsies in SA - Natal, Transvaal, ens - was daar ook 'n
   verandering van die tradisionele jaarkalender van SA swem.

   Behalwe die bogenoemde, kan swemmers in SA ook aan verskye lang-afstand
   resiese deelneem - onder andere die wêreld se grootste ope water een
   myl-swem, jaarliks gehou op die Midmar Dam in Noord Natal[13]. Die
   Midmar het in 1974 ontstaan, met 153 swemmers (almal mans), gewen deur
   Trevor Strydom. Teen die volgende jaar was daar 220 mans, en 105 dames,
   en meer as 17 000 het in 2005 deelgeneem. Nog 'n bekende, en heelwat
   ouer myl-swem is die Redhouse Rivier myl, in Port Elizabeth [14] wat in
   1924 deur Roy Gregory gewen was. Die SA Ope Water Swem Vereeniging
   [15]en Cape Swim [16] verskaf informasie oor lang-afstand swem in SA.

[wysig] Die Exiles

   In die 1950's begin Suid Afrika swemmers na Amerika verloor, uitgelok
   deur beter oefen fasiliteite en strawwer kompetisie. Daar word hulle
   deur universiteite met studie beurse beloon, in ruil vir
   verteenwoordiging in kompetisies soos die NCAA kampionskappe.[17] Die
   van die heel eerste sportlui om 'n beurs na 'n Amirikaanse Universiteit
   te wen was Graham Johnston van Bloemfontein, by die Universiteit van
   Oklahoma in 1951. Johnston is vandag een van die voorste deelnemers aan
   Meesters Swem, en was in 1993 deur die Interanational Swimmimng Hall of
   Fame vereer vir die menigde (41) wêreld meesters rekords wat hy
   opgestel het. [18]Sien vir 'n profiel. [19]

   Baie swemmers het, soos Johnston, Amerikaanse burgerskap aangeneem, en
   nooit weer in SA kom deelneem nie. Oor die jare het dit 'n groot impak
   op die nasionale kampioenskappe gehad, soos die room van Suid
   Afrikaanse swem jaarliks na Amerika gelok word, en dan 'n leemte
   veroorsaak in plaaslike kompetisie. Voorbeelde daarvan strek van die
   voormalige 100m vryslag wêreld rekord houer Jonty Skinner van Oos
   London[20] tot Sarah Poewe, 'n Kaapse meisie wie Duitsland in die 2004
   Olimpiese Spele verteenwoordig het.[21]

   Hieronder volg die name van swemmers wat oorsee gaan swem het. Meeste
   van hulle het nooit teruggekeer nie. (Meer navorsing nodig)

   1950's Graham Johnston (Oklahoma) Julian Dyason (Oklahoma) Billy
   Steuart (Michigan) Steven Mulholland (SMU) Lin Meiring (Oklahoma)
   Aubrey Burer (SMU) Alisdair (Tiny) Barnetson (SMU) Tudor Lacey (SMU)
   Peter Duncan (Oklahoma) Vernon Slovin (SMU)

[wysig] Sien ook

     * Lys van Suid-Afrikaanse swemafrigters

[wysig] Eksterne skakels

     * Swemmers van alle lande [22]
     * Alle Olimpiese deelnemers [23]
     * Swimming at the Olympic Games [24]
     * Swem Afrigters vanf suider Afrika [25]

   Kategorie: Swem

