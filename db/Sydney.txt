Sydney


   Die operahuis van Sydney in Sydneyhawe
   Die operahuis van Sydney in Sydneyhawe

   Sydney is die hoofstad van die deelstaat Nieu-Suid-Wallis in Australië
   en is die grootste en oudste stad in daardie land. Sydney het meer as
   4 300 000 inwoners (2006). Sydney is egter nie die hoofstad van
   Australië nie maar wel Canberra.

   Min stede kan met 'n presiese stigtingsdatum of dieselfde kort en
   dramatiese geskiedenis pronk soos Sydney.^[1] Op 18 en 26 Januarie 1788
   het elf Britse skepe, wat vandag as Die Eerste Vloot (The First Fleet)
   bekend staan, met sowat 1 000 mense aan bord in Sydney se Botany Bay
   anker gegooi. Meer as 700 van hulle was gevangenes, wat onder bevel van
   kaptein Arthur Phillip na Australië gedeporteer is. Die destydse
   Georgiaanse regstelsel het dikwels selfs vir klein oortredings van die
   wet die doodstraf opgelê. Sydney se eerste inwoners was dus nie
   noodwendig krimineles in die huidige betekenis van die woord nie, maar
   eerder arm skepsels wat tot deportasie "begenadig" is vir oortredings
   soos die onwettige pluk van komkommers in 'n vreemde tuin of die
   diefstal van 'n sakdoekie.^[2]

   Inhoud

        * 1 Geografie
        * 2 Geskiedenis
        * 3 Aktueel
        * 4 Demografie
             + 4.1 Bevolking
        * 5 Besienswaardighede
             + 5.1 Toeriste trekpleisters
        * 6 Museums
        * 7 Parke
        * 8 Uitgaan
        * 9 Verkeer en vervoer
             + 9.1 Lughawe
        * 10 Sport
        * 11 Ekonomie
        * 12 Natuur
        * 13 Bronne
        * 14 Verwysings

[wysig] Geografie

   Sydney is geleë tussen die Stille-Oseaan in die ooste en die Blue
   Mountains in die weste. Dit het ook die grootste natuurlike hawe in die
   wêreld, met meer as 70 strande, waaronder die beroemde Bondi Beach tel.
   Sydney het ook die wêreld se grootste woonbuurte, twee maal so groot as
   Peking en ses keer so groot soos die stede van Rome of Londen. Die
   metropolitaanse gebied van Sydney (Sydney Metropolitan Area) beslaan 'n
   oppervlakte van 12 138 vierkante kilometer. Sydney strek oor 'n lengte
   van 105 kilometer vanaf sy suidelike grens by die Koninklike Nasionale
   Park oor Botany Bay en Port Hacking tot by die Ku-ring gai Nasionale
   Park.

   Die groot oppervlakte van Sydney is die gevolg van die Australiese
   lewenstyl waarby die meeste gesinne oor hul eie huis beskik. Nogtans is
   daar ook woonstelblokke, wat in Australië home units genoem word, veral
   in die digbevolkte ouer woonbuurte en naby die hawe.

[wysig] Geskiedenis

   Die gebied rondom die hawe van Sydney word al langer as 40 000 jaar
   bewoon deur Aboriginestammme. Alhoewel verstedeliking die meeste spore
   van hierdie bewoning al uitgewis het, is daar op verskillende plekke
   steeds rotstekeninge te vinde. Die Europese belangstelling het begin
   toeneem na kaptein James Cook Botany Bay (nou 'n wyk in die Suide van
   Sydney) ontdek het. Op bevel van die Britse owerheid word daar in 1788
   'n strafkamp deur Arthur Phillip gestig. Hy het eers in Botany Bay
   aangeland maar die plek nie geskik gevind vir sy doeleindes nie. Na 'n
   kort seiltog na die noorde het hy uiteindelik in Sydney Cove aan wal
   gegaan te Port Jackson (die regte naam vir die hawe van Sydney).

   Arthur Phillip het die kolonie "New Albion" genoem maar om die een of
   ander onduidelike rede het dit uiteindelik die naam "Sydney" gekry,
   vernoem na die toenmalige Britse minister van binnelandse sake Thomas
   Townshend wat ook as Lord Sydney bekend gestaan het. Waarskynlik is die
   rede vir die naamsverandering vanweë Lord Sydney Phillip se toestemming
   om 'n kolonie daar te begin. Gevangenisse is vinnig aan die werk gesit
   om 'n nedersetting te bou en in 1822 hed die stad reeds banke, markte,
   strate en 'n georganiseerde polisiemag gehad. In 1847 het gevangenisse
   maar sowat 3,2% van die bevolking uitgemaak. Weekliks het daar skepe
   uit Europa met Iere, Engelse en ander Europese emigrante daar aangekom
   wat 'n nuwe lewe in die nuwe land wou begin. Die eerste van die
   goudstormlope het in 1851 plaasgevind en sedertien het die hawe van
   Sydney baie mense vanuit alle wêrelddele die land sien binnekom.

   Met industialisering het Sydney vinnig gegroei en aan die begin van die
   20^ste eeu het dit al meer as 1 miljoen inwoners gehad. In die 20^ste
   het Sydney steeds bly groei en die stad het teenswoordig 'n
   kosmopolitaanse voorkoms as gevolg van die groot aantal verskillende
   kulture wat die stad binnegestroom het.

[wysig] Aktueel

   Hoewel Sydney nie deur siklone getref word nie en die risiko vir
   aardbewings laag is, word die stad wel af en toe geteister deur
   bosrande soos onder andere in 1994 en 2002.

   In Desember 2005 het daar rasse-onluste in Sydney uitgebreek na 'n
   betoging.

[wysig] Demografie

[wysig] Bevolking

     * 1800: 2540 inwoners
     * 1820: 12 000
     * 1851: 39 000
     * 1871: 206 800
     * 1901: 487 900
     * 1925: 1 039 000
     * 2006: 4,3 Miljoen
     * 2050: 6 Miljoen (vooruitskatting)

[wysig] Besienswaardighede

[wysig] Toeriste trekpleisters

   Daar bestaan 'n verskeidenheid toeriste trekpleisters in Sydney, bv:

   Sydney Operahuis

   Sydney Hawebrug

   Bondi Beach

   Sydney Akwarium, Darling Harbour.

   Sydney Olympic Park

   Chinatown

   Sydney Tower in die Sentrale handelsgebied

   Taronga Zoo, Mosman

   Sydney Vismarkte

   Oceanworld Manly

[wysig] Museums

     * Kunsgallery van Nieu-Suid-Wallis
     * Australian Centre for Photograhpy
     * Museum of Contemporary Art
     * Powerhouse Museum of Science and Design
     * Sydney Observatory
     * Museum of Sydney
     * Australian Museum

[wysig] Parke

     * Royal Botanic Gardens
     * Hyde Park

   Baie van hierdie toeriste trekpleisters kan bereik word met die Sydney
   Ferry of andersins deur georganiseerde toere.

[wysig] Uitgaan

   Daar is in Sydney 'n aktiewe naglewe. Beroemde uitgaanplekke is die
   wyke Kings Cross en Darling Harbour.

[wysig] Verkeer en vervoer

[wysig] Lughawe

   Die meeste buitelandse toeriste land eers by Sydney Internasionale
   Lughawe. Die vliegveld is in 1920 geopen en is daarom ook één van die
   oudste lughawens in die wêreld. Daar vlieg ongeveer 28 miljoen
   passasiers vanaf en na die stad.

[wysig] Sport

   In die jaar 2000 het die Olimpiese Somerspele van 2000 in Sydney
   plaasgevind. Die Olimpiese kompleks is geskep deur die nywerheidsgebied
   van Homebush Bay om te skep. Die Olimpiese Stadion met 'n kapasiteit
   van 117 000 toeskouers is een van die hoogtepunte van die kompleks.
   Tydens die sluitingseremonie het die toenmalige voorsitter van die
   Internasionale Olimpiese Komitee, Juan Antonio Samaranch, Sydney se
   spele as die beste ooit beskryf.

   Na die spele is die Olimpiese Spele is die verblyf en stadions steeds
   in gebruik gehou. Die nasionale Australiese spanne in sportsoorte soos
   rugby en sokker speel steeds gereeld tussenwedstryde in die (nou
   verkleinde) Olimpiese Stadion. Buiten dit maak sekere klubspanne vanuit
   rugby league (Bulldogs, West Tigers, South Sydney) gereeld gebruik van
   die stadion. Die basketbalsaal word ook deur die West Sydney Razorbacks
   gebruik, 'n span wat in die NBL (National Basketball League) speel.

[wysig] Ekonomie

   Sydney is ook die finansiële en handelsentrum van Australië. Dit is
   daarnaas ook 'n toeriste trekpleister met goedkoop verblyf. Sydney word
   gereeld gekies as een van die mooiste en mees leefbare stede in die
   wêreld.

[wysig] Natuur

   'n Aantal nasionale parke is binne die stadsgrense geleë.

[wysig] Bronne

     * Porter, Peter: Sydney. Amsterdam (Nederland): Time Life
       International 1980

[wysig] Verwysings

    1. ^ Porter, Peter: Sydney. Amsterdam (Nederland): Time Life
       International 1980, bl. 42
    2. ^ Porter (1980), bl. 39

   Kategorie: Stede in Australië

