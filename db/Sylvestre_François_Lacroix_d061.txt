Sylvestre François Lacroix


   Sylvestre François de Lacroix (28 April 1765–24 Mei 1843) was 'n Franse
   wiskundige.

   Lacroix is in Parys gebore en het in 'n arm gesin groot geword wat
   steeds daarin geslaag het om 'n goeie opvoeding vir hulle seun te
   verseker. Hy het 'n besondere talent vir wiskunde vertoon en teen hy
   veertien was die beweging van die planete bereken het. In 1782 toe hy
   17 was het hy 'n instrukteur in wiskunde geword by die École Gardes de
   Marine in Rochefort, Frankryk. Hy het na Parys teruggekeer en kursusse
   in sterrekunde en wiskunde by die Lycée gegee. In 1787 was hy die
   mede-wenner van daardie jaar se Grand Prix van die Franse Académie des
   Sciences, maar is nooit die prys toegeken nie. In dieselfde jaar is die
   Lycée afgeskaf en het hy na die provinsies teruggekeer.

   In Besançon het hy wiskunde en fisikia en chemie by die École
   d'Artillerie gegee. In 1793 het hy die eksaminator van die Artillerie
   Korps geword en Pierre-Simon Laplace in die pos vervang. Teen 1794 het
   hy sy ou instrukteur, Gaspard Monge, gehelp om materiaal vir 'n kursus
   in beskrywende meetkunde voor te berei. In 1799 is hy aangestel as
   professor by die École Polytechnique. Lacroix het meeste van sy tekste
   geproduseer met die doel om sy kursusse te verbeter. Ook in 1799 is hy
   verkies tot die nuut-gestigte Institut National des Sciences et des
   Arts. In 1812 het hy by die Collège de France begin doseer en is in die
   leersteol van wiskunde aangestel in 1815.

   Gedurende sy loopbaan het hy 'n aantal belangrike handboeke in wiskunde
   geskryf. Vertalings van die boeke in Engels is in Britse universiteite
   gebruik en die boeke het vir byna 50 jaar in sirkulasie gebly. In 1812
   het Babbage The Analytical Society opgerig vir die vertaling van
   Differential and Integral Calculus

          Dit het volgehou dat die werk van Lacroix so perfek was dat
          enige kommentaar onnodig was.

   en die boek is in 1816 deur George Peacock in Engels vertaal.^[1]

   Lacroix krater op die Maan is na hom vernoem.

[wysig] Bibliografie

     * "Eléments de géométrie déscriptive"
     * "Traité du calcul différentiel et du calcul intégral", Chez
       Courcier, Paris, 1797-1798. (In 1802 hersien tot 'n verkorte
       weergawe vir gebruik in klaskamers. Die verkorte is nege keer
       herdruk tussen 1802 en 1881.)
     * "Complément des Élémens d'algèbre, a l'usage de l'École centrale
       des quatre-nations", Chez Courcier, Parys, 1804.
     * "Traité élémentaire de calcul des probabilités", Paris,
       Mallet-Bachelier.
     * An Elementary Treatise on Arithmetic (Hilliard and Metcalf, 1825)
       vertaal deur John Farrar
     * An Elementary Treatise on the Differential and Integral Calculus
       (J. Deighton and sons, 1816) vertaal deur Charlez Babbage, George
       Peacock en Frederick William Herschel

[wysig] Eksterne skakels

     * O'Connor, John J; Edmund F. Robertson "Sylvestre François Lacroix".
       MacTutor History of Mathematics archive.

    Hierdie artikel omtrent 'n Wiskundige is tans slegs 'n saadjie. Jy is
   welkom om by te dra tot die Afrikaanse Wikipedia deur dit uit te brei.
   Kategorieë: Wiskundige saadjies • Franse wiskundiges • 18de eeuse
   wiskundiges • 19de eeuse wiskundiges

