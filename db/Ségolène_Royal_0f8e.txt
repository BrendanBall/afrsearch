Ségolène Royal


   Ségolène Royal
   Ségolène Royal

   Ségolène Royal, gebore Marie-Ségolène Royal (sego'lɛn ʁwa'jal) (Dakar,
   Senegal, 22 September 1953) is 'n Franse politikus en kandidaat van die
   Sosialistiese Party van Frankryk (PS) vir die presidentsverkiesing in
   2007.

   Sy is sedert Junie 2002 lid van die Franse parlement vir Deux-Sèvres en
   beklee sedert Augustus 2004 ook die amp van voorsitter van die
   Gewestelike Raad van Poitou-Charentes. Die kanse is goed dat sy as die
   eerste vroulike staatspresident van Frankryk en opvolger van Jacques
   Chirac gekies sal word.

[wysig] Presidentsverkiesing in 2007

   Ségolène Royal tydens 'n vergadering van die Sosialistiese Party op 6
   Februarie 2007 in Parys
   Ségolène Royal tydens 'n vergadering van die Sosialistiese Party op 6
   Februarie 2007 in Parys

   In haar verkiesingsveldtog, wat in 2006 begin het, het Royal veral haar
   charismatiese persoonlikheid gebruik om as eerste vroulike President
   van Frankryk 'n stuk geskiedenis te skryf.

   In plaas van 'n presiese politieke houding ten opsigte van kwessies
   soos Turkye se beplande lidmaatskap van die Europese Unie en die
   toekoms van die noue politieke samewerking met Duitsland het sy eerder
   oor basiese politieke waardes gepraat - moontlik met die oog op 'n
   meerderheid van stemme van sowel links- asook konserwatief gesinde
   kiesers.

   Op sommige gebiede het sy wél haar politieke prioriteite omlyn. Sy
   beplan om hernubare energiebronne se aandeel in Frankryk tot by twintig
   persent te verhoog en verwerp die Amerikaanse President George W. Bush
   se buitelandse beleid. Burgerlike verbintenisse sal aan huwelike
   gelykgestel word.

   'n Aantal onvoorbedagte uitlatings tydens onderhoude, soos byvoorbeeld
   dié met die Kanadese politikus André Boisclair, toe Royal die
   "soewereiniteit en vryheid" van die Kanadese provinsie Québec
   beklemtoon het, het haar aansien en gewildheid skade berokken.^[1].

   In die eerste stemming van die Franse presidentsverkiesing op 21 en 22
   April 2007 het Ségolène Royal 25,84 persent van die uitgebragte stemme
   op haar verenig - die beste resultaat van 'n Sosialistiese kandidaat in
   twintig jaar. Royal se teenstander in die herstemming op 6 Mei was die
   konserwatiewe kandidaat Nicolas Sarkozy (31,11 persent), wat haar
   uiteindelik met 53 persent van die uitgebragte stemme geklop het. Royal
   het 43 persent van die stemme op haar verenig.

[wysig] Verwysings

    1. ^ Philippe Sauvagnargues: Des propos de Ségolène Royal sur le
       Québec provoquent des remous au Canada. Yahoo! Actualités France,
       23 Januarie 2007 (in Frans)

   Kategorie: Franse politici

