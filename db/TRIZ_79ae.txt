TRIZ


   TRIZ is 'n geromaniseerde akroniem uit die Russies wat "Teorie van
   vindingryke probleemoplossing" of "Teorie van die oplos van
   uitvindingsprobleme" beteken. Dit is ontwikkel deur die Sowjet
   ingenieur en navorser, Genrich Altshuller en sy kollegas waar hulle in
   1946 aan die tegnieke begin werk het.

   TRIZ is 'n metodologie, stel gereedskap, kennisbank en modelgebaseerde
   tegnologie vir die skep van vindingryke idees en oplossing vir
   probleemoplossing. TRIZ verskaf die gereedskap en metodes wat gebruik
   kan word om probleme te formuleer, om stelsels te analiseer, om
   foutanalise te doen en patrone te herken tydens die ewolusie van 'n
   stelsel. TRIZ het in kontras met ander soortgelyke tegnieke soos
   dinkskrums 'n vasgestelde algoritmiese benadering tot die uitvind van
   nuwe stelsels en die verfyning van ouer stelsels.

[wysig] Geskiedenis

   Vanaf kindsbeen het Altshuller sy talente as uitvinder getoon. Hy was
   slegs 15 jaar oud toe hy sy eerste sertifikaat van outeurskap van die
   uitvinding van 'n onderwatertoestel gekry het.^[1]

[wysig] Voetnotas

    1. ^ Die VSSR het nie patente aan hulle burgers toegeken nie aangesien
       die privaatbesit van eiendom teen die wet was. In pleks daarvan het
       hulle sertifikate van outeurskap uitgereik ter erkenning van die
       feit dat die persoon die outeur van 'n uitvinding was.

[wysig] Eksterne skakels

     * TRIZ in the Process Industry - Toru Nakagawa, Dec. 17, 2001
     * Die Amptelike Werf van die G.S. Altshuller stigting
     * Die Europese TRIZ Vereniging
     * TRIZ journal
     * Anti TRIZ-journal 'n kritiek op die TRIZ-journal deur persone wat
       voorheen noue bande met Altshuller gehad het.

   Kategorie: Kreatiewe denke

