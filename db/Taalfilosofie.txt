Taalfilosofie


   Taalfilosofie is die vertakking van filosofie wat handel rondom die
   wese, herkoms en gebruik van taal.

   In analitiese filosofie is taalfilosofie een van die fundamentele
   dissiplines van die tradisie: dit speel histories 'n baie belangrike
   rol, en dra by toe en word na verwys in verskeie ander vertakkings van
   filosofie. Dit behels veral die studie van vier sentrale probleme: wat
   betekenis behels, hoe taal gebruik word, hoe tale verstaan word, en die
   verhouding tussen taal en die werklikheid.

   Analitiese filosofie as as 'n tradisie is baie verskuldig aan Gottlob
   Frege, Bertrand Russell en Ludwig Wittgenstein, wie baie aandag gegee
   tot die taalfilosofie in die oorsprong van die tradisie tydens die
   vroeë 20^de eeu. Later, in die 1970s, het die taalfilosofiese teorieë
   van Saul Kripke, uitgebrei deur onder andere Hilary Putnam, gelei tot
   omvattende innovasies in verskeie ander vertakkings van filosofie.

   In kontinentale filosofie word taalfilosofie nie gereeld as 'n veld van
   sy eie hanteer nie, maar 'n teorie van taal speel 'n intieme rol in
   verskeie noemenswaardige denkrigtings in dié tradisie.

   Die filosofiese studie van taal het 'n baie ryk geskiedenis in verskeie
   tradisies: in Indiese filosofie bestaan daar sedert omtrent 1500 BC so
   'n studie, met 'n omvattende dissipline van die taalfilosofie wat
   ontwikkel tussen the 5^de en 10^de eeue, en in Antieke Griekeland gee
   Sokrates, Plato en Aristoteles elk aandag aan probleme aangaande die
   wese van taal. Die werk van die laasgenoemdes word verder uitgebrei
   deur die Stoïse filosowe, en van hulle af loop 'n tradisie deur
   Middeleeuse filosofie tot die hedendaagse. In beide die ooste en die
   weste word 'n erkenbare taalfilosofie ontwikkel ietwat voor die eerste
   pogings tot taalwetenskappe.
   Kategorie: Filosofie

