Taalkundige geslag


   Taalkundige geslag, genus, of soms ook selfstandige naamwoord klas, is
   'n selfstandige naamwoordklasstelsel wat in die gedrag van woorde wat
   daarmee geassosieer word weerspieël word. In tale met taalkundige
   geslag behoort elke selfstandige naamwoord aan een van die klasse van
   die taal en slegs baie klein aantal ter selfde tyd aan meer as een
   klas.^[1]^[2]

   As 'n taal byvoorbeeld tussen manlike en vroulike geslag onderskei,
   behoort elke selfstandige naamwoord aan een van die twee geslagte. Om
   'n selfstandige naamwoord, of enige bepaler, of ander soort woord wat
   die selfstandige naamwoord affekteer, korrek te verbuig, moet 'n mens
   bepaal of die selfstandige naamwoord manlik of vroulik is. Die term
   "taalkundige geslag" word meestal vir Indo-Europese tale, waarvan baie
   die partoon wat beskryf is volg, gebruik. Afrikaans en moderne Engels
   het egter nie taalkundige geslag nie.^[3]

   Die taalkundige geslagkonsep word onderskei van die biologiese en
   maatskaplike konsepte van natuurlike geslag. Die konsepte werk egter in
   baie tale op mekaar in. Beide taalkundige en natuurlike geslag kan
   taalkundige effekte in 'n gegewe taal hê.

   Hoewel sommige skrywers die term "selfstandige naamwoord klas" as 'n
   sinoniem of 'n uitbreiding van "taalkundige geslag" sien, beskou ander
   dit as aparte konsepte.

   Inhoud

        * 1 Oorsig
        * 2 Geslagverbuiging
             + 2.1 Persoonsname
             + 2.2 Persoonlike voornaamwoorde
        * 3 Geslagooreenkoms
        * 4 Verwysings

[wysig] Oorsig

   Baie tale plaas elke selfstandige naamwoord in een van drie klasse, of
   "geslagte":
     * Manlike geslag: wat meeste woorde wat na manlike wesens verwys
       insluit sowel as arbitrêre nie-lewende dinge;
     * Vroulike geslag: wat meeste woorde wat na vroulike wesens verwys
       insluit sowel as arbitrêre nie-lewende dinge; en
     * Onsydige geslag: wat meeste ander nie-lewende dinge insluit, maar
       soms ook lewende wesens met natuurlike geslag (soos das mädchen in
       Duits)

   Byvoorbeeld:, in hulle nominatiewe enkelvoud vorm is Poolse
   selfstandige naamwoorde tipies vroulik as hulle met -a eindig, onsydig
   as hulle met -o, -e, of -ę eindig, en manlik as hulle geen
   geslagsagtervoegsel (nulmorfeem) het. Dus, encyklopedia "ensiklopedie"
   is vroulik, krzesło "stoel" is onsydig, en ręcznik "handdoek" is
   manlik. As die byvoeglike naamwoord duży, "groot", met die selfstandige
   naamwoord in frases gekombineer word, verander dit volgens hulle
   taalkundige geslag:
   Geslag  Selfstandige naamwoord Frase             Betekenis
   Manlik  ręcznik                duży ręcznik      groot handdoek
   Vroulik encyklopedia           duża encyklopedia groot ensiklopedie
   Onsydig krzesło                duże krzesło      groot stoel

   Die onsydige geslag dek dus nie alle selfstandige naamwoorde wat nie 'n
   natuurlike geslag het nie en manlike en vroulike taalkundige geslag kan
   woorde insluit wat geen natuurlike geslag het nie.

   'n Volle taalkundige geslagstelsel het betrekking op twee verskynsels:
    1. Verbuiging of fleksie: Baie woorde het verskillende vorms vir
       verkillende geslagte, en sekere morfologiese merkers is
       karakteristiek van elke geslag.
    2. Kongruensie: Elke selfstandige naamwoord word geassosieer met een
       geslagklas. In 'n frase of bysin verbuig woorde wat na 'n gegewe
       selfstandige naamwoord verwys, soos lidwoorde en byvoeglike
       naamwoorde, in ooreenstemming met die geslag van dié selfstandige
       naamwoord.

   Vergelykende tabel van taalkundige geslag in verskillende Indo-Europese
   tale:^[4]
   Nederlands Duits (Nominatief) Spaans Afrikaans
            gemene onsydig manlik vroulik onsydig manlik vroulik
          Lidwoord bepaalde: enkelvoud de het der die das el la die
                   meervoud de de die die die los las die
            onbepaalde: enkelvoud een een ein eine ein uno una 'n
                             meervoud unos unas
                                 Byvoeglike
      naamwoord bepaalde: enkelvoud kleine kleine kleine kleine kleine
                           pequeño pequeña klein
   meervoud kleine kleine kleinen kleinen kleinen pequeños pequeñas klein
     onbepaalde: enkelvoud kleine klein kleiner kleine kleines pequeño
                               pequeña klein
    meervoud kleine kleine kleine kleine kleine pequeños pequeñas klein
                                 Betreklike
     voornaamwoord bepaalde: enkelvoud die dat der die das cuyo cuya wat
                meervoud die die die die die cuyos coyas wat
           onbepaalde: enkelvoud die dat der die das cuyo cuya wat
                meervoud die die die die die cuyos coyas wat

[wysig] Geslagverbuiging

   In baie tale word geslag op verskeie maniere aangedui.

          "Ek is lief vir jou" in Arabies:^[5]

                gesê aan 'n manlike persoon — uħibbuka (أُحِبُّكََ)
                gesê aan 'n vroulike persoon — uħibbuki (أُحِبُّكِ)

          "Baie dankie" in Portugees:

                gesê deur 'n man — muito obrigado
                gesê deur 'n vrou — muito obrigada

   Die verandering van een geslag na die ander word tipies bewerkstellig
   deur verbuiging van gepaste woorde, die voorwerpagtervoegsel van die
   werkwoord uħibbu-ka/ki in die Arabiese voorbeeld (geslag word nie in
   Arabies in die eerste persoon aangedui nie]]), en die
   voorwerpagtervoegsel in die verlede deelwoord (of byvoeglike naamwoord)
   obrig-ado/a in die Portugese voorbeeld kom ooreen met die geslag van
   die spreker.

   In Spaans eindig meeste ,manlike selfstandige naamwoorde en bepalers
   met die agtervoegsel -o of met 'n konsonant, terwyl die agtervoegsel -a
   kenmerkend is van vroulike selfstandige naamwoorde. Dus, niño beteken
   “seun”, en niña “meisie”. Hierdie paradigma kan gebruik word om nuwe
   woorde te skep: van die manlike selfstandige naamwoorde abogado
   "advokaat", diputado "lid van die parlement" en doctor "dokter", kan
   die vroulike weergawes maklik afgeleis word abogada, diputada, en
   doctora.

   Soms word geslag op meer subtiele wyse uitgedruk. In die algemeen het
   geslagsaanduiding in [[Walliess] verlore gegaan, beide wat selfstandige
   naamwoorde, en baie keer byvoeglike naamwoorde, betref. Die taal het
   egter die eiesoortige eienskap dat die eerste konsonant van 'n woord
   onder sekere sintaktiese omstandighede na 'n ander verander. Geslag is
   een van die faktore wat die mutasie bepaal, veral die sogenaamde sgate
   mutasie. Byvoorbeeld, die woord merch, wat meisei of dogter beteken,
   verander na ferch na die bepaalde lidwoord. Dit gebeur slegs by
   vroulike selfstandige naamwoorde; byvoorbeeld, mab "seun" bly
   onveranderd na 'n bepaalde lidwoord. Byvoeglike naamwoorde word op
   soortgelyke wyse deur geslag beïnvloed.
   Geslag Verstek Na bepaalde lidwoord Met byvoeglike naamwoord
   Manlik mab seun y mab die seun y mab mawr die groot seun
   Vroulik merch meisie y ferch die meisie y ferch fawr die groot meisie

[wysig] Persoonsname

   Persoonsname word baie keer saamgestel met taal-spesifieke affikse wat
   die geslag van die dare identifiseer. Algemene vroulike agtervoegsels
   is -a, vir name van Latynse of ander Romaanse oorsprong (b.v. Robert en
   Roberta) en -e, van Franse oorsprong (b.v. Justin en Justine). Hoewel
   geslagverbuigings gebruik kan word om kognate name vir persosne van die
   teenoorgetselde geslag te skep in tale wat taalkundige geslag hte, is
   dit nie opsigself taalkundige geslag nie en is daar in tale wat nie
   taalkundige geslag het nie konvensies vir die skep van name in die
   teenoorgestelde geslag.

[wysig] Persoonlike voornaamwoorde

   Persoonlike voornaamwoorde het baie keer verskillende vorme gegrond op
   geslag. Self in tale soos Afrikaans of Engels wat taalkundige geslag
   verloor hte, word daar nog tussen "hy" (meestal gebruik vir manlike
   persoon of dier), "she" (vroulike persoon of dier), en "dit" (voorwerp
   of abstraksie) onderskei. Persoonlike voornaamwoord veranadering
   volgens geslag waarborg egter ook nie die bestaan van taalkundige
   geslag nie.

   Geslag voornaamwoorde en hulle ooreenstemmende verbuigings wissel
   aansienlik tussen verskillende tale. In tale wat nooit taalkundige
   geslag het nie, is daar gewoonlike net een woord vir "hy" en "sy", soos
   hän in Fins en ő in Hongaars. Hierdie tale het verskillende
   voornaamwoorde en verbuigings in die derde persoon slegs om aan te
   onderskeie tussen mense en nie-lewende voorwerpe.

   In tale wat slegs 'n manlike en vroulike geslag het, is die verstek
   voornaamwoord die manlike derde persoon enkelvoud. Byvoorbeeld, die
   Franse sin vir "Dit reën" is Il pleut, letterlik "Hy reën". Daar is 'n
   paar uitsonderings: die ooreenstemmende sin in Wallies is Mae hi'n bwrw
   glaw, letterlik "Sy reën".

[wysig] Geslagooreenkoms

   In die Franse sinne Lui, c'est un grand acteur "Hy is 'n groot akteur"
   en Elle, c'est une grande actrice "Sy is 'n groot aktrise", verander
   byna elke woord om aan te pas by die geslag van die onderwerp. Die
   selfstandige naamwoord acteur verbuig deur die manlike agtervoegsel
   -eur te verander na die vroulike agtervoegsel -rice, die persoonlike
   voornaamwoord lui "hy" verander na elle "sy", en die vroulike
   agtervoegsel -e tot die lidwoord (un → une) en die byvoeglike naamwoord
   (grand → grande). Slegs die voorstellende frase c'est "hy/sy/dit is"
   bly onveranderd.

   Die volgende sin dien as voorbeeld van geslag ooreenkoms in
   Oudengels.^[6]
   Oudengels Seo brade lind wæs tilu and ic hire lufod.
   Letterlike vertaling na moderne Engels That broad shield was good and I
   her loved.
   Moderne Engels That broad shield was good and I loved it.
   Afrikaans Daardie breë skild was goed en ek was mal daaroor.

   Die woord hire "haar" verwys na lind "skild". Aangesien die
   selfstandige naamwoord taalkundig vroulik was, moet die byvoeglike
   naamwoorde brade "breed" en tilu "goed", sowel as die voornaamwoorde
   seo "die/daardie" en hire "haar", wat na lind verwys ook in hulle
   vroulike vorm verskyn. Oudengels het drie geslagte, manlik, vroulik en
   onsydig, maar geslagverbuigings is in Engels grootslik vereenvoudig
   deur klankverskuiwings, en het later heeltemal verlore gegaan.

[wysig] Verwysings

    1. ^ Hockett, Charles F. (1958) A Course in Modern Linguistics,
       Macmillan, p. 231.
    2. ^ SIL: Glossary of Linguistic Terms: What is grammatical gender?
    3. ^ "English Language." Encarta Encyclopedia. Microsoft: 1993–2007.
       URL besoek op 2007-05-09.
    4. ^ Aangepaste weergawe afgelei van Tabel 3.1, bladsy 19 in Laura
       Sabourin, Grammatical Gender and Second Language Processing: An ERP
       Study, Groningen Dissertations in Linguistics 42, ISSN 0928-0030
    5. ^ Translations of "I love you" in many languages, at Omniglot.
    6. ^ "The Unscholarly Scholarship of Anthony Buzzard." URL besoek op
       December 13, 2007.

   Kategorie: Grammatika

