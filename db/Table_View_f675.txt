Table View


   Table View is 'n groot voorstad van Kaapstad, wat strek vanaf die
   Rietvleidam weswaarts.

   Een van die VOC se buiteposte aan die Kaap, die Rietvlei-buitepos, was
   vermoedelik op die terrein wat nou bebou is. Dié buitepos het reeds
   teen 1676 bestaan. Die Rietvlei-buitepos is van 1768 tot 1791 ook
   gebruik as 'n private melkery vir die Kaapse goewerneurs. Die held
   Wolraad Woltemade het daar gewerk.

   Die maatskappy Table View Township, oorspronklik ingelyf op 3 Oktober
   1942, was die aanvanklike ontwikkelaar. Die maatskappy is op 5 Augustus
   1959 oorgekoop deur die maatskappy Milnerton Estates.

   Sedertdien het Table View teen 'n baie hoë tempo gegroei en die gebied
   sluit in buurte soos Bloubergrant, 'n bekende toeriste-area met baie
   restaurante en besighede in die vermaaklikheidsbedryf, die
   Flamingovlei-area langs die Rietvlei Reservaat met 'n groot
   verskeidenheid voëllewe, West Beach, Sunridge, Blouberg Sands,
   Parklands, Sunningdale en West Riding.

[wysig] Eksterne skakel

     * Table View webblad

   Kategorieë: Voorstede van Kaapstad • Wes-Kaap

