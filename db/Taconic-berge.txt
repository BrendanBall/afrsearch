Taconic-berge


   Kaart van die hoofstreke van die noordoostelike Appalagge
   Kaart van die hoofstreke van die noordoostelike Appalagge

   Die Taconic-berge is 'n bergreeks in Nieu-Engeland, wat deel uitmaak
   van die Appalagge en langs die oosgrens van die Amerikaanse deelstaat
   New York loop. Die bergreeks strek tot in die suidweste van Vermont,
   Connecticut, die weste van Massachusetts en Suidwes-Vermont.

   Die Taconic-berge loop sowat 240 kilometer (150 myl) in noord-suidelike
   rigting en behels 'n kleiner bergreeks, die Berkshire-berge in
   Wes-Massachusetts. Die hoogste bergspits is Mount Equinox teen die
   noordelike einde van die bergreeks in Manchester (Vermont) met 'n
   hoogte van 1 163 meter (3 816 voet) bo seevlak. Die Indiaanse naam van
   die berge is vroeër weergegee as Taghkanic. Die Taconic State Park
   langs die grens van New York met Massachusetts en Connecticut is 'n
   gewilde toeristebestemming.

   Die Taconic-bergreeks is in die laat Ordovisiaanse tydperk, sowat 440
   miljoen jar gelede, deur die botsing van die Noord-Amerikaanse Plaat
   met 'n vulkaniese eilandboog gevorm - net soos die huidige Japan. In
   geologiese opsig behoort die reeks tot die oudstes in Noord-Amerika en
   is lankal deur erosie geslyp tot sy huidige, laer hoogte.
   Kategorieë: Connecticut • Massachusetts • New York • Vermont •
   Nieu-Engeland • Berge van die Verenigde State

