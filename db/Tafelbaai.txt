Tafelbaai


   Kaapstad uit die ruimte gesien, met die uitsig oos oor die Kaapse
   Skiereiland en Valsbaai (agter) met Robbeneiland (links voor),
   Tafelberg (middel voor) en Kaappunt (regs voor)
   Kaapstad uit die ruimte gesien, met die uitsig oos oor die Kaapse
   Skiereiland en Valsbaai (agter) met Robbeneiland (links voor),
   Tafelberg (middel voor) en Kaappunt (regs voor)

   Tafelbaai is 'n natuurlike inham waaroor Kaapstad uitkyk en is geleë by
   die noordelike punt van die Kaapse Skiereiland wat suid tot by Kaap die
   Goeie Hoop strek.

   Die naam Tafelbaai kom van die plat bokant van Tafelberg. Robbeneiland
   is in die baai. Hoewel die baai reeds vir eeue bekend is as 'n veilige
   hawe vir skepe, is dit in werklikheid nie 'n baie goeie natuurlike hawe
   nie en is blootgestel aan stormwinde uit die suidooste en noordweste.
   Baie seilskepe wat in die 17de- en 18de eeue in die baai skuiling
   gesoek het, is deur storms gestrand. Die Nederlandse koloniste het
   egter voortgegaan om 'n nedersetting hier te vestig aangesien daar min
   natuurlike hawens langs die Kaapse kus is en die naaste alternatiewe -
   Valsbaai en Saldanhabaai – byna geen vars water gehad het nie.

   'n Hawe is mettertyd in Tafelbaai gebou deur landherwinning en die bou
   van breekwaters om skepe te beskerm. Die ouer deel van die struktuur
   staan as die Victoriadok bekend. Die nuwer deel word Duncandok genoem.

[wysig] Kyk ook

     * Valsbaai
     * Wolraad Woltemade

   Kategorie: Baaie van Suid-Afrika

