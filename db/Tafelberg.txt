Tafelberg


                                            Tafelberg
                                            Tafelberg
                                     Hoogte                    1 086 meter
                               Breedtegraad   {{{graad1}}}° {{{minuut1}}}'
                                Lengtegraad   {{{graad2}}}° {{{minuut2}}}'
                                 Koördinate        33°57′00″S, 18°25′00″O'
                                    Ligging Wes-Kaapprovinsie, Suid-Afrika
                                   Gebergte
                           Eerste bestyging  1503 deur Antonio de Saldanha
                         Eenvoudigste roete                           stap
                         Ouderdom gesteente
                                       Tipe                      sandsteen
                         Laaste uitbarsting
                                           {{{overig}}}

   Tafelberg is 'n berg in Suid-Afrika wat uitkyk bo-oor Kaapstad en sy
   omgewings. Dit het 'n kenmerkende plat bokant en is omtrent drie
   kilometer van punt tot punt.

   As 'n mens suid oor die stad uitkyk na Tafelberg sien jy links (oos)
   die driehoekige Duiwelspiek (1 000 m) en regs die ronde Leeukop (669 m)
   en Seinheuwel. Dit is die noordelike punt van 'n reeks berge wat
   afstrek deur die lengte van die Kaapse Skiereiland. Die bokant word
   gereeld deur wolke bedek, bekend as die "tafeldoek".

   Die berg se hoogste punt is by Maclear se baken, en is 1 086 m
   (3 563 voet) bo seespieël. Hierdie punt is vernoem na die
   klipstapelbaken wat in 1865 deur Sir Thomas Maclear daar gebou is vir
   trigonometriese landmeting. Maclear se baken is nie veel van 'n piek
   nie — dit is die hoogste punt op die plato en slegs 19 m hoër as die
   kabelkar-stasie wat op 1 067 m is. 'n Berugte gevaarlike ligging is
   Carrel se lys, wat 'n ononderbroke val (aan die middel bo van die foto
   getoon) is, nie ver van Maclear se baken nie.

   Tafelberg is ook in 'n unieke posisie deurdat dit die enigste
   aardskenmerk is wat sy naam aan 'n sterrebeeld ontleen: "Mensa", wat
   "die tafel" beteken. Die berg word regop gesien in die Suidelike
   Halfrond, onder Orion, rondom middernag in middel Julie. Dit is vernoem
   deur die Franse sterrekundige Nicolas de Lacaille gedurende sy verblyf
   aan die Kaap in die middel 18e eeu.

   Inhoud

        * 1 Die kabelkar
        * 2 Bergklim en wandel
        * 3 Plante en diere
        * 4 Geskiedenis
        * 5 Die berg in Kaapstad
        * 6 Galery
        * 7 Eksterne skakels

[wysig] Die kabelkar

   Tafelberg se kabelkar
   Tafelberg se kabelkar

   Tafelberg het 'n kabelkar aan die westelike punt wat besoekers na die
   bokant neem; dit is ook 'n populêre toeristebestemming. Benewens die
   ongelooflike uitsigte is daar 'n restaurant, curiowinkels en duidelik
   gemerkte wandelpaaie aan die bokant van die berg.

   Beide die kabelkarstasies is sigbaar aan die regterkant van die beeld.

   Die kabelkar is net in werking tydens goeie weerstoestande, omdat sterk
   winde dit gevaarlik maak. Besoekers moet hul kabelkaruitstappie beplan
   vir mooi dae (wanneer daar nie 'n "tafeldoek" bo-op die berg lê nie),
   omdat dit die uitsig belemmer.

   Die kabelkar is geopen op 4 Oktober 1929, en 'n verbeterde kar is op 4
   Oktober 1997 ingewy, wat die dravermoë verbeter het van 25 na 65
   persone. Die nuwe kar is rond en draai in die rondte terwyl dit beweeg,
   om 'n goeie uitsig aan almal te bied.

[wysig] Bergklim en wandel

   Sien die "Eksterne Skakels"-afdeling laer af vir roetegidse. Tafelberg
   is nie 'n verskriklik gevaarlike berg nie, maar die volgende raad
   behoort gevolg te word:
     * Neem 'n hoed en sonroom, veral as jy nie gewoond is aan die
       Suid-Afrikaanse son nie.
     * Neem 'n warm kledingstuk saam, selfs as jy dink dat jy dit nie
       nodig gaan hê nie. Die weer is koeler aan die bokant, en verander
       vinnig. Jy kan jouself binne 'n wolk bevind, of dit kan koud en nat
       met 'n koue wind wees. As daar enige moontlikheid van slegte weer
       is, neem waterbestande klere. Die bokant van Tafelberg is omtrent
       die enigste plek in die Kaapse Skiereiland wat ryp op koue
       wintersaande kry.
     * Neem water. Die bergstrome is drinkbaar indien dit donkerbruin deur
       die plantegroei gekleur is, maar dit mag droog wees in die somer en
       'n risiko van ontwatering bestaan.
     * Moenie vure buite die gemerkte areas begin nie: daar kom té veel
       bergvure in die somer voor. Daar is geen vuurmaakplek aan die
       bokant nie.
     * Neem 'n kaart of iemand wat die area ken saam.
     * Stel iemand in kennis waarheen jy gaan. Moenie alleen stap nie, en
       moenie van die pad afdwaal in die donker of mis nie. Daar is 'n
       paar afgronde en doodloopklowe wat fataal kan wees.
     * 'n Mens kan moontlik plek-plek ontvangs op jou selfoon kry (veral
       op plekke waar jy uitkyk oor die stedelike gebiede om die berg),
       maar moenie daarop reken nie.

[wysig] Plante en diere

   Die plantegroei op die berg is die unieke en ryk Kaapse Fynbos. 'n
   Geskatte 1470 plantspesies word op die berg gevind.

   Die mees algemene dier op die berg is die dassie, 'n dier soos 'n
   haas-grootte bruin marmot. Hulle kom veral saam voor by die boonste
   kabelkarstasie, by die bronne van gemorskos. 'n Mens kan moontlik
   bobbejane, 'n paar slange en skilpaaie ook vind, asook 'n paar
   Himalaaise tahrs wat afstammelinge is van ontsnaptes uit 'n dieretuin
   in die 1930s; hulle is besig om uitgeroei te word vanaf die berg. Die
   laaste leeu in die area is geskiet rondom 1802.

[wysig] Geskiedenis

   Die eerste persoon wat gedokumenteer is om die berg te bestyg was
   Antonio de Saldanha in 1503. Drie damme, die Woodhead, Hely-Hutchinson
   en De Villiers reservoirs, is gebou in die 1800s om Kaapstad se
   watervoorsiening aan te vul, en 'n kabelkar wat na Kampsbaai afgedaal
   het is aangebou om materiale en mannekrag te vervoer. Die kabelkar is
   lank reeds vervang, maar die ankerpunte van die ou boonste stasie kan
   steeds gesien word. Kaapstad se watervereistes het lankal die damme se
   kapasiteit oorskry. Hulle maak dus nie meer deel uit van die
   watervoorsiening nie.

   Die berg is beskerm in die 20e eeu, en is 'n nasionale park vanaf 1998.

[wysig] Die berg in Kaapstad

   Die stad Kaapstad omring deesdae die berg; plaaslike inwoners gebruik
   die berg as 'n landmerk om rigting en afstand te skat soos hulle
   navigeer deur die stad.

[wysig] Galery

   Tafelberg vanaf Vlaeberg, Kaapstad gesien.

   Die Kaapse Waterfront, met Tafelberf in die aftergrond.

   Tafelberg soos gesien vanaf 'n pier in Kaapstad se hawe.

   Die uitsig vanaf Tafelberf met Robben-eiland in die verte.

[wysig] Eksterne skakels

     * Table Mountain Aerial Cableway Company, indien jy na die bokant wil
       reis.
     * Nature South Africa, vir aanwysings indien jy wil loop. Sluit
       skakels na kaarte in.
     * Table Mountain National Park, vir meer inligting.

   33° 57' S; 18° 25' O
   Kategorieë: Berge van Suid-Afrika • Kaapstad • Wes-Kaap

