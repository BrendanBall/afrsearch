Takelblok


   Hierdie takelblok word gebruik om 'n boot te water te laat.
   Hierdie takelblok word gebruik om 'n boot te water te laat.

   'n Takelblok is 'n toestel wat gebruik maak van een of meer katrolle
   met 'n tou of kabel daaroor gespan en word gebruik om swaar laste op te
   lig of te trek.

   Inhoud

        * 1 Oorsig
        * 2 Meganiese voordeel
        * 3 Wrywing
        * 4 Takelwerk tegnieke
        * 5 Sien ook
        * 6 Verwysings
        * 7 Eksterne skakel

[wysig] Oorsig

   Daar is vele gebruike vir takelblokke maar hulle mees algemene gebruik
   is op bote en seilskepe. Die takelblok is deur Archimedes uitgevind.

[wysig] Meganiese voordeel

   Die mees algemene opstelling is om 'n vasgestelde aantal katrolle te hê
   wat almal op 'n enkele as gemonteer word en 'n ander stel wat kan
   beweeg. Die meganiese voordeel wat deur 'n takelblok verkry word is
   gelykstaande aan die aantal toue wat tussen die twee blokke gespan is.
   As 'n takelblok byvoorbeeld bestaan uit drie vaste en drie bewegende
   katrolle is daar ses kabels/toue wat tussen hulle gespan is, wat 'n
   meganiese voordeel van 6 lewer. Dit maak dit moontlik om gewigte op te
   lig wat ses keer swaarder is as wat 'n mens/masjien normaalweg sou kon
   optel (as wrywingsverliese en die gewig van die bewegende blok as
   nalaatbaar klein beskou word).

[wysig] Wrywing

   Die verhoogde krag wat deur die takelblok geskep word, word teengewerk
   deur die langer lengte van die tou wat benodig word en die wrywing in
   die stelsel. Om 'n gewig op te lig met 'n takelblok met 'n meganiese
   voordeel van 6 oor 'n hoogte van 1 meter, is dit nodig om 6 meter tou
   deur die blokke te laat beweeg. Wrywingsverliese beteken ook dat daar
   'n punt bereik word waar die byvoeging van verdere katrolle nie meer
   prakties is nie.

[wysig] Takelwerk tegnieke

   'n Takelblok kan opgestel word sodat die krag uitgeoefen in dieselfde
   rigting is as die krag wat deur die las uitgeoefen word of so opgestel
   dat die krag uitgeoefen in die teenoorgestelde rigting is as die krag
   wat deur die las uitgeoefen word. Die presiese opstelling van die
   takelwerk berus gewoonlik op ergonomiese oorwegings.

[wysig] Sien ook

     * Hyskraan
     * Windas

[wysig] Verwysings

     * * Rescue Technician: Operational Readiness for Rescue Providers,
       geredigeer deur Claire Merrick et al., gepubliseer deur Mosby,
       Inc., St. Louis, Mo., 1998, kopiereg deur die Maryland Fire and
       Rescue Institute. ISBN 0-8151-8390-9 Sien Hoofstukke 4 en 5, p. 41
       en ff.

[wysig] Eksterne skakel

     * Model en demonstrasie

   Kategorieë: Gereedskap • Meganika

