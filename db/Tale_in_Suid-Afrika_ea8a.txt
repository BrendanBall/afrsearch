Tale in Suid-Afrika


   Daar word vele tale in Suid-Afrika gepraat. Daar is elf amptelike tale
   en ander nie-amptelikes. Dit maak Suid-Afrika die land ter wêreld met
   die tweede meeste amptelike tale (na Indië). Twee van die amptelike
   tale (Afrikaans en Engels) is van Germaanse oorspong, die ander nege
   vorm deel van die Bantoetaalfamilie.

[wysig] Amptelike tale

     * Afrikaans
     * Engels
     * Ndebele
     * Noord-Sotho
     * Sotho
     * Swazi
     * Tsonga
     * Tswana
     * Venda
     * Xhosa
     * Zoeloe

   Daar word voorsiening gemaak in die Grondwet van Suid-Afrika vir die
   bevordering van die Khoi, Nama en San tale asook vir gebaretaal. Ander
   nie-amptelike tale sluit in: Fanagalo, Lobedu, Noord-Ndebele en Phuthi.
   Ander Europese tale, veral Duits en Portugees, word ook wyd gebruik
   deur immigrante uit Europa. Portugees en Frans word ook gebruik deur
   immigrante uit oud-kolonies in Afrika.

[wysig] Oorspronge

   Die tale kan verdeel word volgens oorsprong as volg:
     * Afrikaans ontstaan hoofsaaklik vanuit Nederlands
     * Suid-Afrikaanse Engels stem nouliks ooreen met Britse Engels
     * Zoeloe, Xhosa, Ndebele, en Swazi vorm deel van die
       Nguni-taalfamilie.
     * Sotho, Tswana en Noord-Sotho vorm deel van die Sotho-taalfamilie.
     * Tsonga en Venda behoort ook tot die Bantoetaalfamilie (soos die
       Nguni- en Sotho-tale), maar toon minder ooreenkomste met die ander
       amptelike Bantoetale.

[wysig] Verspreiding

   'n Kaart wat die Suid-Afrikaanse munisipaliteite aandui volgens
   meerderheidstale. Ligter skakerings dui op 'n meerderheidlose
   verskeidenheid.     Afrikaans     Noord-Sotho     Suid-Sotho     Swazi
       Tsonga     Tswana     Venda     Xhosa     Zoeloe
   'n Kaart wat die Suid-Afrikaanse munisipaliteite aandui volgens
   meerderheidstale. Ligter skakerings dui op 'n meerderheidlose
   verskeidenheid.

       Afrikaans

       Noord-Sotho

       Suid-Sotho

       Swazi

       Tsonga

       Tswana

       Venda

       Xhosa

       Zoeloe

   Die tale kan losweg volgens streke verdeel word. Die tale word egter
   toenemed reg oor die land aangetref, veral in stedelike gebiede.
     * Afrikaans word oor feitlik die hele land gebruik (met minder
       gebruik in KwaZulu-Natal en die Oos-Kaap en party stedelike
       gebiede).
     * Engels word baie algemeen gebruik (veral as tweede taal en vir
       onderrig onder swartes), maar het veral minder moedertaalsprekers
       in die Noord-Kaap, Wes-Kaap, die Vrystaat, Noordwes, en meeste
       landelike gebiede.
     * Zoeloe word veral in KwaZulu-Natal en Gauteng gebruik.
     * Xhosa word veral in die Oos- en Wes-Kaap gebruik.
     * Sotho word veral in die Vrystaat en naburige Lesotho gebruik.
     * Tswana word veral in die Noordwes en naburige Botswana gebruik.
     * Noord-Sotho word veral in Gauteng en Limpopo gebruik.
     * Swazi word hoofsaaklik in Mpumalanga en naburige Swaziland gebruik.
     * Tsonga word hoofsaaklik in Limpopo gebruik.
     * Venda word hoofsaaklik in die Vhembe distrik van Limpopo gebruik.

   Kategorieë: Suid-Afrika • Taal

