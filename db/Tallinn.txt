Tallinn


                                             Tallinn
                                             Kaart                   Wapen

                                                                      Vlag

                                              Land                 Estland
                                        Koördinate      59°26' N, 24°46' W
                                        Oppervlak:
                                          - Totaal             159,2 vk km
                                 Hoogte bo seevlak                    44 m
                                        Bevolking:
                             - Totaal (April 2007)                 400 016
                              - Bevolkingsdigtheid           2 512,7/vk km
                          - Metropolitaanse gebied                 505 000
                                           Tydsone
                                                              EET (UTC +2)
                                                   Somertyd: EEST (UTC +3)
                                      Burgemeester              Jüri Ratas
                                 Amptelike Webwerf              tallinn.ee

   Tallinn (wat ook onder sy historiese naam Reval bekend staan) is die
   hoofstad en grootste stad van Estland (Noordoos-Europa). Die stad lê
   aan die Golf van Finland in die noord-weste van Estland, teenoor die
   Finse hoofstad Helsinki. Tallinn is 'n belangrike nywerheid- en
   kulturele sentrum en die beduidendste Estiese seehawe.

   Voordat Tallinn in 1721 aan Rusland afgestaan is, was dit 'n besitting
   van die geestelike Duitse Swaardridder- en later van die Duitse Orde
   (1346-1561) en Swede (1561-1710). In 1919 het dit die hoofstad van die
   onafhanklike Republiek van Estland en was ná die inlywing by die
   Sowjetunie tussen 1940 en 1991 die hoofstad van die Estiese
   Sosialistiese Sowjetrepubliek. Ná die ontbinding van die Sowjetunie in
   1991 het Tallinn weer die hoofstad van 'n onafhanklike Estiese staat
   geword.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorie: Saadjies

