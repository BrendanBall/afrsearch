Tannu Tuva


   CAPTION: Tьвa Arat Respublik
   Volksrepubliek van Tannu Tuva


   ←
      1921 – 1944

   Vlag Wapenskild
   Vlag Wapen
   Ligging of Tannu Tuva
   Kaart van Tyva Republic (Tuva), voorheen die Tuviniaanse
   Volksrepubliek.
   Hoofstad Kyzyl
   Taal/Tale Tuvaans, Russies
   Godsdiens Tibetaanse Boeddhisme, Sjamanisme
   Regering Sosialistiese republiek
   Eerste Minister Salchak Toka
   Historiese tydperk Tussenoorlogse Tydperk
    - Gevestig 14 Augustus 1921
    - Geannekseer 11 Oktober 1944
   Oppervlak
    - 1990 170 500 km^2
   65 830 sq mi
   Bevolking
    - 1990 est. 366 000
        Digtheid 2,1 /km²
   5,6 /sq mi
   Geldeenheid Tuvan akşa

   Tannu Tuva of die Volksrepubliek van Tuva (Tuvaans Latynse alfabet:
   Tьвa Arat Respublik, Cyrilliese alfabet: Тыва Арат Республик)
   (1921-1944) was 'n staat in die gebied van die voormalige Tuva
   protektoraat van die Russiese Ryk, ook bekend as Uryankhaisky Krai
   (Урянхайский край). Die Tuviniaanse Volksrepubliek staan vandag formeel
   as die Tyva Republiek binne die Russiese Federasie bekend.

[wysig] Geskiedenis

   Die gebied waarin die staat Tuva gevestig is en wat vandag die Russiese
   Republiek met dieselfde naam is, het voorheen as Urianghai bekend
   gestaan. Tot 1911 is dit beskou as 'n ondergeskikte uitbreiding van
   Buite-Mongolië wat weer deel was van Sjina onder die Qing Dinastie.^[1]
   In November 1911 het die Russiese Raad van Minsters 'n plan goed gekeur
   waarvolgens die Urianghai gebied (Tuva) vinnig gekoloniseer sou word.
   Op 15 Februarie 1912 het die plaaslike elite Tuva as 'n onafhanklike
   land verklaar met die wens dat die opperste geestelike leier die
   staatshoof sou wees en 'n versoek aan beskerming van Rusland. ^[2]

   In die jaar van die Sjinese revolusie het die Tsaar van Rusland in
   April 1914 'n protektoraat oor Tuva gevestig en die Russiese
   administratiewe sentrum Belotsarsk (die huidige hoofstad Kyzyl)
   gestig.^[2]^[3]. Die Tsaristiese Russe het Tuva as apart van
   Buite-Mongolië beskou. Die Sjinese regering het nooit hulle aanspraak
   op Urianghai of Buite-Mongolië laat vaar nie,^[1] en tegnies maak die
   Republiek van Sjina in Taiwan steeds aanspraak daarop.^[4]

   Na die Russiese Revolusie van 1917 het kommunistiese troepe Tuva in
   Januarie 1920 ingeneem. Die chaos wat met die tydperk gepaard gegaan
   het, het die Tuvane toegelaat om hulle onafhanklikheid te verklaar. Toe
   Buite-Mongolië omskep is in die Volks Republiek van Mongolië in 1921 en
   die land hom onafhanklik verklaar het, het Tana Tuva dieslefde gedoen.
   Inderwaarheid is Tana Tuva se onafhanklikheidsverklaring effens vroeër
   as die van Mongolië gemaak.^[1] Op 14 Augustus 1921 het die Bolsjewiste
   (ondersteun deur Rusland) na 'n referendum^[5] 'n Tuviniaanse
   Volksrepubliek genaamd Tannu Tuva gestig. Die hoofstad Belotsarsk
   (Белоцарск) is na Kyzyl (‘Rooi’, in Turkiese tale; Russiese
   transliterasie: 'Кызыл'). 'n Verdrag tussen die Sowjetunie en die
   Volksrepubliek van Mongolië in 1926 het die land se onafhanklikheid
   bevestig. Geen ander lande het dit amptelik erken nie.^[verwysing
   benodig]

   Tuva se Eerste Minister was Donduk Kuular. Kuular het Boeddhisme die
   staatsgodsdiens gemaak en het probeer om setlaars en propaganda uit
   Rusland te beperk. Hy het ook probeer om bande met Mongolië te vestig.
   Rusland het al hoe meer onthuts oor die inisiatiewe geraak en in 1929
   is Eerste Minister Kuular in hegetenis geneem en later
   tereggestel.^[verwysing benodig] In Rusland is vyf lede van die KUTV
   (Kommunistiese Universiteit van die Werkers van die Ooste), die selfde
   groep wat Kuular tereggestel het, in tussen in 1930 aangestel as
   buitengewone kommissars vir Tuva. As troue ondersteuners van Josef
   Stalin se regering het hulle die Tuvaanse Kommuniste Party van ongeveer
   'n derde van sy lede gesuiwer en kollektivisme in die tradisioneel
   nomadiese land aangemoedig. Die nuwe regering het 'n veldtog aangepak
   om Boeddhisme en sjamanisme in Tuva te vernietig, 'n beleid wat deur
   Stalin aangemoedig is. Getuienis van die sukses van die aksies kan
   gesien word in die afname in die hoeveelheid Lamas in die land: in 1929
   was daar 25 Lamasaries en ongeveer 4 000 Lamas en Sjamane; in 1931 was
   daar slegs een Lamasery, 15 Lamas en ongeveer 725 sjamans. Die pogings
   om nomadisme uit te rooi was minder suksesvol. 'n Sensus in 1931 het
   aangetoon dat 82,2 % van die Tuvane steeds nomadiese lewenstyle gevolg
   het. Salchak Toka, een van die bogenoemde buitengewone kommissars is
   Algemene Sekretaris van die Tuvanse Volksrevolusionêre Party in 1932.
   Hy het tot met sy dood in 1973 die mag in Tuva behou.^[verwysing
   benodig]

   Tuva het by die Geallieerdes in die Tweede Wêreldoorlog aangesluit op
   25 Junie 1941, drie dae na die Sowjetunie. Op 11 Oktober 1944, met die
   instemming van Tuva se Klein Khural (parlement), is Tuva in die USSR
   opgeneem as die Tuvanse Outonome Oblast, alhoewel daar nie 'n Tuva-wye
   stemming oor die aangeleentheid was nie. Toka is die titel Eerste
   Sekretaris van die Kommuniste Party in Tuva gegee. Tuva was 'n outonome
   republiek (Tuva ASSR binne die Russiese SFSR) van 10 Oktober 1961 tot
   1992.^[verwysing benodig]

   Die Tuviniaanse Volksrepubliek staan nou formeel bekend as Tyva
   Republiek binne die Russiese Federasie. Hoewel gesprekke oor die
   herstel van die soewereiniteit van Tuva plaasgevind het, het dit tot op
   hede op niks uitgeloop nie. Redes hiervoor sluit die swaar nasionale
   afhanklikheid aan die Russiese ekonomie en die Russifisering van die
   bevolking.^[verwysing benodig]

[wysig] Verwysings

    1. ^ ^1,0 ^1,1 ^1,2 William Ballis, Soviet Russia's Asiatic Frontier
       Technique: Tana Tuva, Pacific Affairs, Vol. 14, No. 1. (Mar.,
       1941), pp. 91-96.
    2. ^ ^2,0 ^2,1 Toomas Alatalu, Tuva. A State Reawakens, Soviet
       Studies, Vol. 44, No. 5. (1992), pp. 881-895. Soviet Studies is
       currently published by Taylor & Francis, Ltd.
    3. ^ Robert A. Rupen, Tuva, Asian Survey, Vol. 5, No. 12. (Des.,
       1965), pp. 609-615.
    4. ^ Tuvans - History and Cultural Relations, Besoek op 31 Julie 2007
    5. ^ Valery Stepanov, Ethnic tensions and separatism in Russia,
       Journal of Ethnic and Migration Studies, pp. 305 - 332

   Kategorieë: Voormalige lande in Asië • Voormalige sosialistiese
   republieke • Artikels met stellings wat verwysings ontbreek • Tuva

