Tapyt van Bayeux


   Willem die Veroweraar soos uitgebeeld op die Tapyt van Bayeux
   Willem die Veroweraar soos uitgebeeld op die Tapyt van Bayeux

   Die Tapyt van Bayeux (Frans: la Tapisserie de Bayeux) is een van die
   beroemdste Europese kunswerke. Die tapyt wat sowat 70 meter lank en 'n
   halwe meter hoog is, verbeeld in 58 tonele die voorgeskiedenis van die
   Normandiese verowering van Engeland vanaf 1064 en die slag naby
   Hastings van 1066. Ondanks sy ouderdom van meer dan 900 jaar is die
   tapyt nog steeds in 'n puik toestand en word in 'n museum in Bayeux,
   Frankryk bewaar.

   Die tapyt wat van linnegoed gemaak en met gekleurde wol geborduur is,
   het in die tyd van sy ontstaan as 'n soort naslaanwerk vir
   ongeletterdes gedien: dit het baie min teks bevat en die historiese
   gebeurtenisse is in kleurryke prentjies uitgebeeld. Die prentjies wat
   deur geborduurde boompies en torings van mekaar geskei word is vir die
   geskiedkundiges waardevolle bronne aangesien hulle die besonderhede van
   die destydse kleding, kapsels, skepe, geboue en wapenrustings
   illustreer.

   Tydens die Franse Rewolusie is die waardevolle tapyt byna as 'n waseil
   gebruik, en daar ontbreek 'n klein stukkie aan die einde. Maar anders
   het hy selfs die geboue wat hy afbeeld oorleef. Danksy 'n spesiale
   verligting wat keer dat die kleure bleek word hy nou veilig bewaar.

[wysig] Eksterne skakels

     * Die tonele van die Tapyt van Bayeux
     * Panoramabeeld met Quicktime VR-sagteware]

   Kategorie: NormandiÃ«

