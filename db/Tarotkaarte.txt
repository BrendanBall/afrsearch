Tarotkaarte


   Die Tarot bestaan uit 'n pak van agt en sewentig simboliese prentkaarte
   wat 'n saam 'n filosofiese kosmologie verteenwoordig. 'n Tarot pak kan
   in drie dele gedeel word:
     * Die hoof geheimenisse bestaan uit 22 kaarte, die primêre
       Tarotkaarte, en verteenwoordig oertipes van verskillende paaie,
       kragte of aksies of strategieë.
     * Die subgeheimenisse bestaan uit 40 kaarte, die sekondêre
       Tarotkaarte, en verteenwoordig die verskillende toestande waaarin
       'n mens homself kan bevind. Die 40 kaarte word in 4 afdelings
       verdeel.
          + Die tarotstawe wat motiveringstoestande in terme van wilskrag
            voorstel
          + Die tarotswaarde wat verstandelike toestande in terme van
            denke voorstel
          + Die tarotbekers wat gemoedstoestande in terme van emosies
            voorstel
          + Die tarotskywe wat fiesiese toestande in terme van sensasie
            voorstel
     * Die 16 Tarothofkaarte wat verskillende grade van menslike
       bevoegheid voorstel.

   Sommige skole beweer dat die volledige Tarot 24 primêre kaarte moet hê
   en dus moet bestaan uit 'n pak van 80 kaarte. Twee kaarte is verwyder
   tydens vervolging om die ware diepte van die Tarot te verberg na
   bewering word hierdie twee kaarte onderskeidelik Jupiter (waarheid) en
   Juno (Intuisie) genoem.

   Die sekondêre kaarte word in vier groepe verdeel naamlik die swaarde,
   bekers, skywe en klippe. Hierdie vier groepe verteenwoordig op hul
   beurt weer die vier basiese bestanddele (volgens antieke wysheid)
   waaruit die heelal bestaan naamlik vuur, water, wind en grond. Vuur
   verteenwoordig die passie van die mens, water die emosionele, wind die
   intellektuele, en grond die materiële sy van die mens.

   Die sestien hofkaarte verteenwoordig menslike oertipes waarmee 'n mens
   kan assosieer.

   Die Tarot word deur aanhangers gebruik vir meditasie, waarsêery asook
   vir visualisering. Waarsêery deur middel van die Tarot bestaan
   gewoonlik daaruit dat die kaarte goed geskommel word. Die pak word dan
   in twee gesny en die kaarte word volgens volgorde uitgelê in 'n
   bepaalde patroon. Elke posisie in die patroon het 'n bepaalde
   betekenis. Deur die betekenis van die kaart te kombineer met die
   betekenis van die posisie word 'n uitleg gedoen oor 'n bepaalde
   situasie. 'n Verdere intepretasie word gedoen deur te kyk na hoe 'n
   kaart in 'n bepaalde posisie verband hou met ander kaarte. Omdat die
   kaarte van simboliek gebruik maak, is daar nie 'n enkel korrekte
   intepretasie van 'n kaart nie. Alhoewel daar gemeenskaplike betekenise
   gekoppel word aan kaarte word baie ruimte gelaat vir individuele
   interpretasie na gelang van die Waarsêer se ervaring en agtergrond.

   Niemand is seker van die Tarot se oorsprong nie. Daar is verskeie
   teorieë:
     * Die oorsprong van die Tarot word gekoppel aan Noord-Italië waar die
       Tarorivier vloei.
     * 'n Ander teorie koppel die Tarot aan die Oosterse Roma deur die
       Arabiese woord "Tariqua" wat beteken die weg van wysheid. Hulle glo
       dat die kaarte die wysheid van antieke Egipte se priesters
       verteenwoordig.
     * Levi Eliphas het 'n koppeling gemaak tussen die Tarot en die
       Hebreeuse Torah deur aan elk van die primêre kaarte 'n karakter van
       die Hebreeuse alfabet te koppel. Die alfabet word dan weer gekoppel
       aan die twee-en-twintig paaie in die boom van die lewe soos wat dit
       vervat is in die Kaballa

   Die Tarot is veral beinvloed deur okkultisme, waarvan die belangrikste
   invloede die volgende was:
     * Count Antoine Court de Gébelin
     * Alliette/Etteila
     * Levi Eliphas
     * Samuel Liddell Macgregor Mathers
     * Oswald Wirth
     * Gérhard d'Encausse
     * Arthur Edward Waite
     * Dion Fortune
     * Aleister Crowley

   Gurdjieff 'n ander bekende in die okkultisme het na die tarot verwys as
   die stelsel wat die simboliek van astrologie, alchemie en towerkrag
   vereenig in een stelsel. Volgens Gurdjieff is die stelsels almal in
   staat om die begrip oor te dra van eenheid. Hy waarsku egter dat die
   eenheid van die Tarot verstaan moet word, anders kan die Tarot lei tot
   misverstande.
   Kategorie: Okkultisme

