Temperatuur


   Die temperatuur van 'n ideale monatomiese gas is 'n mate wat verband
   hou met die gemiddelde kinetiese energie van sy bewegende atome. In
   hierdie animasie word die grootte van helium-atome op skaal getoon
   relatief tot wat hulle spasiëring sou wees by 1950 atmosfeer druk. Die
   gemiddelde snelheid van die atome by kamertemperatuur word hier
   triljoenvoudig vertraag.
   Die temperatuur van 'n ideale monatomiese gas is 'n mate wat verband
   hou met die gemiddelde kinetiese energie van sy bewegende atome. In
   hierdie animasie word die grootte van helium-atome op skaal getoon
   relatief tot wat hulle spasiëring sou wees by 1950 atmosfeer druk. Die
   gemiddelde snelheid van die atome by kamertemperatuur word hier
   triljoenvoudig vertraag.

   Temperatuur is 'n fisiese eienskap van 'n fisiese stelsel wat
   onderliggend is aan die algemene begrip van warmte en koue; iets wat
   warmer is het gewoonlik 'n hoër temperatuur. Temperatuur is een van die
   belangrikste groothede in die studie van termodinamika. Op 'n
   mikroskopiese vlak kan temperatuur gedefinieer word as die gemiddelde
   energie van die mikroskopiese bewegings van 'n enkele partikel in 'n
   stelsel vir elke vryheidsgraad. Op die makroskopiese skaal is
   temperatuur die unieke fisiese eienskap wat die rigting van warmtevloei
   tussen twee liggame in termiese verbinding met mekaar bepaal. As geen
   warmtevloei plaasvind nie, het die twee voorwerpe dieselfde
   temperatuur; andersins sal warmte vloei vanaf die warmer voorwerp na
   die kouer voorwerp. Hierdie twee basiese beginsels staan bekend as die
   nulde wet van termodinamika en die tweede wet van termodinamika
   onderskeidelik.

[wysig] Temperatuurskale

   Die drie mees algemene temperatuurskale wat tans in gebruik is:
     * Kelvin-skaal
     * Celsius-skaal
     * Fahrenheit-skaal

   Die Kelvin-skaal word gedefinieer met 0^oK as absolute nul. Dit is ook
   die temperatuur waar geen meer energie uit die stelsel geneem kan word
   nie.

   Die omskakeling tussen die Kelvin- en Celsius-skaal kan met die
   volgende formule gedoen word:

          \mathrm{K = [^\circ C] \left(\frac{1 \, K}{1\, ^\circ C}\right)
          + 273.15\, K}

   en die omskakeling tussen Fahrenheit en Celsius kan met die
   vergelyking:

          \mathrm{\ \!^\circ C = \frac{5\, ^\circ C}{9\, ^\circ F}( ^\circ
          F - 32\ ^\circ )}

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Fisika

