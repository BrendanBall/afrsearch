Teodoro Obiang Nguema Mbasogo


   President Mbasogo saam met Condoleezza Rice, die Amerikaanse Minister
   van Buitelandse Sake in April 2006.
   President Mbasogo saam met Condoleezza Rice, die Amerikaanse Minister
   van Buitelandse Sake in April 2006.

   Teodoro Obiang Nguema Mbasogo (gebore 5 Junie 1942) is die President
   van Ekwatoriaal-Guinee sedert 1979.

   Obiang, wat verskeie regeringsposte, insluitende die hoof van die
   berugte Black Beach tronk, bekleë het, het op 3 Augustus 1979 sy oom in
   'n bloedige staatsgreep omver gewerp. Die aard van Obiang se regering
   is nie-demokraties, aangesien opposisie nie toeglaat word nie. Hy word
   ook beskuldig van korrupsie en magsmisbruik. Ekwatoriaal-Guinee is tans
   'n eenparty staat wat deur die Democratic Party of Equatorial Guinea
   (PDGE) beheer word. Die grondwet verskaf aan Obiang wye magte,
   insluitend die reg om deur dekrete te regeer.

   Soos vorige Afrika diktators, het Obiang ook sekere titels aam homself
   toegeken. Dit sluit in: "heer van die eielande Bioko, Annobón en Río
   Muni." Hy verwys ook na homself as "El Jefe" (die baas).

   In Maart 2004 het Obiang aangekondig dat 'n staatsgreep teen hom beplan
   is deur die intelligensiedienste van die VSA, Brittanje en Spanje,
   gelei deur Mark Thatcher en Simon Mann. Kort daarna is 15 mense in
   Ekwatoriaal-Guinee gearresteer, asook 'n vliegtuig vol huursoldate in
   Zimbabwe wat blykbaar na die land op pad was. Hierdie gebeure is in die
   2006 Britse film Coup! verewig. Die huursoldate wat in Zimbabwe in
   hegtenis geneem is, insluitend Mann, is tronk toe gestuur. Obiang het
   aangevoer dat die Weste Severo Moto Nsá as President wou instel.

   Die Suid-Afrikaner, Nick du Toit, is as die leier van die huursoldate
   in Ekwatoriaal-Guinee aangekla en tot 34 jaar tronkstraf gevonnis.

   Obiang word geteister deur terminale prostaatkanker en die President
   wil na bewering hê sy seun, Teodorín Nguema Obiang, moet hom opvolg -
   iewers in 2007. Dit word deur 'n ander moontlike opvolgingskandidaat
   teengestaan: Armengol Ondo Nguema.
   Kategorieë: Ekwatoriaal-Guinee • Politici • Staatshoofde

