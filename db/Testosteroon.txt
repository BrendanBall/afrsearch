Testosteroon


   Die chemiese struktuur van testosteroon
   Die chemiese struktuur van testosteroon

   Testosteroon is vir mans 'n noodsaaklike geslagshormoon en in beide
   mans en vrouens speel dit 'n belangrike gesondheidsrol. Dit is een van
   die steroïdehormone.

   Dit word in mans hoofsaaklik deur die teelbal geproduseer en speel 'n
   groot rol gedurende puberteit - die die tyd van ontwikkeling van 'n man
   se geslagseienskappe - en in die onderhoud van geslagseienskappe. In
   vrouens word dit op kleiner skaal hoofsaaklik deur die eierstok
   geproduseer. Soos mans ouer word produseer hulle effens minder
   testosteroon maar die hoeveelheid wat 'n normale man produseer het 'n
   baie wye bestek.

   Dit beïnvloed mens se geslagsdrif, energie, immuunfunksies en speel 'n
   rol in beskerming teen osteoporose. Soos met ander steroïdes onstpruit
   dit uit cholesterol.

   'n Jel van testosteroon bevat, kan ook ingespan word met die
   behandeling van veelvuldige sklerose. Toetse by die Universiteit van
   Kalifornië het al getoon dat die jel breinagteruitgang vertraag en dat
   dit die denkvermoë van mans met veelvuldige sklerose verbeter. In die
   studie is ondersoek waarom veelvuldige sklerose by minder mans as vroue
   gediagnoseer word. Hulle het bevind dat die manlike hormoon heel
   moontlik iets daarmee te doen het. Tydens die studie moes die mans vir
   'n jaar lank daagliks die jel aan hul skouers smeer, en die toetse
   daarna het bewys dat hul denk-, leer- en oordeelsvermoë merkbaar
   verbeter het. Hul spiermassa was ook beter.
   Kategorie: Biologie

