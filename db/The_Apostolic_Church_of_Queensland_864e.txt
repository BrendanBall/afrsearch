The Apostolic Church of Queensland


   The Apostolic Church of Queensland is 'n Australiese kerk wat ontstaan
   het uit die hervormings beweging van die Katoliek Apostoliese Kerk van
   die 19de eeu. Dit is in 1883 gestig in Queensland, Australie deur H.F.
   Niemeyer en die huidige naam is in 1911 aangeneem.

   Hierdie kerk is 'n ledekerk van die Verenigde Apostoliese Kerk wat in
   1956 in Düsseldorf, Duitsland tot stand gekom het.

   Inhoud

        * 1 Geskiedenis
        * 2 Ekumeniese Betrekkinge
        * 3 Leringe
        * 4 Eksterne Skakels

[wysig] Geskiedenis

   In 1883 word H.F. Niemeyer as Evanglis na Australie toe gestuur deur
   Apostel Friedrich Krebs. Hy begin 'n klein gemeente onder Duitse
   immegrante te Hatton Vale. In 1886 word hy tot Apostel verordeneer
   tydens 'n besoek aan Duitsland. Nadat Hermann Niehaus die leierskap as
   Hoof Apostel oorgeneem het na die afsterwe van Krebs kom Niemeyer in
   stryd met Niehaus en verbreek kontak met die kerk in Duitsland. In 1911
   verklaar hy onafhanklikheid.

   Tydens die Eerste Wêreldoorlog word Apostel Niemeyer geinterneer. Sy
   gesondheid gaan agteruit en hy sterf in 1920. Sy seun Willie Niemeyer
   wat reeds in 1912 as Apostel verordeneer is neem die leierskap van die
   kerk oor. Vanaf 1918 word alle dienste van die kerk in Engels gehou. In
   daardie tyd word die amp van Profeet ook afgeskaf.

   Willie Niemeyer is opgevolg deur Emil Zielke wat in 1961 twee Apostels
   verordeneer het. Hierdie Apostels is Arnold Edward Zielke (1905-1988)
   en Arnan Niemeyer (1908-1995). Die kerk is in twee distrikte verdeel,
   die Noordelike en Suidelike Distrikte. In 1977 volg Meryn Zischke
   (1927-1988) Arnan Niemeyer) op as Apostel. Albei Apostels sterf skielik
   in 1988 en die Europese Apostels van die Federasie het nuwe opvolgers
   aangewys. Op 23 September 1990 word Oudste Kenneth Dargusch van
   Suid-Queensland en Priester Clifford Flor van Noord-Queenslland
   verordeneer in die Hatton Vale Sentrale gemeente in die teenwoordigheid
   van 2000 lidmate,

   Die Suidelike Distrik bestaan uit 11 gemeentes wat vanaf Haton Vale
   geadministreer word deur Apostel Kenneth L. Dargusch. Die Noordelike
   Distrik bestaan uit 16 gemeentes en word gelei deur Apostel Clifford
   Flor van Bundaberg.

   In 1990 is 'n sendingstasie in die Fillipyne begin onder die naam
   United Apostolic Church of the Philippines met 19 gemeentes in drie
   Distrikte.

[wysig] Ekumeniese Betrekkinge

   The Apostolic Church of Queensland het in die laaste jare ekumeniese
   bande begin soek met ander kerke. In 1956 het hierdie ekumeniese bande
   gelei tot die formasie van 'n internasionale organisasie van kerke wat
   afgestig het van die Nuwe Apostoliese Kerk af. Hierdie liggaam staan
   bekend as die Verenigde Apostoliese Kerk.

   In die laaste per jaar was gesprekke met die Nuwe Apostoliese Kerk
   aangeknoop maar sedert 4 Desember 2007 is hierdie gesprekke effektief
   opgeskort na opmerkings wat Distriks Apostel Drave van die Nuwe
   Apostoliese Kerk gemaak het ten opsigte van voormalige Assistent Hoof
   Apostel Peter Kuhlen [1]

[wysig] Leringe

   In 1970 is die leringe van die kerk hervorm deur die Apostels. In 1984
   is 'n kort kategisme uitgegee getiteld "Book of Faith". Hierdie
   kategisme is sederdien hersien. In 1990 het die Europese vennote van
   die kerk begin om vroue te verordeneer. Die Australiese kerk, en die
   Suid Afrikaanse Apostoliese Kerk - Aposteleenheid het nie gevolg nie.
   Daar is ook verskille in leringe en liturgie met die Europese vennote.

   In die Suidelike halfrond word daar meer klem geplaas op die lering van
   die bediening van die Apostel en belangrikheid van die Apostel vir
   saligheid. Die lering van die Priesterskap van alle gelowiges word
   verwaarloos.

[wysig] Eksterne Skakels

     * http://www.apostolicchurchqld.org.au/
     * http://www.united-apostolic.org/

   Kategorie: Christendom

