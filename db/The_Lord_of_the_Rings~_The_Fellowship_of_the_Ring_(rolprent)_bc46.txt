The Lord of the Rings: The Fellowship of the Ring (rolprent)


         The Lord of the Rings:
   The Fellowship of the Ring
     Regisseur    Peter Jackson
   Produksieleier Peter Jackson
                  Barrie M. Osborne
                  Tim Sanders
                  Fran Walsh
    Geskryf deur  Roman:
                  J. R. R. Tolkien
                  Draaiboek:
                  Frances Walsh
                  Philippa Boyens
                  Peter Jackson
        Met       Elijah Wood
                  Viggo Mortensen
                  Ian McKellen
                  Sean Bean
                  Orlando Bloom
                  John Rhys-Davies
                  Cate Blanchett
                  Christopher Lee
                  en ander
    Musiek deur   Howard Shore
    Verspreider   - VSA -
                  New Line Cinema
                  - Elders -
                  verskeie verspreiders
      Speeltyd    Oorspronklik:
                  178 min.
                  Verlengde weergawe:
                  208 min.
        Land      Nieu-Seeland / VSA
        Taal      Engels
                  Sindarin (Elf)

   The Lord of the Rings: The Fellowship of the Ring is 'n
   2001-fantasierolprent deur die regisseur Peter Jackson. Dit is die
   eerste aflewering van die The Lord of the Rings-rolprenttrilogie en is
   gebaseer op die gelyknamige eerste volume van J. R. R. Tolkien se
   epiese letterkundige fantasie, The Lord of the Rings. Jackson het die
   projek in 1995 begin as 'n twee-delige verwerking van Tolkien se werk.
   Oor die volgende ses jaar het die projek uitgebrei tot drie rolprente
   wat ook 'n 15-maand periode in Nieu-Seeland verfilm is. Tussen
   aanhangers word die titel van die rolprent dikwels verkort tot
   "FotR".^[1]

   Die Donker Heer, Sauron, is op soek na die Een Ring, wat gebruik kan
   word om "Middle-earth" (Afrikaans: Middel-aarde) te verower. Die Ring
   het in die hande van die klein hobbit, Frodo Baggins, beland en hy moet
   dit vernietig om sodoende ook Sauron en sy magte te vernietig. Die lot
   van Middle-earth is op die spel soos Frodo en sy agt kamerade die
   genootskap, of "fellowship" van die ring vorm. Hulle begin op hul reis
   na Mount Doom in die land Mordor: dit is die enigste plek waar die Ring
   vernietig kan word.

   Die rolprent is op 19 Desember 2001 uitegereik en was en het byval by
   beide die kritici en rolprentgangers gevind. Dit was 'n lokettreffer en
   het wêreldwyd meer as $871 miljoen verdien: dit was die rolprent wat
   die tweede meeste verdien het in 2001 gemaak het (na Harry Potter and
   the Philosopher's Stone. Tans is die rolprent nommer 14 op die lys van
   rolprente wat die wêreldwyd die meeste geld verdien het. Dit het vyf
   BAFTA's gewen, waaronder ook Beste Rolprent en Beste Regisseur. In 2007
   was The Fellowship of the Ring aangewys as nommer 50 op die American
   Film Institute se lys van 100 beste Amerikaanse rolprente.

   Inhoud

        * 1 Plot
        * 2 Rolverdeling
        * 3 Vergelyking met bronmateriaal
        * 4 Produksie
             + 4.1 Buiteopnames
        * 5 Verwysings

[wysig] Plot
     __________________________________________________________________

   Pretbederwerswaarskuwing: Die storielyn of storie se einde volg
   hieronder.
     __________________________________________________________________

   Die Een Ring aan die hand van die Donker Heer, Sauron.
   Die Een Ring aan die hand van die Donker Heer, Sauron.

   Die voorwoord, vertel deur Galadriel, wys die Donker Heer Sauron besig
   om die Een Ring te smee. Met dié Ring kan hy die lande van Middel-aarde
   verower deur die verknegting van die draers van magiese ringe wat aan
   individuele van die verskeie rasse gegee is: die elwe, die dwerge en
   die mense. 'n Laaste bondgenootskap word tussen die elwe en die mense
   geworm om Sauron en sy magte aan die voet van Mount Doom teen te sit.
   Die seun van Elendil, Isildur, gryp egter sy pa se swaard en kap na
   Sauron se hand. Die hou sny Sauron se vingers af, wat hom van die Ring
   skei en sy magte tot niet maak. Aangesien Sauron se lewe egter tot die
   Ring gebind is, is hy self nie verslaan tot die Ring self vernietig is
   nie. Isildur neem die Ring en swig onder die verleiding en beloftes wat
   die Ring die draer bied: hy weier om dit vernietig, maar word later
   tydens 'n verrassingsaanvalle deur gedrogte ("orcs") vermoor. Sy
   liggaam val in 'n rivier en die Ring word verlore.
   Die stel wat gebruik is vir die verfilming van Bag End, die
   familietuiste van Bilbo en sy erfgenaam, Frodo.
   Die stel wat gebruik is vir die verfilming van Bag End, die
   familietuiste van Bilbo en sy erfgenaam, Frodo.

   Twee en 'n half millenniums later word die ring weer gevind deur die
   skepsel, Gollum, wat dit, danksy die "onnatuurlike lang lewe" wat die
   Ring bied, vir die volgende vyfhonderd jaar in sy besit het. Die Ring
   verlaat hom egter en word gevind deur die hobbit, Bilbo Baggins, tot
   die ontsettenis van Gollum. Bilbo keer terug na sy tuiste in die Shire
   en die verhaal spring sestig jaar voorwaarts. Tydens sy 111ste
   verjaardag gee Bilbo die ring aan sy nefie en aangenome erfgenaam,
   Frodo Baggins. Die towenaar, Gandalf, kom gou agter dat dit die Een
   Ring is en stuur Frodo na die dorpie, Bree, saam met Frodo se vriend,
   Samwise Gamgee, met planne om hom binnekort weer daar te ontmoet.
   Gandalf vertrek na die vesting, Isengard, om met die hoof van sy order,
   Saruman, te vergader. Saruman openbaar dat die Nazgûl, spookagtige
   ridders in die diens van Sauron, reeds uit Mordor vertrek het om die
   Ring te vind en enige een wat dit in sy besit het dood te maak. Saruman
   openbaar homself ook as 'n bedrieër: hy het 'n volgeling van Sauron
   geword en neem Gandalf gevange bo-op die toring, Orthanc.

   Frodo en Sam verkry die geselskap van twee ander hobbits, Meriadoc
   Brandybuck (Merry) en Peregrin Took (Pippin). Na 'n noue-onstnapping
   van een van die Nazgûl bereik hulle die dorpie, Bree, waar hulle 'n
   Mens ontmoet met die naam Strider. Strider stem in om hulle na
   Rivendell, die tuiste van die Elwe te neem, aangesien Gandalf nie
   opgedaag het nie. Tydens die reis oornag hulle op 'n heuwel genaamd
   "Weathertop", waar hulle aangeval word deur die Nazgûl. Strider probeer
   die hobbits te beskerm, maar Frodo word ernstig beseer met 'n
   vervloekte swaard. Dit tog na Rivendell word in allerhaas voortgesit,
   aangesien Frodo daar eers genees kan word. Hulle ontmoet die elf Arwen
   en Frodo word in haar sorg oorgelaat. Met die Nazgûl op haar hakke,
   jaag sy te perd na Rivendell, waar Frodo deur haar vader, Elrond,
   genees word.
   Mount Ngauruhoe in Nieu-Seeland, wat gebruik is as Mount Doom vir die
   Lord of the Rings-trilogie.
   Mount Ngauruhoe in Nieu-Seeland, wat gebruik is as Mount Doom vir die
   Lord of the Rings-trilogie.

   In Rivendell ontmoet Frodo vir Gandalf, wat sy gevangenisneming en
   ontsnap by Isengard aan Frodo verduidelik. Elrond vergader 'n raad wat
   moet besluit wat met die Ring sal gebeur. Die Ring kan slegs vernietig
   word in die vuur (die lawa) van Mount Doom, waar dit gesmee is. Dié
   berg is in Mordor geleë, naby Sauron se vestiging, Barad-dûr, en dit
   sal dus 'n baie gevaarlike missie wees. Frodo bied aan om die ring na
   die berg te neem, terwyl die ander stry oor wie die missie moet
   aanvaar. Frodo se aanbod word aanvaar en hy word vergesel deur sy
   hobbit-vriende, Gandalf en Strider, wie blykbaar eintlik Aragorn, die
   geregtige erfgenaam van die troon van die Mense-koninkryk, Gondor, is.
   Die Elf, Legolas, en die Dwerg, Gimli, sluit ook by hulle aan, sowel as
   die Mens, Boromir, die seun van Denethor II, die waarnemer van Gondor.

   Die Genootskap begin hul reis, maar hulle word by die berg, Caradhras,
   stopgesit deur die bose Saruman se towerspreuke. Hulle word geforseer
   om onder deur die berg te reis deur die Moria-myne. Halfpad deur die
   myne, gee Pippin per ongeluk hulle posisie weg aan 'n aantal gedrogte.
   By die Brug van Khazad-dûm het Genootskap 'n ontmoeting met 'n Balrog,
   'n antieke demoon van vuur and skaduwee. Gandalf konfronteer die Balrog
   op die brug, wat die ander toelaat om uit die myne te ontsnap, terwyl
   Gandalf saam met die Balrog in die peillose diepte onder die brug val.

   Die groep vlug na die elfgebied, Lothlórien, waar die heersers van die
   gebied, Galadriel en haar man, Celebron, hulle beskerm en toevlug bied.
   Na 'n rustydperk sit die Genootskap hulle reis voort op die
   Anduin-rivier oppad na Parth Galen. Tydens hulle vertrek gee Galadriel
   aan elke lid van die Genootskap 'n geskenk, waaronder die Botteltjie
   van Galadriel, wat sy aan Frodo skenk. Na hulle voet aan wal gesit het
   by Parth Galen, probeer Bormir die Ring van Frodo neem. Frodo slaag
   daarin om te ontsnap deur die ring aan te sit en onsigbaar te word.
   Frodo besef dat die versoeking wat die Ring bied te sterk sal wees vir
   die res van die Genootskap en besluit om hulle te verlaat en alleen na
   Mordor te reis. Die Genootskap word deur Uruk-hai-vegters aangeval,
   maar Merry en Pippin trek hulle aandag af sodat Frodo kan ontsnap.
   Boromir snel die twee hobbits te hul, maar word dodelik gewond deur die
   aanvallers se bevelvoerder, Lurtz, en Merry en Pippin word gevange
   geneem. Aragorn, Legolas en Gimli ontdek 'n sterwede Boromir, wat spyt
   is dat hy die Ring probeer steel het. Na Boromir sterf besluit die drie
   om die gedrogte agterna te sit en Merry en Pippin te red. Sam sluit by
   Frodo aan voordat hy vertrek en die twee sit saam die reis na Mordor
   voort.

[wysig] Rolverdeling

   Viggo Mortensen as Aragorn: Aragorn, ook genoem Strider, is 'n Dúnedain
   Veldwagter en die erfgenaam van die troon van Gondor. Hy reis saam met
   die Genootskap op hulle tog na Mordor. Hy is onseker oor sy rol as
   koning, na die faling van sy voorganger, Isildur, en dié se weiering om
   die Ring te vernietig.

   Sean Astin as Samwise Gamgee: Samwise, beter bekend as Sam, is 'n
   hobbit-gardener en een van Frodo se vriende. Na hy uitgevang word as 'n
   luistervink, word hy aangewys as Frodo se metgesel en word hy baie
   lojaal aan Frodo.

   Sir Ian McKellenas Gandalf: 'n Towenaar en raadgewer van Frodo Baggins,
   wat hom help besluit wat om met die Ring te doen. Hy word die leier van
   die Genootskap van die Ring, na dit besluit is dat die Ring na Mordor
   geneem moet word om vernietig te word.

   Dominic Monaghan as Meriadoc Brandybuck: Meriadoc, beter bekend as
   Merry is 'n hobbit en een van Frodo se vriende. Hy help Frodo om 'n
   roerboot te vind tydens 'n ontsnapping van die Nazgûl en reis met die
   Genootskap na Mordor, saam met sy beste vriend, Pippin.

   Billy Boyd as Peregrin Took: Peregrin, beter bekend as Pippin, is 'n
   hobbit en een van Frodo se vriende. Hy reis met die Genootskap op hulle
   tog na Mordro, saam met sy beste vriend, Merry. Hy is lojaal, maar 'n
   bietjie van 'n grapjas en is dikwels 'n ergenis vir Gandalf.

   Sean Bean as Boromir: Boromis is 'n prins van die Waarnemers van Gondor
   en reis saam met die Genootskap na Mordor. Hy word egter in die
   versoeking gebring deur die mag vna die Ring. Hy glo dat Gondor nie 'n
   koning benodig nie, maar word wel bevriend met Aragorn.

   Orlando Bloom as Legolas: 'n Prins van die Elwe se Woudgebied en 'n
   vernuftige boogskutter wat by die Genootskap aansluit vir die reis na
   Mordor.

   John Rhys-Davies as Gimli: 'n Dwerg wat by die Genootskap aansluit op
   hulle reis na Mordor, na hulle vertrek by Rivendell. Hy het 'n
   vreemdelingehaat teen Elwe.

   Christopher Lee as Saruman: Die gevalle hoof van die Istari-orde van
   towenaars, wat geswig het onder die verleiding van Sauron se mag deur
   sy palantír ('n soort kristalbal). Na hy Gandalf gevange geneem het,
   skep 'n leër van Uruk-hai om die Ring te vind en van die Genootskap af
   te neem.

   Sala Baker is Sauron: Die hoof-vyand en titelkarakter van die verhaal.
   Hy het die Een Ring geskep in 'n poging om Middel-aarde te verower. Hy
   verloor egter die ring aan Isildur en is nou op soek daarna om sy
   heerskappy oor Middel-aarde te verseker. Na die verlies van die ring
   verloor hy sy fisieke vorm en word spiritueel geïnkarneer as die Oog
   van Sauron.

   Hugo Weaving as Elrond, die heerser oor die Elwe by Rivendeel en leier
   van die Raad van Elrond. Hy neem die uiteindelik besluit om die Een
   Ring te vernietig. Elrond het vertroue in die Mens verloor, na hy 'n
   getuie van Isildur se faling 3000 jaar gelede was.

   Cate Blanchett as Galadriel, een van die heersers van Lothlórien en 'n
   magtige Elf, saam met haar man, Heer Celeborn. Sy wys aan Frodo 'n
   moontlike verloop van gebeure in haar towerspieël een gee aan hom die
   Lig van Eärendil.

   Liv Tyler as Arwen, 'n Elf wat Frodo na Rivendell neem, na hy dodelik
   gewond is deur een van die Nazgul. Sy is die dogter van Elrond en
   Aragorn se minnares.

   Ian Holm as Bilbo Baggins, Frodo se oom. Bilbo geen aan Frodo die Ring,
   na hy besluit om na Rivendell af te tree. By Rivendell gee hy aan Frodo
   sy swaard, Sting, wat die nabyheid van ongediertes kan bespeur.

   Lawrence Makoare as Lurtz, die bevelvoerder van die Uruk-hai wat deur
   Saruman gestuur is om die Ring van die Genootskap af te neem.

   Elijah Wood was die eerste akteur om gekies te word op 7 Julie
   1999.^[2] Voor die verfilming begin het op 11 Oktober 1999 het die
   betrokke akteurs vir ses weke lang swaardgeveg geoefen, asook perdry en
   hoe om met 'n boot te vaar. Jackson het gehoop dat sulke aktiwiteite
   die akteurs 'n band sou ontwikkel, wat dan op film sou deurskemer.^[3]
   Gevolgelik het Sean Astin, toe 'n vader van een, homself oor die
   18-jarige Wood ontferm.^[3] Hulle moes ook oefen om Tolkies se versies
   korrek te kon opsê.^[4]

   Stuart Townsend was oorspronklik gekies om die rol van Aragorn te
   vertol. Peter Jackson het egter agterkom dat hy te jonk was en dat 'n
   ouer akteur vir die rol benodig word. Die soektog het begin en Viggo
   Mortensen was binne drie gevind en vir die rol aangestel. Die
   produksieleier, Mark Odesky, het Mortensen in 'n toneelstuk gesien^[5]
   en dit was Mortensen se seun, 'n groot aanhanger van die boek, wat hom
   oortuig het om die rol aan te neem.^[3] Mortensen het die boek op die
   vliegtuig gelees en 'n spoedkursus in swaargeveg ondergaan en begin met
   die verfilming van die toneel by Weathertop.^[6] Weg van die kameras
   het hy steeds sy swaard saam met hom gedra.^[3]

[wysig] Vergelyking met bronmateriaal
     __________________________________________________________________

   Pretbederwerswaarskuwing: Die storielyn of storie se einde volg
   hieronder.
     __________________________________________________________________

   Jackons, Walsh en Boyens het talle veranderings aan die verhaal
   gebring, in 'n poging om die tempo en karakterontwikkeling vir die
   rolprentmedium aan te pas. Jackson het gesê dat sy hoof begeerte was om
   die rolprent hoofsaaklik op Frodo en die Ring te fokus en dat enige
   iets anders 'n afleiding is.^[7] Die voorwoord konenseer die
   geskiedenis van die verhaal soos deur Tolkien weergegee: die Laaste
   Bondgenootskap se sewe jaar-lange belegering van die Barad-dûr word
   verkort tot 'n enkele veldslag, waar Elendil eenvoudige deur Sauron
   verslaan word. Sauron se nederlaag is vinnige hou van Isildur met sy
   vader so gebroke swaard, Narsil. In die film ontplof Sauron, alhoewel
   Tolkien slegs meld dat sy gees vlug.^[8] In die boek behou Isildur die
   Een Ring as 'n herdenking, maar hy word nie deur die Ring korrup gemaak
   soos in die rolprent nie. Hy word aanbeveel om die Ring te vernietig,
   maar daar is geen melding van die toneel in die rolprent waar Isildur
   en Elrond by Mount Doom is en Isildur weier om die Ring te vernietig
   nie.^[9]

   Gebeurtenisse in die begin van die boek word in die film gekondenseer
   of weggelaat. 'n Groot verskil is die feit dat Gandalf nie bewus is van
   Bilbo se planne om die Shire te verlaat nie. In die boek is daar 'n 17
   jaar-lange periode tussen die oomblik wat Gandalf die Ring in Frodo se
   sorg laat en sy terugkeer om die gravering daarvan te openbaar. Die
   tydperk word vir tydsduur en speeltyd in die rolprent verkort.^[10] In
   die bronmateriaal spandeer Frodo ook 'n paar maande aan voorbereiding
   vir sy vertrek na Bree: in die rolprent word dit verkort na een dag, om
   dramatiese spanning te verhoog. Die verhaal tot en met Frodo en Sam se
   vertrek vanaf Bag End en hulle ontmoeting met Merry en Pippin is ook in
   die rolprent verkort. Sommige karakters, soos Tom Bombadil, is geheel
   en al uitgelaat vir eenvoudiging van die storielyn, asook om plek te
   maak vir tonele wat die bedreiging van die Nazgûl uitbrei. Dié dele is
   ook verkort of uitgehaal om die karakter van Saruman voor te stel,
   aangesien die karakter slegs in terugflitse in die boek verskyn tot en
   met volume 2, The Two Towers. Die gevangenisneming van Gandalf word ook
   in die rolprent uitgebrei met 'n vegtoneel tussen Gandalf en Saruman.
   Saruman se rol word self ook uitgebrei: hy is verantwoordelik vir die
   sneeustorm op die berg, Caradhras, terwyl 'n bose gees daarvoor
   verantwoordelik was in die boek.
   'n Replika van Lurtz, Uruk-hai vegter wat Boromir laat sneuwel het. Die
   karakter is 'n nuutskepping deur die regisseur, Peter Jackson, en
   verskyn nie in die oorspronklike roman nie.
   'n Replika van Lurtz, Uruk-hai vegter wat Boromir laat sneuwel het. Die
   karakter is 'n nuutskepping deur die regisseur, Peter Jackson, en
   verskyn nie in die oorspronklike roman nie.

   'n Aansienlike toevoeging aan die rolprent is Aragorn se onsekerheid
   oor sy rol as koning. Hierdie element is nie in die boek teenwoordig
   nie: daar beplan Aragorn op die troon op 'n geskikte tydstip te eis. In
   die boek laat hy die gebreekte swaard, Narsil, opnuut smee sodra hy by
   die Genootskap aansluit, maar in die rolprent word dit uitgestel tot en
   met die derde deel, The Return of the King. Hierdie veranderings was
   alles te danke aan Jackson se vereiste van "karaktergroei": die idee
   dat elke karakter moet verander of iets leer deur die loop van die
   verhaal. Die Elf, Arwen, het 'n ook groter rol in die rolprent as in
   die boek: sy neem die rol van Glorfindel oor in die toneel waar Frodo
   van die Nazgûl gered word. Die rol van Elrond is ook ander as sy
   ewebeeld in die boek: in die rolprent twyfel hy aan die krag van die
   Mens om sonder die leiding van 'n koning te oorleef.

   Die gedrukte verhaal, The Fellowship of the Rings, het 'n skielike
   einde in terme van dramatiese struktuur, siende dat die verhaal, The
   Lord of the Rings, een verhaal is wat slegs in drie dele uitgegee is.
   Om 'n klimaks aan die einde van die rolprent te bewerkstellig het
   Jackson die slagveld geïntroduseer waarin hy ook die nuutgeskepde (en
   onbenaamde) karakter, Lurtz, vir die eerste keer voorstel. In die boek
   word die geveg wat tot Boromir se dood lei in terugflitse in die tweede
   volume verhaal, maar die geveg is na die eerste rolprent verskuif en
   gebeur in die rolprent se huidige tyd. In 'n poging om die einde meer
   bevredigend te maak, is Aragorn bewus van Frodo se vertrek, terwyl die
   Genootskap in die boek in chaos verkeer.

[wysig] Produksie

   Jacson het in Augustus 1997 begin om saam met Christian Rivers die
   beelddraaiboek vir die trilogie te skep. In hierdie tyd het hy ook
   Richard Taylor en Weta Workshop genader, en hulle het begin om Jackson
   se interpretasie van Middel-aarde te skep.^[11] Jackson het hulle gevra
   om Middle-earth so geloofwaardig moontlike te maak en om daaraan op 'n
   geskiedkundige te dink.^[12]

   In November het Alan Lee en John Howe die primêre konsepontwerpers vir
   die trilogie geword.^[12] beide het ervaring as illustreerders vir die
   boeke en verskeie ander koppelprodukte gehad. Lee het vir die
   Kunsafdeling gewerk en plekke soos Rivendell, Isengard, Moria en
   Lothlórien geskep. Vir die elwe se wonings het hy meestal art
   niveau-styl gebruik, terwyl hy geometriese vorms gebruik het vir die
   dwerge se wonings.^[12]^[13] Alhoewel Howe bygedrae het tot die ontwerp
   van Bag End en die Argonath,^[12]^[13] het hy gefokus op die ontwerp en
   ontwikkeling van die wapenrusting, aangesien dit 'n area is wat hy sy
   lewe lank bestudeer het.^[14] Weta en die kunsafdeling het aangehou met
   hul ontwerping, terwyl Grant Major die ontwerpe verwesenlik het en Dan
   Hennah plekbepalings vir toekomstige verfilming gemaak het.^[12] Op 1
   April 1999 het Ngila Dickson by die bemanning aangesluit as
   kostuumontwerper.^[5] Saam met 40 ander naaldwerksters het hulle
   uiteindelik 19 000 kostuums geskep: 40 weergawes vir elke spesifieke
   kostuum vir elke akteur, aktrise en hulle dubbelgangers. Die kostuums
   moes deur verskeie prosesse gaan om hulle ouer te laat voorkom.^[15]

[wysig] Buiteopnames

   'n Wintertoneel by Mount Ruapehu. Die berg het sy sneeubedekte hellings
   aan verskeie tonele in die rolprent verleen. Die berg is ook gebruik
   vir die slagveld tussen die Laaste Bondgenootskap en die magte van
   Sauron aan die begin van die rolprent.
   'n Wintertoneel by Mount Ruapehu. Die berg het sy sneeubedekte hellings
   aan verskeie tonele in die rolprent verleen. Die berg is ook gebruik
   vir die slagveld tussen die Laaste Bondgenootskap en die magte van
   Sauron aan die begin van die rolprent.

   'n Lys van die buiteopnames, volgens hulle verskyning in die rolprent:
          Fiktiewe
   ligging                       Spesefieke plek
                          in Nieu-Seeland                    Algemene area
                                                         in Nieu-Seeland
   Hobbiton               Matamata                       Waikato
   Gardens of Isengard    Harcourt Park                  Upper Hutt
   Die Shire-woude        Otaki Gorge Road               Kapiti Coast District
   Bucklebury Ferry       Keeling Farm, Manakau          Horowhenua
   Woud naby Bree         Takaka Hill                    NelsonNelson
   Trollshaws (Trollebos) Waitarere Forest               Horowhenua
   Drif van Bruinen       Arrowtown Recreational Reserve Queenstown
   Rivendell              Kaitoke Regional Park          Upper Hutt
   Eregion                Mount Olympus                  Nelson
   Dimrill Dale           Lake Alta                      The Remarkables
   Dimrill Dale           Mount Owen                     Nelson
   Lothlórien             Lake Wakatipu                  Queenstown
   Anduin-rivier          Rangitikei-rivier              Rangitikei District
   Anduin-rivier          Poet's Corner                  Upper Hutt
   Parth Gale]            Paradise                       Glenorchy
   Amon Hen               Mavora Lakes                   Milford Sound

[wysig] Verwysings

    1. ^ "Abbreviations." elvish.org. URL besoek op 2006-08-17.
    2. ^ "Offical Frodo Press Release!", The One Ring.net, 1999-07-09. URL
       besoek op 15 Oktober 2006.
    3. ^ ^3,0 ^3,1 ^3,2 ^3,3 The Fellowship of the Cast (DVD). New Line
       Cinema. 2002
    4. ^ Sibley, Brian (2001). The Lord of the Rings: Official Movie
       Guide. Harpercollins, bl. 100-101. ISBN 0-00-711908-9.
    5. ^ ^5,0 ^5,1 Brian Sibley (2002). The Lord of the Rings: The Making
       of the Movie Trilogy. Harpercollins. ISBN 0-00-713567-X
    6. ^ Cameras in Middle-earth: Filming The Fellowship of the Ring
       (DVD). New Line Cinema. 2002.
    7. ^ From Book to Screen (DVD). New Line Cinema. 2002.
    8. ^ Tolkien, J.R.R. (1981). The Letters of J. R. R. Tolkien. Houghton
       Mifflin. ISBN 0-618-05699-8.
    9. ^ Phil Eskew. "The Fellowship of the Ring." The Nitpicker's Guide
       to the Lord of the Rings. URL besoek op 18 Maart 2007.
   10. ^ Peter Jackson, Fran Walsh, Philippa Boyens (2002):
       Director/Writers Commentary (DVD). New Line Cinema.
   11. ^ Russell, Gary (2003). The Art of the Two Towers. Harper Collins,
       8. ISBN 0-00-713564-5.
   12. ^ ^12,0 ^12,1 ^12,2 ^12,3 ^12,4 {{ Designing Middle-earth (DVD).
       New Line Cinema: 2002.
   13. ^ ^13,0 ^13,1 Big-atures (DVD). New Line Cinema: 2002.
   14. ^ Sibley (2001), bl.90
   15. ^ Cite error: Invalid <ref> tag; no text was provided for refs
       named costumes

   Kategorieë: Fantasierolprente • Amerikaanse rolprente • Nieu-Seelandse
   rolprente

