Theodor Mommsen


   Theodor Mommsen
   Theodor Mommsen

   Christian Matthias Theodor Mommsen (30 November 1817–1 November, 1903)
   was 'n Duitse leraar in die klassieke werke, en historikus, algemeen
   beskou as die belangrikste klassikus van die 19e eeu. Sy werk omtrent
   die Romeinse geskiedenis is vandag nog uiters belangrik vir navorsing
   oor die onderwerp. Hy het die Nobelprys vir Letterkunde ontvang in
   1902, en was 'n vooraanstaande Duitse politikus, as 'n lid van beide
   die Pruisiese en Duitse parlemente.

   Inhoud

        * 1 Kort lewensgeskiedenis
        * 2 Wetenskaplike werke
        * 3 Nobelprysfeite
        * 4 Bronnelys
        * 5 Eksterne skakels

[wysig] Kort lewensgeskiedenis

   Mommsen is in Garding in Schleswig gebore ('n Duitse staat op die grens
   tussen Duitsland en Denemarke), en het grootgeword in Bad Oldesloe in
   dieselfde staat. Hy was eers 'n hoogleraar in geskiedenis aan die
   Universiteit van Leipzig, het toe lid geword van die Akademie van
   Wetenskappe in Berlyn in 1858, en daarna hoogleraar in Romeinse
   geskiedenis aan die Universiteit van Berlyn in 1861.

   Hy het talle eerbewyse ontvang vir sy wetenskaplike prestasies: die
   "Blou Max", Pruise se hoogste militêre eerbewys in 1868; ereburgerskap
   van Rome; en die Nobelprys, een van weinige non-fiksieskrywers om dié
   toekenning te verwerf.

[wysig] Wetenskaplike werke

   Theodor Mommsen in 1881
   Theodor Mommsen in 1881
     * Die geskiedenis van Rome: Die werk verskyn in drie volumes tussen
       1854 en 1856, en dek die Romeinse geskiedenis tot aan die einde van
       die Romeinse republiek en die heerskappy van Julius Caesar.
     * Romeinse grondwetlike reg: (1871-1888)
     * Romeinse strafreg (1899), en
     * meer as 1 500 verdere werke en verhandelinge oor ander individuele
       onderwerpe.

[wysig] Nobelprysfeite

   Mommsen was beide die oudste persoon om ooit die Letterkundeprys te
   verower (hy was 85 jaar oud) en ook die die persoon met die vroegste
   geboortedatum (1817).

[wysig] Bronnelys

          Hierdie artikel is 'n gedeeltelike vertaling van die Engelse
          Wikipedia artikel, Theodor Mommsen.

     * Wilhelm Weber, Theodor Mommsen (1929)
     * W. Warde Fowler, Theodor Mommsen: His Life and Work (1909)
     * Mommsen, Theodor: Römische Geschichte. 8 Volumes. dtv, München
       2001. ISBN 3-423-59055-6
     * Heuß, Alfred: Theodor Mommsen und das 19. Jahrhundert. Kiel 1956;
       reprinted Stuttgart 1996. ISBN 3-515-06966-6
     * Wickert, Lothar: Theodor Mommsen. 4 volumes. Frankfurt/Main,
       1959?1980.
     * Rebenich, Stefan: Theodor Mommsen: eine Biographie. Beck, München
       2002. ISBN 3-406-49295-9

[wysig] Eksterne skakels

     * Nobelprys biografie
     * 'n Mommsen biografie

   Kategorieë: Duitse politici • Duitse geskiedkundiges • Nobelprys •
   Nobelprys vir Letterkunde wenners

