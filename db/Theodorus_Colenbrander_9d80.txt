Theodorus Colenbrander


   Theodorus Christiaan Colenbrander (18 September 1811 - 21 November
   1881) was 'n Nederlander wat in 1854 na die Kroonkolonie van Natal
   geïmigreer het en verantwoordelik was vir die vestiging van 'n
   Nederlandse nedersetting by New Guelderland. Hy is op 6 Oktober 1847 in
   Poerwakarta, Indië met Geraldine Nicoline van Groll getroud.

   Colenbrander is in Doesburg in Nederland gebore en het in 1854 saam met
   Wilhelm van Prehn het van Java na Natal gekom. Hulle het gepoog om in
   vennootskap met Archibald Keir Murray indigo in Pinetown te groei en
   vervaardig. Die poging was egter onsuksesvol en Van Prehn het die
   kolonie weer verlaat. Colenbrander het egter in Natal gebly en namens
   die Nederlandsche Landbouw Emigratie Maatschappij, wat deur sy broer,
   Herman Colenbrander, en die se twee seuns Johannes Arnoldus en Adriaan
   saam met die Amsterdamse skeepseienaar, M.C. Lapidothin, in Nederland
   gestig is, Nederlanders na New Guelderland gebring waar hy 'n plaas en
   die New Guelderland Suikerfabriek besit het. Die Natalse Uitvoerende
   Raad het hom toegelaat om jong meganici, boere en arbeiders in te voer.
   Die doel van die immigrasie was om die jong mense in ander dele van die
   wêreld te vestig en hulle sodoende te verwyder uit wat beskryf is as
   die die "besmetting van Europese armoede’. Die eerste groep immigrante
   het in Mei 1857 aangekom. Van toe af tot Julie 1860 het ten minste ses
   skepe in Durban aangekom en vanne soos Wassink, Theunissen, Ente en
   Gielink na Natal gebring. ^[1]

[wysig] Verwysings

    1. ^ Gezinsblad, Besoek op 4 Februarie 2007

   Kategorieë: Nederland • Suid-Afrikaanse entrepreneurs

