Thomas Kuhn


   Thomas Samuel Kuhn (18 Julie 1922 – 17 Junie 1996) was 'n Amerikaanse
   akademikus, wat omvattened oor die geskiedenis van die wetenskap
   geskryf het en verskeie belangrikke begrippe relevant tot die
   geskiedenis van die wetenskap ontwikkel het.

   Kuhn is gebore in Cincinnati, Ohio, seun van Samuel L. Kuhn, 'n
   bedryfsingenieur en Minette Stroock Kuhn. Hy behaal 'n BA graad in
   fisika aan die Universiteit van Harvard in 1946 en 'n Ph.D. in 1949. Hy
   bied 'n kursus in die geskiedenis van wetenskap aan universiteit van
   Harvard aan van 1948 tot 1956. Nadat hy Harvard verlaat het, het Kuhn
   aan die Universiteit van Karlifornië, Berkeley in beide die filosofie
   departement en die geskiedenisdepartement klasse aangebied en is in
   1961 aangestel as professor in die Geskiedenis van die Wetenskap. In
   1964 sluit hy by Princeton University aan as die "M. Taylor
   Pyne"-professor van Filosofie en die Geskiedenis van die Wetenskap. In
   1979 het hy die Massachusetts Institute of Technology (MIT) as die
   "Laurance S. Rockefeller"-professor in Filosofie gedien tot 1991.

   Hy is veral bekend vir sy boek The Structure of Scientific Revolutions
   (SSR) (1962), wat voortgebou het op Norwood Russell Hanson se Patterns
   of Discovery (1958). Kuhn glo dat wetenskaplike navorsing en denke
   gedefinieer word deur paradigmas of konsepsuele wêreldbeskouings wat
   bestaan uit formele teorië, klassieke eksperimente en getoetste
   metodes. Wetenskaplikes sal tipies 'n bestaande paradigma aanvaar en
   die paradigma se omvang probeer verbreed deur teorieë te verfyn,
   verduidelikings te soek vir data wat nie heeltemal verstaan word nie en
   meer akkurate standaarde te probeer skep. Uiteindelik sal die
   wetenskaplikes gekonfronteer word met teoretiese probleme wat nie
   opgelos kan word nie of eksperimentele anomolieë wat die tekortkominge
   van die paradigma duidelik maak of selfs dit heeltemal weerspreek.
   Hierdie opeenhoping van probleme lei tot 'n krisis wat slegs opgelos
   kan word deur 'n intellektuele revolusie wat die ou paradigma vervang
   met ‘n nuwe. Die vervanging van die Ptolemaniese kosmologie deur
   Kopernikus se heliosentrisme en die vervanging van die Newtonmeganika
   deur kwantumfisika en algemene relatiwiteit dien beide as voorbeelde
   van paradigma skuiwe. Kuhn stel die idee voor dat wetenskap nie
   evolusionêr ontwikkel na "'n waarheid" nie, maar eerder periodieke
   revolusies of paradigmaverskuiwinge beleef. Kuhn beweer die paradigma
   bepaal die tipe eksperimente wat wetenskaplikes uitvoer, die vrae wat
   hulle vra en die probleme wat hulle as belangrik ag. Slegs 'n
   paradigmaverskuiwing verander die fundamentele konsepte wat navorsing
   onderlê en inspireer nuwe standaarde vir bewyse, nuwe navorsings
   metodes en nuwe teorië sowel as eksperimente wat radikaal van die oues
   verskil.

   Die impak van Kuhn se werk kan ook gemeet word in die verandering wat
   hy selfs in die woordeskat van die geskiedenis van die wetenskap
   teweeggebring het. Behalwe vir die gebruik van die konsep
   "paradigmaverskuiwing" het hy die woord paradigma van die beperkte
   gebruik in linguistiek verhef tot die woord se algemene gebruik vandag.
   Kuhn was benoem as 'n Guggenheim Fellow in 1954, en in 1982 is die
   George-Sartonmedaljie in die geskiedenis van die wetenskap aan hom
   toegeken. Verskeie ere-doktors grade is aan hom toegeken.

   Kuhn het op 17 Junie, 1996 gesterf. Hy is oorleef deur sy eggenote
   Jehane R. Kuhn, sy voormalige eggenote Kathryn Muhs Kuhn, en hul drie
   kinders, Sarah, Elizabeth en Nathaniel.

[wysig] Bibliografie

     * The Copernican Revolution (Cambridge, MA: Harvard University Press,
       1957)
     * The Structure of Scientific Revolutions (Chicago: University of
       Chicago Press, 1962) (ISBN 0226458083)
     * The Essential Tension: Selected Studies in Scientific Tradition and
       Change (1977)
     * Black-Body Theory and the Quantum Discontinuity, 1894-1912
       (Chicago, 1987) (ISBN 0226458008)
     * The Road Since Structure: Philosophical Essays, 1970-1993 (Chicago:
       University of Chicago Press, 2000) (ISBN 0226457982)

   Kategorie: Amerikaanse filosowe

