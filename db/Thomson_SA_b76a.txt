Thomson SA


   Thomson SA, wat vroeër onder die naam Thomson Multimedia bekendgestaan
   het, is 'n multinasionale vervaardiger van elektroniese verbruikersware
   en mediadienste en het sy hoofkwartier in Boulogne-Billancourt,
   Frankryk. Die maatskappy het in 2004 byna 60 000 werknemers in dertig
   lande dwarsoor die wêreld. Die gekonsolideerde wins van Thomson beloop
   in 2003 byna € 8,5 miljard. Thomson SA word op die Franse
   effektebeurs-indeks CAC 40 gelys.

   Inhoud

        * 1 Organisasie
        * 2 Portefeulje
        * 3 Geskiedenis
        * 4 Eksterne skakels

[wysig] Organisasie

   Thomson gebruik vir sy internasionale bedrywighede vier strategiese
   handelsmerke:
     * Thomson: Verskaf elektroniese verbruikersware vir die Europese
       markte
     * RCA: Verskaf elektroniese verbruikersware vir die Noord- en
       Suid-Amerikaanse markte
     * Grass Valley: Verskaf toerusting en dienste aan uitsaaikorporasies
       dwarsoor die wêreld
     * Technicolor: Verskaf dienste aan die rolprentbedrywe dwarsoor die
       wêreld

   Thomson maak ook gebruik van die handelsmerke General Electric (GE,
   onder lisensie) en ander om elektroniese verbruikersware in die
   Verenigde State te bemark. Die maatskappy gebruik ook die Thomson- en
   RCA-handelsmerke om elektroniese verbruikersware in Asië en die gebied
   van die Stille Oseaan te bemark.

   Thomson beheer ook die patente en lisensiëring van die MP3-oudiokodek
   en die kleurtelevisie-standaarde PAL, NTSC en SECAM. Die maatskappy
   vervaardig ook 'n persoonlike video-opnemer, wat op die TiVo-tegnologie
   baseer.

[wysig] Portefeulje

     * Elektroniese verbruikersware
          + Scenium-reeks van HDTV- en EDTV-televisietoestelle
          + LiFE-reeks van laerprys 4:3 beeldbuis-televisietoestelle
          + Scenium-DVD-spelers, -opnemers en tuisteaterstelsels
          + Lyra-persoonlike mediaspelers
          + Digitale televisie-ontvangers en -dekodeerders (DVB-S en
            DVB-T/TNT)
          + Satelliet-ontvangers (afdeling oorgeneem van die Duitse
            maatskappy Grundig)
          + GE digitale en analoë telefone
     * Filmdienste
          + Filmbewerking
          + Na-produksie en spesiale effekte
          + VHS-, DVD- en filmrol-authoring en bemarking
          + Digitale rolprentteater- en uitsaaidienste
     * Uitsaaitoerusting en -dienste
          + Video-hardeskyf-opbemers en -bedieners
          + Digitale nuusproduksie
          + Kameras
          + Routers en kontrole-oppervlakke
          + Uitsaaigeriewe
          + Beheer van digitale mediatoerusting
          + Toerusting vir analoë en digitale radiouitsaaidienste
          + Kabelmodems

[wysig] Geskiedenis

   Thomson is vernoem na die elektriese ingenieur Elihu Thomson, wat op 26
   Maart 1856 in Manchester, Engeland gebore is. Op vyfjarige leeftyd
   verhuis hy met sy familie na Philadelphia (Verenigde State).

   Saam met Edwin Houston stig hy in 1879 die Thomson-Houston Electric
   Company. Die onderneming smelt in 1892 met die Edison General Electric
   Company en staan daarna onder die naam General Electric Company bekend.
   Die Franse dogtermaatskappy Compagnie Française Thomson-Houston (CFTH)
   word in 1893 in Parys gestig. Vanuit hierdie filiaalmaatskappy
   ontwikkel die moderne Thomson-groep.

   In 1937 stel Thomson sy eerste prototipe van 'n televisietoestel
   bekend.

   In 1966 smelt CFTH met Hotchkiss-Brandt saam as
   Thomson-Houston-Hotchkiss-Brandt, 'n naam wat later verkort is tot
   Thomson-Brandt. Die elektroniese afdeling van Thomson-Brandt smelt in
   1968 met Compagnie Générale de Télégraphie Sans Fil (CSF) saam en vorm
   die Thomson-CSF-groep. Thomson Brandt het byna veertig persent van
   hierdie maatskappy se aandele besit.

   Thomson-Brandt en Thomson-CSF is in 1982 deur die Franse
   staatspresident François Mitterrand genasionaliseer. Thomson-Brandt
   word hernoem tot Thomson SA (Sociéte Anonyme) en smelt met Thomson-CSF
   saam.

   Die staatsbeheerde Thomson-groep oorneem in 1987 RCA en GE se
   Elektroniese Verbruikersware-afdeling van GE.

   Die Elektroniese Verbruikersware-maatskappy van Thomson is in 1988
   gevorm en kry in 1995 die nuwe naam Thomson Multimedia. Voor die
   privatisering in 1999 het die Franse regering die maatskappy opgesplits
   in Thomson Multimedia (elektroniese verbruikersware) en Thomson-CSF
   (krygstuig). Thomson-CSF staan sedert 2000 bekend as die Thales-groep.

   Net soos sy Amerikaanse eweknie het ook die Franse Thomson-groep 'n
   verskeidenheid elektriese en later ook elektroniese produkte vir die
   nywerheids-, verbruikers- en krygstuigmark vervaardig.

   In 2000 koop Thomson Multimedia Technicolor van Carlton Television (in
   besit van Carlton Communications) in die Verenigde Koninkryk.

   In 2001 oorneem Thomson Multimedia die Grass Valley-groep van 'n
   private eienaar.

   In 2002 wysig THomson Multimedia sy naam tot Thomson.

   In 2004 oorneem Thomson die Moving Picture Company van ITV. In
   dieselfde jaar brei Thomson se bedrywighede deur die oorname van
   Corinthian Television uit na die beheer van uitsaaidienste, -geriewe en
   -dienste en begin stig 'n gemeenskaplike onderneming, TTE, met die
   Sjinese matskappy TCL, wat tans alle televisie- en DVD-produkte van
   Thomson vervaardig en sodoende die wêreld se grootste vervardiger van
   televisietoestelle geword het. TCL het op daardie tydstip die eerste
   Sjionese maatskappy geword wat op die internasionale mark met groot
   internasionale ondernemings kon meeding. Aanvanklik beheer Thomson die
   bemarking van TTE se produkte. Hierdie bedrywigheid is in 2005 aan TTE
   oorgedra.

   Die Indiese Videocon-groep kondig in Junie 2005 aan dat hy die
   televisie-beeldbuise-afdeling van Thomson sal oorneem. In Desember 2005
   koop Thomson die uitsaai- en multimedia-afdeling van Thales terug. Die
   maatskappy het ook sy voorneme aangekondig om sy oudio/video- en
   toebehore-bedrywighede (insluitende alle elektroniese verbruikersware,
   wat onder die handelsmerke RCA en Thomson bemark word, met uitsondering
   van TTE se televisie-bedrywighede) moontlik gaan verkoop. Thomson sal
   hom damn beperk op kommunikasieprodukte soos draadlose telefone.

[wysig] Eksterne skakels

     * Die webwerf van Thomson

   Kategorie: Frankryk

