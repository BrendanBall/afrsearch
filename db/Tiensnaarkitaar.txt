Tiensnaarkitaar


   Inhoud

        * 1 Moderne/Yepes tiensnaarghitaar ^[1]
             + 1.1 Bestemming
             + 1.2 Spelers
             + 1.3 Komponiste
        * 2 Verwysings
        * 3 Foto's

[wysig] Moderne/Yepes tiensnaarghitaar ^[1]

   Nadat Narciso Yepes alreeds sy naam gemaak het as 'n eersteklas
   klassieke musikant het hy 'n stadium bereik waar die sessnaarghitaar se
   beperkings in konflik getree het met sy musikale visie. Hy was versteur
   deur die onegaligheid van die instrument se resonansie as gevolg van
   die simpatieke vibrasie van die botone van die bassnare. Sekere note
   (E, A, D, B) klink rond, verryk deur hierdie vibrasie, terwyl ander in
   vergelyking yl en arm klink, en ook meer geneig is tot staccato klank
   (die oomblink dat die vinger van die linkerhand verwyder word van die
   vingerbord). Yepes se idee om hierdie probleem op te los - 'n ghitaar
   met kromatiese resonansie wat hy in 1963 ontwerp het met die hulp van
   José Ramirez - volg streng wetenskaplike en musiekale logika.

   Deur vier addisionele snare by te voeg en hulle 'n baie spesifieke
   manier te stem - dit is C, B-mol, A-mol, en G-mol - word dieselfde
   resonansie verkry wanneer enige van die note op die vingerbord gespeel
   word, deur gebruik te maak van die mees prominente botone van die sewe
   bassnare (dit wil sê, meesal oktawe en vyfdes) wat in simpatie vibreer
   wanneer die ekwivalente noot elders op die vingerbord gespeel word. Die
   resultaat is liniêre, kromatiese resonansie: die bassnare vibreer nou
   in simpatie, versterk en verleng al twaalf note van die kromatiese
   oktaaf, soortgelyk aan die funksie van die pedaal van die klavier. Net
   soos die pianis die keuse het om die pedaal te gebruik, of nie, so kan
   'n bekwame speler van die tiensnaarghitaar ook beheer behou oor watter
   klanke hy/sy wil versterk/verleng, of hy/sy legato of staccato klanke
   wil hê, ensovoorts. Hierdie kromatiese resonansie en liniêre
   klankkwaliteit is nie moontlik op die sessnaarghitaar nie, en ook nie
   op 'n tiensnaarghitaar met enige ander bestemming as daardie van Yepes
   nie.

   Verder is dit nou moontlik vir die ghitaarspeler om die repertorium van
   die Barokluit (soos die van J.S. Bach) te speel sonder om enige skade
   te rig aan die basnote, deur gebruik te maak van scordatura (om die
   sewende - die laagste snaar - verder af te stem na B1 of A1) om die lae
   basnote te speel. (Die addisionele snare is nie bedoel om dit tegnies
   makliker te maak om basnote te speel nie, maar om meer akkurate
   opvoerings van luit- of klaviermusiek op die ghitaar moontlik te maak.)
   Behalwe vir die nuwe moontlikhede vir die interpretasie van bestaande
   ghitaarmusiek en meer akkurate transkripsies maak die instrument ook
   nuwe deure oop vir kontemporêre komposissies soos die suites "Si le
   jour paraît..." (Wanneer die dag breek...) en "Cadran lunaire*" (Maan
   horlosie*) van die Morrokaanse/Franse komponis Maurice Ohana, en "Y
   despues" (En Dan...) deur die Italiaanse dodekafonis Bruno Maderna.

     "Dit beteken nie 'n breek van of 'n gebrek aan respek vir die
     instrument van tradissie nie. My nuwe ghitaar is nie basies anders
     in klankkleur of tegniek as die sessnaarghitaar nie. Verbeel jou 'n
     klavier sonder 'n pedaal wat ewe skierlik een bekom het - die nuwe
     moontlikhede vir die verryking van die klank wat dit mee bring is
     vanselfsprekend." (Narciso Yepes)

[wysig] Bestemming

   Die korrekte standaardbestemming van die moderne tiensnaarghitaar is:
     * e' - b - g - d - A - E - C - Bb - Ab - Gb

   Of, enharmonies geskryf:
     * e' - b - g - d - A - E - C - A# - G# - F#

   (Die Helmholtz sisteem word gebruik vir die bogenoemde notasie. Dus, 7
   of C is die laagste snaar.)
   Bestemming
   Bestemming

[wysig] Spelers

     * Narciso Yepes, Stephan Schmidt, Ismael Barambio, Jonathan
       Leathwood, Godelieve Monden, Viktor van Niekerk, Simon Wynberg,
       Andreas Hiller

[wysig] Komponiste

     * Maurice Ohana
     * Bruno Maderna
     * Leonardo Balada
     * Antonio Ruiz-Pipó
     * Philippe Drogoz
     * Jorge Labrouve
     * José Ramón Encinar
     * Michèle Reverdy
     * Robert Keeley
     * Martin Derungs
     * Stephen Goss
     * T.E. Flemming
     * Chris Malloy
     * Ignacio Yepes
     * José Peris

[wysig] Verwysings

    1. ^ "10-string Guitar Basics." Blog Entry. Viktor van Niekerk.

[wysig] Foto's

   Narciso Yepes met sy tiensnaarghitaar,
   Kategorieë: Klassieke musiek • Musiekinstrumente

