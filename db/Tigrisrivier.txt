Tigrisrivier


                                        Tigris
                                 Beeld:Tigr-euph.png
                              Statut               {{{14}}}
                              Lengte 1 900 km
                Hoogte van oorsprong m
                    Gemiddelde vloei m³/s
                Oppervlak van bekken 375 000 vk km
                           Loop deur Turkye, Irak
                      Bassin fluvial
                          collecteur {{{10}}}
                         Mond uit in Eufraat, Sjatt al-Arab, Persiese Golf
              Largeur à l'embouchure {{{9}}}
                                                   {{{11}}}
                                                   {{{12}}}
                          Takriviere {{{13}}}
                                        Rivier

   Die Tigris (Koerdies: Tîj / Tûj / Tîr , Ou-Persies: Tigrā-,
   Middel-Persies: Tigr, Siries: ܕܩܠܬ; Deqlath, Arabies: دجلة; Dijla,
   Turks: Dicle, Hebreeus: חדקל; ḥiddeqel, Akkadies Idiqlat) is die
   oosterse een van die twee groot riviere wat Mesopotamië begrens. Die
   ander een is die Eufraat, wat oor die berge van Anatolië deur Irak
   vloei. (Trouens, die naam "Mesopotamië" is 'n Griekse vertaling uit die
   Ou-Persies Mîânrûdân, wat "die Land tussen die Riviere" beteken. Die
   Siriese naam vir die gebied is Beth Nahrain). Die oorspronklike
   Sumeriese naam was idigna of idigina, wat vertaal kan word as "die
   vinnig-vloeiende rivier, die rivier wat vloei", teenoor sy eweknie, die
   Eufraat, wat stadiger vloei sodat dit meer slik laat opbou en 'n hoër
   stroombed het as die Tigris. In Pahlavi beteken tigr "pyl" (in
   dieselfde taalfamilie as Ou-Persies tigra-, hedendaagse Persies têz
   "skerp"). Dit is blykbaar nie die oorspronklike naam van die rivier
   nie, maar dit is blykbaar (soos die Semitiese vorme van die naam) in
   nabootsing van die inheemse Sumeriese naam.

   'n Ander naam vir hierdie rivier sedert die tyd van die Persiese Ryk,
   is Arvand, wat dieselfde betekenis het. Vandag verwys die naam Arvand
   na die laer deel van die Tigris (dit wil sê Arvand/Sjatt al-Arab) in
   Persies.
   Tigrisrivier in Mosoel, Irak
   Tigrisrivier in Mosoel, Irak

   Die Tigris is ongeveer 1 900 km lank en ontspring in die Taurus-berge
   van Oos-Turkye en vloei meestal in 'n suidoostelike rigting totdat dit
   naby Al-Kurna in Suid-Irak by die Eufraat aansluit. Die twee riviere
   vorm saam die Sjatt al-Arab-waterweg, wat in die Persiese Golf uitmond.
   Baie sytakke sluit by die rivier aan, onder meer die Dijala en die Bo-
   sowel as die Onder-Zab-rivier.

   Bagdad, die hoofstad van Irak, lê op oewer van die Tigris, terwyl die
   hawestad Basra aan weerskante van die Sjatt al-Arab lê. In antieke tye
   het baie van die groot stede van Mesopotamië op of naby die rivier gelê
   en het sy water die beskawing van die Sumeriërs gevoed. Beroemde stede
   wat aan die Tigris geleë was, het Nineve, Ctesiphon en Seleukië
   ingesluit, terwyl die stad Lagasj water uit die Tigris gebruik het wat
   daarheen gelei is deur 'n kanaal wat omstreeks 2400 v.C. gegrawe is.
   Saddam Hussein se tuisdorp, Tikrit, lê ook aan die rivier en het sy
   naam daarvan gekry.
   Die Tigris buite Dijarbakır in Turkye
   Die Tigris buite Dijarbakır in Turkye

   Die Tigris is al lank 'n belangrike verroete in 'n land wat hoofsaaklik
   uit 'n woestyn bestaan. Dit is tot by Bagdad bevaarbaar vir
   platboomvaartuie, mar vlotte is nodig om goedere verder tot by Mosoel
   te vervoer. Riviehandel het gedurende die 20ste eeu afgeneem in
   belangrikheid toe die Basra-Bagdad-Mosoel-spoorlyn en paaie al hoe meer
   van die goedereverkeer begin dra het.

   Daair is baie damme op die rivier in Irak en Turkye, om water te
   voorsien vir besproeiing van die droë en halfwoestyngebiede wat langs
   die riviervallei lê. Damme wasook belangrikg om oorstromings in Irak af
   te weer, waartoe die Tigris geneig is nadat die sneeu op die Turkse
   berge gedurende April smelt. Onlangs was damme in Turkye 'n redelik
   omstrede onderwerp, as gevolg van die uitwerking op die omgewing in
   Turkye self sowel as die potensiële verminderde watervloei stroom af.

[wysig] Sien ook

     * Assirië
     * Mesopotamië

   Kategorieë: Mesopotamië • Riviere

