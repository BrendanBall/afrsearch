Tin



   50                         indium ← tin → antimoon
   Ge
   ↑
   Sn
   ↓
   Pb

                                                             periodieke tabel

                                                                  Algemeen
                                          Naam, Simbool, Getal tin, Sn, 50
                                                Chemiese reeks swak metale
                                             Groep, Periode, Blok 14, 5, p
                                         Voorkoms silwerige glansende grys
                                              Atoommassa 118.710 (7) g/mol
                                 Elektronkonfigurasie [Kr] 4d^10 5s^2 5p^2
                                        Elektrone per skil 2, 8, 18, 18, 4
                                                        Fisiese Eienskappe
                                                        Toestand vastestof
                                   Digtheid (naby k.t.) (wit) 7.265 g/cm³
                                  Digtheid (naby k.t.) (grys) 5.769 g/cm³
                                  Vloeistof digtheid teen s.p. 6.99 g/cm³
                                                        Smeltpunt 505.08 K
                                                              (231.93 °C)
                                                           Kookpunt 2875 K
                                                                (2602 °C)
                                         Smeltingswarmte (wit) 7.03 kJ/mol
                                      Verdampingswarmte (wit) 296.1 kJ/mol
                                           Warmtekapasiteit (25 °C) (wit)
                                                         27.112 J/(mol·K)

   CAPTION: Dampdruk

                                     P/Pa    1    10  100  1 k  10 k 100 k
                                   teen T/K 1497 1657 1855 2107 2438 2893

                                                           Atoomeienskappe
                                              Kristalstruktuur tetragonaal
                                                   Oksidasietoestande 4, 2
                                                      (amfoteriese oksied)
                              Elektronegatiwiteit 1.96 (Skaal van Pauling)
                                                       Ionisasie energieë
                                                 (meer) 1ste: 708.6 kJ/mol
                                                        2de: 1411.8 kJ/mol
                                                       3rde: 2943.0 kJ/mol
                                                        Atoomradius 145 pm
                                                 Atoomradius (ber.) 145 pm
                                                   Kovalente radius 141 pm
                                               Van der Waals radius 217 pm
                                                                   Diverse
                                         Magnetiese rangskikking geen data
                                   Elektriese weerstand (0 °C) 115 nΩ·m
                          Termiese geleidingsvermoë (300 K) 66.8 W/(m·K)
                              Termiese uitsetting (25 °C) 22.0 µm/(m·K)
                       Spoed van klank (dun staaf) (k.t.) (gerol) 2730 m/s
                                                   Young se modulus 50 GPa
                                                       Skuifmodulus 18 GPa
                                                       Massamodulus 58 GPa
                                                    Poissonverhouding 0.36
                                                      Mohs se hardheid 1.5
                                                   Brinell hardheid 51 MPa
                                              CAS-registernommer 7440-31-5
                                                        Vernaamste isotope

                    CAPTION: Hoofartikel: Isotope van Tin

                              iso     NV   halfleeftyd VM  VE (MeV)   VP
                             ^112Sn 0.97%  Sn is stabiel met 62 neutrone
                             ^114Sn 0.66%  Sn is stabiel met 64 neutrone
                             ^115Sn 0.34%  Sn is stabiel met 65 neutrone
                             ^116Sn 14.54% Sn is stabiel met 66 neutrone
                             ^117Sn 7.68%  Sn is stabiel met 67 neutrone
                             ^118Sn 24.22% Sn is stabiel met 68 neutrone
                             ^119Sn 8.59%  Sn is stabiel met 69 neutrone
                             ^120Sn 32.58% Sn is stabiel met 70 neutrone
                             ^122Sn 4.63%  Sn is stabiel met 72 neutrone
                             ^124Sn 5.79%  Sn is stabiel met 74 neutrone
                             ^126Sn sin    ~1 E5 j     β^- 0.380    ^126Sb

                                                                Verwysings

   Tin is 'n Chemiese element met die simbool: Sn, vanuit die Latyn:
   Stannum en atoomgetal van 50. Hierdie silwerkleurige, smeebare swak
   metaal word nie geredelik in lug geoksideer nie en bied weerstand teen
   korrosie. Die element word gebruik in legerings wat aangewend word om
   ander metale te bedek om hulle teen korrosie te beskerm. Tin word
   hoofsaaklik uit die mineraal kasseriet ontgin, waar dit in 'n
   oksiedvorm aangetref word. Dit kan saam met koper vermeng word om 'n
   die legering wat algemeen as brons bekend staan te vorm.
   Piouterlegerings kan soveel as 85% tot 99% tin bevat.

   Inhoud

        * 1 Kenmerkende eienskappe
        * 2 Allotrope
        * 3 Gebruike
        * 4 Geskiedenis
        * 5 Verspreiding en vervaardiging
        * 6 Verwysings

[wysig] Kenmerkende eienskappe

   Tin is 'n smeebare, pletbare, hoogs kristallyne silwerwit metaal;
   wanneer 'n staaf tin gebuig word kan 'n vreemde kraakgeluid gehoor word
   as gevolg van die breek van die kristalle. Die metaal weerstaan
   korrosie deur gedistilleerde-, see- asook sagte water maar kan deur
   sterk sure, alkalies en suursoute aangeval word. Tin tree op as 'n
   katalis wanneer suurstof in oplossing is en dit help om die chemiese
   aanval op die metaal te versnel. Tin vorm die dioksied SnO[2] as dit in
   die teenwoordigheid van lug verhit word. SnO[2] is op sy beurt 'n baie
   swak suur en vorm tinsoute (SnO[3]^2-) met basiese oksiede. Tin kan
   blink gepoleer word en word gebruik as beskermende laag vir ander
   metale om hulle teen korrosie of chemiese aanval te beskerm. Die metaal
   verbind direk met chloor en suurstof en verplaas waterstof uit verdunde
   sure. Tin is smeebaar teen gewone temperature maar is bros as dit
   verkoel word.

[wysig] Allotrope

   Tin se chemiese eienskappe val tussen dié van metale en nie-metale net
   soos die halfgeleiers silikon en germanium. Tin het twee allotrope teen
   normale drukke en temperature: gys- en wit tin.

   Onder 13.2 °C bestaan dit as 'n grys of alfa tin wat 'n kubiese
   kristalstruktuur het soortgelyk aan silikon en germanium. Grys tin het
   geen metaaleienskappe nie en is 'n dowwe grys poeieragtige materiaal
   met min gebruike buiten vir 'n paar gespesialiseerde
   halfgeleiertoepassings.

   Alhoewel die oorgangstemperatuur 13.2°C is, vind die verandering nie
   plaas nie tensy die metaal baie suiwer is nie en slegs as die
   blootstellingstemperatuur ver onder 0°C is.^[1] Kommersiële grade van
   tin (99.8%) weerstaan die oorgang as gevolg van die inhiberende effek
   van die klein hoeveelhede bismut, antimoon, lood en silwer wat
   teenwoordig is as onsuiwerhede. Legeringselemente soos koper, antimoon,
   bismut, kadmium en silwer verhoog die hardheid van tin. Tin vorm
   geredelik harde, bros intermediêre fases wat dikwels ongewens is. Dit
   los oor die algemeen nie goed op in ander metale nie en daar is baie
   min metale wat vastetoestand oplossings in tin sal vorm. Eenvoudige
   eutektiese stelsels kan egter met bismut, gallium, lood, tallium en
   sink.^[2]

[wysig] Gebruike

   Tin verbind geredelik met yster en is al gebruik om lood of sink en
   staal te bedek om korrosie te voorkom. Tingeplateerde staalhouers word
   dikwels gebruik vir voedselbewaring en hierdie gebruik maak 'n groot
   deel van die mark vir tin uit.

   Ander gebruike:
     * Tin word gebruik in verskeie legerings soos brons, piouter,
       fosforbrons, sagte soldeersel en dies meer.
     * Die belangrikste sout tinchloried word as reduseermiddel en om die
       vaslegging van kleurstowwe in die calico drukproses te verseker.
       Elektries geleidende bedekkings as tinsoute op glas gesproei word.
       Hierdie bedekkings is gebruik in paneelligte en in die
       vervaardiging van vrieswerende motorruite.
     * Die metaalpype in pyporrels word meestal gemaak met legerings wat
       tin/loodlegerings bevat. Die hoeveelheid tin in die pyporrel speel
       'n rol in die toonhoogte van die pyp, aangesien tin die mees
       resonante metaal is.
     * Vensterglas word dikwels gemaak deur gesmelte glas wat bo op
       gesmelte tin dryf om sodoende 'n baie plat oppervlak te verkry
       (Hierdie proses staan as die "Pilkington-proses" bekend).
     * Tin word ook gebruik in soldeersels om pype te las of elektroniese
       stroombane te bou. Dit word ook gebruik as legeringsmetaal in laers
       asook 'n verskeidenheid chemiese toepassings. Alhoewel suiwer tin
       'n hoër smeltpunt het as 'n lood-tinlegering word dit al hoe meer
       gebruik om loodlegerings te vervang (soms saam met ander metale in
       legering) in vele toepassings vanweë die giftigheid van lood.
     * Tinfoelie was voorheen dikwels gebruik om voedsel en medisynes in
       toe te draai; maar is vroeg in die 20^ste eeu vervang met
       aluminiumfoelie.

   Tin word 'n supergeleier by enige temperatuur laer as 3.72 K. Tin was
   om die waarheid te sê een van die eerste supergeleiers wat bestudeer
   is; die Meissnerverskynsel, 'n kenmerk van supergeleiers, is vir die
   eerste keer ontdek tydens supergeleiertoetse op tinkristalle. Die
   niobium-tin verbinding Nb[3]Sn word in die handel gebruik as drade vir
   supergeleidende magnete, vanweë die materiaal se hoë kritieke
   temperatuur (18K) en kritiese magnetiese veld (25 Tesla). 'n
   Supergeleidende magneet wat slegs 'n paar kilogram weeg is in staat om
   magnetiese velde te skep wat vergelykbaar is aan dié wat met
   konvensionele elektromagnete opgewek kan word wat etlike tonne weeg.

[wysig] Geskiedenis

   Tin is een van die vroegste metale aan die mens bekend en is gebruik as
   'n bestandeel in brons sedert antieke tye. Tin is in brons implemente
   gebruik so vroeg as 3 500 v.C. hoofsaaklik te wyte aan die
   hardheidseienskappe wat dit aan brons verleen. Die metaal in sy suiwer
   vorm is egter eers rondom 600 v.C. gebruik.

[wysig] Verspreiding en vervaardiging

   Beeld:Tin (mined)2.PNG
   Tinproduksie in 2005

   In 2007 was die Volksrepubliek van Sjina die grootste tinprodusent met
   43% van die wêreldaandeel, gevolg deur Indonesië en Peru volgens die
   USGS.

   Tin word vervaardig deur die erts met steenkool in 'n hoogoond te
   reduseer. Die metaal is 'n relatief skaars element met 'n natuurlike
   verspreiding in die Aarde se Aardkors van ongeveer 2 dpm vergeleke met
   die 94 dpm van sink, 63 dpm van koper en 12 dpm vir lood. Die meeste
   van die wêreld se tin word ontgin vanuit sedimentêre neerslae. Die
   enigste mineraal van handelsbelang is kasseriet (SnO[2]). Daar word
   egter klein hoeveelhede tin herwin vanuit sulfiedkomplekse soos
   stanniet, silindriet, frankeïet, kanveldiet en tealliet ontgin.
   Herwinning is ook 'n baie belangrike bron van tin.

   Tasmanië bevat ook neerslae van geskiedkundige belang, veral Mount
   Bischoff en Renison Bell.

   Daar word geraam dat teen die huidige verbruikstempo, die aarde se
   tinreserwes oor sowat 40 jaar uitgeput sal wees.^[3] Lester Brown het
   egter beraam dat met 'n uiters konserwatiewe ekstrapolasie van 2% groei
   per jaar dat tinreserwes selfs binne 20 jaar uitgeput kan word.^[4]

[wysig] Verwysings

    1. ^ Mel Schwartz.Encyclopedia of Materials, Parts and Finishes, 2de
       uitgawe, afdeling Tin and Alloys, Properties. CRC Press,2002.ISBN
       1-56676-661-3
    2. ^ Mel Schwartz.Encyclopedia of Materials, Parts and Finishes, 2de
       uitgawe, afdeling Tin and Alloys, Properties. CRC Press,2002.ISBN
       1-56676-661-3
    3. ^ 26 Mei, 2007, New Scientist, volume 194, uitgawe 2605, bladsye
       38-39, issn = 0262 4079, How Long Will it Last?
    4. ^ Brown, Lester Plan B 2.0, New York: W.W. Norton, 2006. bl. 109

   Kategorie: Chemiese elemente

