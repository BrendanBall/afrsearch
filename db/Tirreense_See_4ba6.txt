Tirreense See


   Die Tirreense See
   Die Tirreense See
   Die Golf van Gaeta (Latium)
   Die Golf van Gaeta (Latium)

   Die Tirreense See maak deel uit van die Middellandse See en lê wes van
   Italië tussen die vasteland, Sardinië en Sisilië. In die Golf van Genua
   grens dit in die noorde aan die Liguriese See en word in die weste deur
   Korsika en Sardinië, in die ooste deur Toscana, Latium (Lazio),
   Kampanië en Kalabrië, en in die suide deur Sisilië begrens.

   Inhoud

        * 1 Seestrate
        * 2 Geologie en klimaat
        * 3 Etimologie
        * 4 Mitologie

[wysig] Seestrate

   Die Seestraat van Messina met 'n wydte van drie kilometer verbind die
   Tirreense met die Ioniese See. Ander belangrike seestrate is die
   Korsikakanaal tussen Italië en Korsika met 'n wydte van sowat 80
   kilometer, die Seestraat van Bonifacio tussen Korsika en Sardinië met
   'n wydte van elf kilometer, die Sardiniese Kanaal tussen Sardinië en
   Tunisië met 'n wydte van 200 kilometer, en die Seestraat van Sisilië
   tussen Tunisië en Sisilië met 'n wydte van 160 kilometer.

[wysig] Geologie en klimaat

   Die Tirreense See bereik 'n maksimale diepte van 3 785 meter en lê naby
   die geologiese breuklyn tussen die Europese en Afrika-vastelande, wat
   deur onderseese bergreekse en aktiewe vulkane soos Marsili gekenmerk
   word.

   Die belangrikste winde, wat in die gebied optree, is die Mistral uit
   die Rhônevallei, die Libeccio uit die suid-ooste en die Ostro uit die
   suide.

[wysig] Etimologie

   Die naam is ontleen aan die Griekse woord vir die Etruskers, Tyrrhenoi.
   Hulle het na bewering onder die leierskap van prins Tyrrhenus
   oorspronklik uit Lidië in Klein-Asië gekom en hulle in die kusgebied
   van die huidige Toscana gevestig. Die Etruskers het die seegebied langs
   hulle gebied die "Etruskiese See" genoem.

[wysig] Mitologie

   Volgens die Griekse mitologie het die rotswande bo-oor die Tirreense
   See die vier winde gehuisves, wat deur Aeolus beheer is.
   Kategorie: Seë

