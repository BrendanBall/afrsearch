Toengoeska-voorval


   Bome neergevel deur die Toengoeskaslagvoorval.

   Op 30 Junie 1908 het by 60°55'N 101°57'O in die streek Toengoeska
   (teenwoordig Ewenkië) in Siberië 'n enorme ontploffing plaasgevind. 'n
   Groot aantal bome is in 'n omtrek van 30 tot 40 kilometer ontwortel.
   Oor die oorsaak van die ontploffing word nog gespekuleer omdat dit in
   'n baie afgeleë gebied plaasgevind het. Dit is egter feitlik seker dat
   die oorsaak 'n meteoor was wat op 'n hoogte van sowat agt kilometer
   uiteengespat het.

   Ooggetuies het 'n vuurbal uit die lug sien neerdaal wat ontplof het.
   Dit het gepaard gegaan met 'n baie harde knal. Die krag van die
   ontploffing het bome in die omgewing ontwortel en mense en diere
   weggeblaas. Die ontploffing was op meer as 200 km van die episentrum
   waarneembaar.

[wysig] Eksterne skakel

     * A.E.Zlobin, Toengoeska [PDC-2007]
     * Toengoeska 1908
     * Astrobiology, V.4, N.3, 2004, 391-399
     * Ooggetuieverslag en rekonstruksie

   Commons
   Multimedia oor hierdie onderwerp is te vinde op Wikimedia Commons onder
   die titel:
   Tunguska event
   Kategorieë: Rusland • Sterrekunde

