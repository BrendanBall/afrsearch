Toni Frissell


   CAPTION: Toni Frissell

   "Ek sal eerder met 'n kamera bekruip, as met 'n geweer" c. 1935.
   Gebore 10 Maart 1907
   Manhattan, New York
   Oorlede 17 April,1988
   Stratford-upon-Avon, Warwickshire, Engeland
   Titel {{{titel}}}
   Salaris {{{salaris}}}
   Termyn in amp {{{termyn}}}
   Voorganger {{{voorganger}}}
   Opvolger {{{opvolger}}}
   Politieke party {{{party}}}
   Godsdienstige Oortuiging {{{godsdiens}}}
   Huweliksmaat Francis M. Bacon III
   Kinders {{{kinders}}}
   Webwerf: {{{webwerf}}}
   {{{voetnotas}}}

   Antoinette Frissell Bacon, beter bekend as slegs Toni Frissell, was 'n
   Amerikaanse fotograaf, bekend vir haar modefotografie, foto's van die
   Tweede Wêreldoorlog en portrette van bekende Amerikaners en Europeërs
   en kinders en vrouens uit alle kringe van die lewe.

   Inhoud

        * 1 Voor-oorlogse loopbaan
        * 2 Tweede Wêreldoorlog
        * 3 Na die oorlog
        * 4 Boeke
        * 5 Aantekeninge
        * 6 Eksterne skakels
             + 6.1 Library of Congress

[wysig] Voor-oorlogse loopbaan

   Antoinette Frissell is op 10 Maart 1907 in Manhattan gebore, maar het
   foto's onder die naam "Toni Frissel" geneem, selfs ná haar huwelik met
   die Manhattanse sosiale swierbol, Francis M. Bacon III. Sy het met baie
   van die destyds bekende fotograwe gewerk, as 'n vakleerling van Cecil
   Beaton en saam met Edward Steichen. Haar aanvanklike werk as 'n
   modefotograaf vir Vogue in 1931, was te danke aan Condé Montrose Nast
   die stigter van Condé Nast Publications (die eienaar van o.a. Vogue en
   Vanity Fair). Sy het later foto's geneem vir Harper's Bazaar. Haar mode
   foto's, selfs die van aandrokke ens., was dikwels buitemuurs afgeneem,
   om die klem te lê op aktiewe vroue.

[wysig] Tweede Wêreldoorlog

   In 1941 het Frissell as vrywillige fotograaf by die Amerikaanse Rooi
   Kruis aangesluit. Sy het later vir die Amerikaanse Agtste Lugmag gewerk
   en het die amptelike fotograaf van die Vroue Korps geword. Sy om hulle
   ontwil foto's geneem van verpleegsters, fronttroepe, swart vlieëniers
   en weeskinders. Sy het twee keer na die Europese front gereis tydens
   die oorlog. Haar foto's van militêre vrouens en swart vegvlieëniers in
   die elite 332de Veggroep (die Tuskegee Airmen) was bedoel om publieke
   ondersteun vir vrouens en swart mense in militêre diens aan te moedig.

[wysig] Na die oorlog

   'n Vrou onderwater in die Weeki Wachee-waterbron in Florida (1947),
   geneem vir Harper's Bazaar; later ook gebruik in Sport's Illustrated
   (1955).
   'n Vrou onderwater in die Weeki Wachee-waterbron in Florida (1947),
   geneem vir Harper's Bazaar; later ook gebruik in Sport's Illustrated
   (1955).

   In die 1950's het Frissel informele portrette van bekendes en
   invloedrykes in die Verenigde State en Europa geneem, insluitende
   Winston Churchill, Eleanor Roosevelt en John F. en Jacqueline Kennedy.
   Sy het ook vir die tydskrifte Sports Illustrated en Life gewerk. Sy het
   volgehou met haar belangstelling in aktiewe vroue en sport en was in
   1953 die eerste vroulike fotograaf van die personeel van Sports
   Illustrated; sy was een van baie min vroulike sportfotograwe in die
   daaropvolgende dekades.

   Haar latere werk het gefokus op vroue uit alle kringe van die lewe,
   dikwels bedoel as kommentaar oor die menslike kondisie.

[wysig] Boeke

   Versamelde illustrasies van haar foto's:
     * A Child's Garden of Verses (1944)
     * Bermuda]]:The Happy Island (1946)
     * Mother Goose (1948)
     * The King Ranch, 1939-1944 (1965)

[wysig] Aantekeninge

     * Hierdie artikel se oorspronklike weergawe is 'n vertaling van die
       Engelse Wikipedia-artikel, Toni Frissell.

[wysig] Eksterne skakels

     * Toni Frissell, 81, Dies; A Noted Photographer - doodsberig in die
       New York Times.

[wysig] Library of Congress

   Die Amerikaanse Library of Congress het 'n groot versameling van haar
   foto's, maar blykbaar nie 'n lys waaruit hulle almal besoek kan word
   nie.
     * Toni Frissell Collection:Prints and Photographs Division
     * Endless Summer (Imagination): American Treasures of the Library of
       Congress
     * Toni Frissell - Women Come to the Front (Library of Congress
       Exhibition) - foto's van die Tweede Wêreldoorlog
     * Toni Frissell Collection (Prints and Photographs Reading Room,
       Library of Congress)

   Kategorie: Amerikaanse fotograwe

