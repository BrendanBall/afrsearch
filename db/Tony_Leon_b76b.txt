Tony Leon


   Tony Leon
   Tony Leon

   Anthony James Leon (gebore 15 Desember 1956) is 'n Suid-Afrikaanse
   politikus en die voormalige leier van die Demokratiese Alliansie,
   Suid-Afrika se hoof opposisieparty.

   Leon het grootgeword in Suid-Afrika in 'n Joodse familie gedurende die
   Apartheidsera, toe die ANC en ander organisasies wat die swart
   meerderheid verteenwoordig het, onwettig was. In 1974 het hy die
   organiseerder vir die Progressiewe Party geword, die meer liberale
   party van die slegs twee wettige opposisie partye van daardie tyd. In
   dieselfde jaar is hy verkies tot die Johannesburgse Stadsraad, waar hy
   die leier van die opposisie geword het.

   Hy is geskool by Kearsney College naby Durban voordat hy Regte
   bestudeer het aan die Universiteit van Witwatersrand, waar hy die
   President van die Regstudenteraad was en die Adjunk-President van die
   Verteenwoordigende Studenteraad. Hy het 'n prokureur geword, en in 1986
   'n dosent in die Fakulteit van Regte van die Universiteit van
   Witwatersrand.

   In 1989, is hy verkies tot die parlement vir die "Houghton
   constituency", om die Progressiewe Party se opvolger, die Demokratiese
   Party te verteenwoordig.

   Vanaf 1990 na 1994, was hy die Voorsitter van die DP se Kommissie vir
   die Handves van Menseregte , en as sulks 'n adviseur vir die Convention
   for a Democratic South Africa (CODESA) en 'n uitgevaardigde vir die
   veel-party-onderhandelinge wat gelei het tot die einde van Apartheid en
   die totstandkoming van 'n veel-party-demokrasie in 1994.

   Na die Suid-Afrikaanse algemene verkiesing van 1994 is Leon weereens
   verkies tot die parlement in die eerste demokratiese Nasionale
   Vergadering, en ook as die leier van die Demokratiese Party. Op daardie
   stadium was die Demokratiese Party beskou as hoofsaaklik 'n kleiner
   party van blanke liberales, iets vreemds in die eerste veelrassige
   regering van Suid-Afrika.

   Met die tweede algemene verkiesing in 1999 en met die Nuwe Nasionale
   Party wat slegs 28 setels (minder as die 82 in 1994) verseker, het Leon
   die leier van die opposisie in Suid-Afrika geword, sienende dat die DP
   38 setels verower het.

   Na die 2004 algemene verkiesing, het die Demokratiese Alliansie hul
   steun met 2,8% vermeerder, en so het die ANC se steun ook met 3,3%
   toegeneem. Hierdie toenames het ten koste van die drie van die vyf
   ander kleiner opposisie partye geskied, met slegs die Onafhanklike
   Demokrate - 'n nuweling op die Suid-Afrikaanse politieke sfeer - wat 'n
   noemenswaardige toename in stemme verwerf het.

   Leon het 'n stewige mediabeeld gebou as die opposisieleier, deurdat hy
   die ANC-regering effektief gekritiseer het onder Nelson Mandela, en
   selfs nog meer onder sy opvolger Thabo Mbeki, omdat die ANC nie daarin
   slaag om Suid-Afrika se groot probleme van armoede, werkloosheid en die
   VIGS-pandemie te hanteer nie. Alhoewel hy sommige van die party se
   lojale liberale ondersteuners verdryf het deurdat hy die doodstraf,
   Geneties-gemanipuleerde voedsel en Eskom se korrelbedreaktor voorstaan.

   Op Saterdag, 6 Mei 2007, tree Leon af as die leier van die Demokratiese
   Alliansie. Hy word opgevolg deur Helen Zille.

[wysig] Eksterne skakels

     * Financial Mail se profiel van Tony Leon
     * Webwerf van die Demokratiese Alliansie

   Kategorie: Suid-Afrikaanse politici

