Tourtière


   Die vulsel word voorberei
   Die vulsel word voorberei
   Die pastei is klaar om in die oond gebak te word
   Die pastei is klaar om in die oond gebak te word

   Die term tourtière verwys na 'n maalvleispastei, wat sy oorsprong in
   die Kanadese provinsie Québec het en van varkensvleis, kalfsvleis of
   beesvleis gemaak word. Die naam is afgelei van die Franse woord tourte
   - 'n soort wilde duif, wat aanvanklik vir die gereg gebruik is, maar
   teen die begin van die 20ste eeu uitgesterf het. Tourtière is 'n
   tradisionele Kersfees- en Oujaarsaand-gereg in Québec, maar dit word
   ook die hele jaar deur in kruidenierswinkels aangebied.

   Die pastei word ook deur Frans-Kanadese in ander dele van Kanada geniet
   en het danksy die vestiging van talle Kanadese immigrante lankal in die
   Amerikaanse Nieu-Engeland-state Vermont, New Hampshire en Maine as 'n
   tradisionele Ou Kersaand-gereg gewild geraak.

[wysig] Saguenay-Lac-Saint-Jean

   In die Saguenay-Lac-Saint-Jean-streek staan hierdie soort vleispastei
   as pâté à la viande (letterlik "vleispastei") bekend. In hierdie streek
   is verskillende soorte vleis (waaronder ook wildsvleis), wat in
   blokkies gesny word, aartappels en tamaties die belangrikste
   bestanddele. Hierdie variant word in Québec en ander dele van Kanada
   soms ook tourtière du Lac Saint-Jean genoem.

[wysig] Eksterne skakels

     * Recette de Tourtière du Lac Saint-Jean - 'n Resep vir Tourtière du
       Lac Saint-Jean

   Kategorie: Kanadese kookkuns

