Towerkrag


   Towerkrag in die okkultisme stel 'n persoon in staat om toegang te
   verkry tot een of ander bonatuurlike krag of vermoë wat nie normaalweg
   beskou word as 'n menslike vermoë nie. Towerkrag poog om die natuur te
   onderwerp aan die wil van die mens en word gedefinieer as: "Die kuns en
   wetenskap om verandering te bewerkstellig in samewerking met wilskrag"
   Metodes en tegnieke word ondersoek wat lei tot bewustelike evolusie
   deur die rig van energie deur bewustelik toegang te verkry na vermoeëns
   soos intuisie, inspirasie en kreatiewe verbeelding.

   Towerkrag maak die aaname dat die wêreld bestaan uit subtiele energie
   wat gerig kan word om verandering te bewerktstellig. 'n groot fokus
   word dus geplaas op die gedissiplineerde ontwikkeling van verstand,
   wilskrag en bewussynsvlakke. Towerkrag vereis as fondasie 'n
   gebalanseerde lewe met 'n stabiele en geintegreerde karakter. 'n Groot
   klem word dus geplaas op die ontwikkeling van 'n individu.

   Towerkragte gaan baie maal gepaard met rituele, simboliek asook
   towerspreuke om die towerkragte te manipuleer.

   Voorbeelde van towerkragte is:
     * Astrale Projeksie
     * Onsigbaarheid
     * Om deur vaste strukture te beweeg.
     * Telepatie
     * Telekinese
     * Die beweeg van voorwerpe sonder om fisies daaraan te raak.
     * Die vermoë om met diere te kommunikeer
     * Die gesondmaking van siektes
     * Vormverandering
     * Alchemie

   Towerkrag word onderskei van Towerkuns, wat meer te make het met
   oëverblindery waardeur die towenaar die gehoor mislei deur goed
   beplande truuks. Towerkuns word gewoonlk aangebied as vermaak.

   Towerkrag verskil van ander gelowe in die sin dat dit baie dinamies is
   en die hoofklem plaas op die individu om te werk vir verandering.
   Kategorie: Okkultisme

