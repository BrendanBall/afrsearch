Transesterifikasie


   In organiese chemie is transesterifikasie die proses waardeur die
   alkoksiegroep van 'n ester deur 'n ander alkohol uitgeruil word.
   Hierdie reaksies word dikwels gekataliseer deur die byvoeging van 'n
   suur of basis.
   Transesterifikasie: alkohol + ester → ander soort alkohol + ander soort
   ester

  Transesterifikasie: alkohol + ester → ander soort alkohol + ander soort
                                    ester

   Sure kan die reaksie kataliseer deur 'n proton te skenk aan die
   karbonielgroep en dit sodoende meer reaktief maak, terwyl basisse die
   reaksie kan kataliseer deur 'n proton vanuit die alkohol te verwyder en
   dit sodoende meer reaktief maak.

   Transesterefikasie word gebruik in die sintese van poliester waarin
   diesters transesterifikasie ondergaan met diole om makromolekules te
   vorm. Dimetieltereftalaat en etileenglikol reageer om
   polietileentereftalaat en metanol te vorm wat dan verdamp kan word om
   die reaksies vorentoe te dryf. Die omgekeerde reaksie (metanolise) is
   ook 'n voorbeeld van transesterefikasie en word gebruik om indiwiduele
   monomere uit poliesters te herwin.

   Een van die eerste gebruike van die transesterifikasie-reaksie was die
   vervaardiging van biodiesel om swaarvoertuie in Suid-Afrika voor die
   Tweede Wêreldoorlog aan te dryf.

[wysig] Verwysings

   Hierdie artikel is in sy geheel of gedeeltelik vanuit die Engelse
   Wikipedia vertaal.

   Klik vir info oor hierdie sjabloon.
   Kategorie: Chemiese reaksies

