Transformator


   Transformator 25KV.
   Transformator 25KV.

   'n Transformator is 'n statiese elektriese toestel (d.w.s. geen
   bewegende onderdele) wat deur middel van elektromagnetiese koppeling
   energie oordra van een stroombaan na 'n ander. 'n Transformator bestaan
   uit twee of meer spoele wat in meeste gevalle om 'n magnetiese kern
   gewikkel is. Die magnetiese kern konsentreer die magnetiese vloed in
   die spoele. 'n Wisselstroom in een van die spoele, die primêre spoel,
   induseer 'n wisselende magnetiese vloed in die kern op. Hierdie vloed
   induseer dan 'n spanning op in die ander, sekondêre, spoele.

   Transformators word gebruik vir omskakeling tussen hoë en lae
   spannings, om impedansie te verander, en om elektriese isolasie te bied
   tussen stroombane.

   Inhoud

        * 1 Basiese beginsels
             + 1.1 Koppeling deur wedersydse induksie
             + 1.2 Eenvoudige analise
        * 2 Sien ook

[wysig] Basiese beginsels

[wysig] Koppeling deur wedersydse induksie

   'n Eenvoudige transformator bestaan uit twee geleiers wat in 'n spoel
   gedraai word. Een van die spoel windings word die primêre spoel genoem
   en die ander spoel winding word die sekondêre winding genoem. Die
   geleiers word met 'n dun lagie isolator bedek om kortsluiting tussen
   die windings te voorkom. Wanneer 'n tydvarieërende stroom deur die
   primêre windings vloei, word 'n tydvarieërende magnetiese vloed om
   beide van die spoele gevorm. Die tydvarieërende magnetiese veld
   induseer 'n spanningsval oor die sekondêre spoel. Hierdie effek word
   wedersydse induksie genoem.

[wysig] Eenvoudige analise

   Wanneer 'n tyd varieërende spanning v[P], oor die primêre winding van
   N_P\, draaie geplaas word, word 'n tyd varieërende stroom in die spoel
   geïnduseer. Die tyd varieërende stroom induseer 'n magneto-motoriese
   krag (MMK). Net soos 'n elektromotoriese krag (EMK) die stroom deur 'n
   elekriese stroombaan dryf, so ook probeer die MMK die magnetiese vloed
   dryf in 'n magnetiese stroombaan. Die primêre MMF induseer 'n
   varieërende magnetiese vloed \Phi_P\, in die transformator kern. Met 'n
   oopbaan sekondêre winding word 'n teen EMK in teenstelling met v[P]
   geïnduseer. In verband met Faraday se wet van induktansie word die
   spanning oor die spoele geïnduseer in verhouding met die verandering in
   magnetiese vloed:

          {v_P} = {N_P} \frac {d \Phi_P}{dt}      and      {v_S} = {N_S}
          \frac {d \Phi_S}{dt}

   waar
     * v[P] en v[S] die spanningsval oor onderskeidelik die primêre en
       sekondêre spoel is,
     * N[P] en N[S] die aantal windings in onderskeidelik die primêre en
       sekondêre spoel is,
     * dΦ[P] / dt and dΦ[S] / dt die tyd afgeleide vloed geïnduseer in
       onderskeidelik die primêre en sekondêre spoel.

   As daar geen verliese tussen die primêre en sekondêre vloed is nie is
   die transformator koppeling perfek, dan sal \Phi_P = \Phi_S\, . Vervang
   dit in die bogenoemde vergelyking dan sal:

          \frac{v_P}{v_S}=\frac{N_P}{N_S}

   waar
     * v[P] en v[S] die spanningsval oor onderskeidelik die primêre en
       sekondêre spoel is,
     * N[P] en N[S] die aantal windings in onderskeidelik die primêre en
       sekondêre spoel is.

   Vir 'n ideale transformator sal die verhouding tussen die primêre
   spanning en sekondêre spanning gelyk wees aan die verhouding tussen die
   primêre en sekondêre spoel windings. Anders gestel, die spanning per
   spoel winding is dieselfde in beide windings. Die verhouding tussen die
   primêre en sekondêre stroom is omgekeerd eweredig aan die winding
   verhouding. Dit lei tot die mees algemeenste gebruik van
   transformators, om tussen hoë en lae spanning on te skakel.

[wysig] Sien ook

     * Kapasitor
     * Resistor
     * Elektrisiteit
     * Elektronika
     * Induktor
     * Induktansie

   Kategorie: Elektronika

