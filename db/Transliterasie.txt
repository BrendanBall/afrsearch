Transliterasie


   Transliterasie is die omskakeling van een alfabet in ’n ander,
   byvoorbeeld die Cyrilliese alfabet in die Latynse alfabet. Die
   belangrikste vereiste van ’n transliterasie-stelsel is dat ’n leser die
   oorspronklike uitspraak van ’n woord wat in ’n vreemde alfabet gespel
   is, korrek sal kan aflei. Dus moet dit getranslitereer word volgens die
   reëls van sy eie taal.

   Dit lei tot verskillende spellings in verskillende tale, want elke taal
   spel die woord eie aan sy taalreëls. Die Russiese van Хрущёв kan
   byvoorbeeld op die volgende maniere getranslitereer word: Chroesjtsjof
   (Afrikaans), Khrushchev (Engels), Chroesjtsjov (Nederlands),
   Chruschtschow (Duits), Khrouchtchev (Frans), Chrusjtjov (Sweeds),
   Chruščëv (Italiaans), Hruščov (Kroaties), חרושצ'וב (Hebreeus) en
   خوروشوف (Arabies).

[wysig] Transliterasie-tabel

   Hieronder volg voorbeelde van hoe die Afrikaanse en Engelse
   transliterasie van Russiese name en woorde verskil.

   CAPTION: Verskil tussen Afrikaanse en Engelse transliterasie

   Cyrilliese
   letter(s)  Engelse
             letter(s) Afrikaanse
                       letter(s)   Russiese
                                 spelling       Engelse
                                             spelling       Afrikaanse
                                                           spelling
   у         u         oe        Путин       Putin         Poetin
   ш         sh        sj        Пушкин      Pushkin       Poesjkin
   ч         ch        tsj       чай         chay          tsjai
   щ         shch      sjtsj     Хрущёв      Khrushchev    Chroesjtsjof
   х         kh        ch        Михаил      Mikhail       Michail
   ж         zh        zj        Брежнев     Brezhnev      Brezjnef
   дж        j         dj        Таджикистан Tajikistan    Tadjikistan
   кс        x         ks        Александр   Alexander     Aleksander
   й         y         j of
                       i         район
                                 трамвай     rayon
                                             tramvay       rajon
                                                           tramwai
   ы         y         i         Кырилл      Kyrill        Kirill
   в         v         w of
                       f         Правда
                                 Горбачёв    Pravda
                                             Gorbachev     Prawda
                                                           Gorbatsjof
   Kategorieë: Taalkunde • Russies • Rusland

