Tregterwolk


   'n Tregterwolk nader die grond
   'n Tregterwolk nader die grond

   'n Tregterwolk is 'n tregtervormige wolk van gekondenseerde
   waterdruppels, wat deur 'n roterende lugkolom gekenmerk word en vanaf
   die onderkant van 'n wolk (gewoonlik 'n cumulonimbus- of baie hoë
   cumuluswolk) uitsteek, maar nie die grond bereik nie. Tregterwolke word
   gewoonlik sigbaar as kegelvormige of naaldagtige protuberansie van die
   hoofwolk se onderkant en ontstaan dikwels saam met
   supersel-donderstorms.

   Sodra 'n tregterwolk grond raak, verander dit tot 'n tornado. Die
   meeste tornados is oorspronklik tregterwolke, maar net 'n klein aantal
   van hierdie wolke deurloop die proses van tornadogenesis.

   Daar is egter ook tornados, wat hulle ontstaan aan sterk sikloniese
   winde net bo-oor die grond te danke het en dus oorspronklik nie vanuit
   'n tregterwolk met sy tipiese kondensasie gevorm is nie. Sommige
   tornados is net dwarrelwinde van stof en puin sonder enige tregterwolk
   onderkant die roterende wolkebasis.

[wysig] Kouelug-tregterwolke

   'n Kouelug-tregterwolk steek uit 'n generiese cumuluswolk. Die foto is
   deur lede van die VORTEX-projek in Noord-Texas geneem
   'n Kouelug-tregterwolk steek uit 'n generiese cumuluswolk. Die foto is
   deur lede van die VORTEX-projek in Noord-Texas geneem

   Kouelug-tregterwolke is gewoonlik kortstondig en in die algemeen baie
   swakker as die lugwerwels wat in superselle ontstaan.
   Kouelug-tregterwolke raak selde grond; indien wél, ontwikkel hulle tot
   swak tornados of waterhose.

   Anders as die verwante verskynsels, wat tydens swaar donderstorms
   optree, kom kouelug-tregterwolke gewoonlik met gedeeltelik bewolkte
   weer en kouefronte voor. Die atmosferiese instabiliteit en vogtigheid
   van hierdie weerstoestand is toereikend vir die vorming van baie hoë
   cumuluswolke, maar nie vir neerslag nie. Die vermenging van koel
   lugmassas in die laer troposfeer met lugstromings, wat in die middel
   van die troposfeer in 'n ander rigting beweeg, veroorsaak die rotasie
   van lug om 'n horisontale spil. Indien dit as gevolg van atmosferiese
   toestande vertikaal gedeflekteer word, ontstaan 'n tregterwolk.

[wysig] Sien ook

     * Tornado

[wysig] Eksterne skakels en bronne

   Commons
   Multimedia oor hierdie onderwerp is te vinde op Wikimedia Commons onder
   die titel:
   Funnel cloud
     * USA Today-artikel oor klein lugwerwels
     * NOAA Vrae en antwoorde aangaande tornados
     * TORRO Tornado Vrae en antwoorde
     * Kouelug-waterhose oor die Michiganmeer in die herfs van 2006

   Kategorieë: Tornado • Cumulus

