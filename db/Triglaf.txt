Triglaf


   Triglaf (letterlik "driekoppig") is ’n god of samestelling van gode in
   die Slawiese mitologie, soortgelyk aan die Drie-enige God in die
   Christendom of Trimoerti in Hindoeïsme. Hy word dikwels beskou as
   dieselfde god as Trojan.

   Inhoud

        * 1 Drie gode
        * 2 Drie koppe
        * 3 Swantewit en Triglaf
        * 4 Eksterne skakels

[wysig] Drie gode

   Triglaf is ’n eenheid van drie gode. Die gode wissel van plek tot plek
   en tyd tot tyd. Volgens ’n vroeë weergawe is dit Swarog, Peroen en
   Dazjbog. Later is Dazjbog vervang met Swetowid of Weles. Hy kon ook ’n
   samestelling van mindere gode gewees het.

   In een legende het Triglaf ’n sluier op, so heilig dat hy nie die bose
   dade van die mens kan sien nie. Hy verskyn selde tussen sterflinge.

   Triglaf word voorgestel as ’n driekoppige man, soms met ’n goue
   blinddoek oor sy oë, of ’n man met drie bokkoppe. Verskeie tempels wat
   aan Triglaf gewy is, het bestaan naby Szczecin, Pole. Volgens die
   biografieë van die Duitse vegter-biskop sint Otto, wat in die vroeë
   12de eeu verskeie militêre-pastorale ekspedisies gelei het na die
   streke van die Slawiese stamme wat naby die Oossee gewoon het, was
   Triglaf die belangrikste Slawiese god en was die tempels in Szczecin
   asemrowend. Toe die Slawiërs gekersten is, is die tempels vernietig.

[wysig] Drie koppe

   Triglaf se koppe stel die hemel, aarde en onderwêreld voor. Sommige
   preisters beweer Triglaf het drie koppe gehad omdat hy oor al drie ryke
   (hemel, aarde en hel) regeer het en dat hy geblinddoek is sodat hy nie
   die mens se sondes kon sien nie.

   Sommige beweer dat Triglav, die hoogste berg in Slowenië, na dié god
   genoem is.

[wysig] Swantewit en Triglaf

   Triglaf en ’n ander god, Swantewit, word albei verbind met waarsêery en
   word deur die perd gesimboliseer. ’n Moontlik veelseggende verskil is
   dat Swantewit ’n wit perd gehad het en Triglaf ’n swarte, en dat
   Swantewit voorgestel is met vier koppe. Swantewit is ook verbind met
   oorwinning in oorlog, die oes en handel.

[wysig] Eksterne skakels

     * About Triglav
     * Triglav with images

   Slawiese mitologie en folklore

   Hoofgode Dazjbog • Jarilo • Marzjana • Peroen • Šiwa • Swjatowid •
   Swarog • Triglaf • Weles • Zarja • Die Zori
   Ander gode Belobog • Berstoek • Tsjernobog • Dziewona • Chors • Lada •
   Mat Zemlja • Mokosj • Oźwiena • Perperuna • Porenoet • Porewit •
   Porvata • Radogost • Rod • Roejewit • Stribog • Złota Baba
   Legendariese helde Aljosja Popowitsj • Basj-Tsjelik • Dobrinja
   Nikititsj • Ilja Moeromets • Iwan Tsarewitsj • Ljech, Tsjech en Roes •
   Libuše
   Magiese figure en plante Alkonost • Zjar-ptitsa (Vuurvoël) • Varingblom
   • Gamajoen • Raskownik • Simargl • Sirin • Zmei (Slawiese draak)
   Geeste en demone Ala • Baba Jaga • Bagiennik • Bannik • Bjes • Boginki
   • Boekawats • Domowoi • Drekawatz • Karzełek • Kikimora • Kosjtsjei •
   Poloednitsa • Lesji • Licho • Polewoi • Roesalka • Stoechatsj • Sudice
   • Wili (Slawiese feetjies) • Wodjanoi • Zdoechatsj
   Kategorie: Slawiese mitologie

