Trol


   Die Noorse tekenaar en skilder Theodor Kittelsen (1857-1914) se
   troltekeninge het ons huidige opvatting oor hoe 'n trol daar moet
   uitsien sterk beïnvloed. Die beeld wys 'n "Trol wat daaroor peins hoe
   oud hy is" uit die jaar 1911
   Die Noorse tekenaar en skilder Theodor Kittelsen (1857-1914) se
   troltekeninge het ons huidige opvatting oor hoe 'n trol daar moet
   uitsien sterk beïnvloed. Die beeld wys 'n "Trol wat daaroor peins hoe
   oud hy is" uit die jaar 1911

   Die term trol is 'n versamelnaam vir verskeie tipes lelike, mensagtige
   wesens uit die Nordiese volksdigkuns en tradisionele sprokieswêreld wat
   hulle wortels in die Oud-Nordiese mitologie het. Alhoewel hul voorkoms
   en hul eienskappe op verskillende maniere uitgebeeld word, word trolle
   nogtans meestal as gevaarlik en dom beskryf. Trolle woon by voorkeur in
   ontoeganklike plekke en natuurgebiede soos byvoorbeeld in die grotte
   van berge en bosse of in seegrotte.

[wysig] Etimologie en wyer betekenis

   Die oorsprong van die woord trol is onduidelik. Daar is reeds beweer
   dat daar 'n verbintenis met die ou Germaanse woord vir "vermorsel" of
   "wankel" sou bestaan, terwyl ander deskundiges aanneem dat dit 'n
   afgeswakte of vroulike vorm van 'n ouer woord kan wees wat nou onbekend
   is. Trolle is in Noors 'n variant van die woord trylle ("toor"), ongeag
   die verskillende uitgangspunt van die twee terme. Oorspronklik het
   trolle dus letterlik "towerkuns beoefen" beteken, of trylling
   ("towerkuns") het sy etimologiese wortels in trolldom (die Noorse woord
   vir heksery), trollskap en trollmakt ("trolmag").

   In figuurlike taal verwys die term trol dikwels na 'n persoon wat
   onmanierlik en onbeskof teenoor iemand optree. Deesdae word die term
   trol of internet-trol veral in Engels gebruik om na iemand te verwys
   wat byvoorbeeld 'n diskussieforum met sy beledigende of haatlike
   bydraes probeer steur.

[wysig] Verwysings

     * Hierdie artikel, of gedeeltes daarvan, is uit die volgende
       Wikipedia artikel vertaal: Troll

   Kategorie: Mitologie

