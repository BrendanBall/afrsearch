Trondheimsfjord


   Die Trondheimsfjord
   Die Trondheimsfjord
   'n Kusvuur in die Trondheimsfjord
   'n Kusvuur in die Trondheimsfjord

   Die Trondheimfjord (Noors: Trondheimsfjorden) is die derde langste
   fjord van Noorweë met 'n lengte van 130 kilometer. Die fjord was reeds
   in die Wiking-tydperk 'n beduidende waterweg.

[wysig] Geografie

   Die fjord lê in die weste van Sentraal-Noorweë en strek vanuit Ørland
   in die weste tot by Steinkjer. Die stad Trondheim is die naamgewer van
   die fjord wat sy diepste punt met 627 meter benede seevlak naby Agdenes
   bereik. Die grootste eilande in die fjord is Ytterøy en Tautra.

   Die vlaktes oos en suid van die fjord maak deel uit van Noorweë se mees
   geskikte landbougebiede. Die bergagtige Fosen-skiereiland is in die
   weste en noordweste geleë en dien as 'n natuurlike beskerming teen die
   sterk kuswinde.

[wysig] Stede en nywerhede

   Die stede Stjørdal, Levanger en Steinkjer is aan die oostelike en
   noordelike kus van die Trondheimsfjord geleë. Verdal is die setel van
   die skeepswerf Aker Verdal wat groot olie- en gasboorplatvorms bou. 'n
   Skeepswerf in Rissa bou kruisvaartskepe soos die luukse passasiersskip
   The World.

[wysig] Natuur

   Die fjord pronk met 'n ryk mariene fauna met meer as 90 visspesies. Dit
   is ook 'n habitat vir steenkoralle soos Lophelia pertusa.
   Kategorie: Noorweë

