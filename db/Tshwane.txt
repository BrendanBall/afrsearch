Tshwane


   Die gebied van die Tshwane-metropool in die provinsie Gauteng
   Die gebied van die Tshwane-metropool in die provinsie Gauteng

   Tshwane is vanaf 5 Desember 2000 'n metropolitaanse gebied in
   Gautengprovinsie, Suid-Afrika, wat die stad Pretoria insluit.

   Dit bestaan uit 13 voormalige stads- en dorpsrade, en word bestuur deur
   'n besturende burgemeesterstelsel. Die munisipale gebied beslaan meer
   as 3,200 vierkante kilometer, en het 'n bevolking van nagenoeg 2,2
   miljoen mense.

   Die naam is afkomstig van die oorspronklike naam wat deur die eerste
   Ngunisprekende nedersetters (wat later as die Ndebele bekend was) aan
   die rivier gegee is wat deur die area vloei. Hulle het dit vernoem na
   een van hulle stamhoofde, Tshwane, vanaf die Ndebelewoord vir "klein
   aap".

   Die naam Tshwane word soms ook gebruik as 'n alternatiewe naam vir die
   stad Pretoria self, alhoewel Pretoria nog nie teen 2004 hernoem is nie,
   en toekomstige hernoeming onwaarskynlik is.^[verwysing benodig]

[wysig] Areas

   Tshwane bestaan uit die volgende areas:
     * Ga-Rankuwa (Gestig in 1961 na geforseerde verskuiwings binne die
       area. Dit is vernoem na een van die Bakgatla hoofmanne, Rankuwa
       Boikhutso.)
     * Centurion (voorheen genoem Verwoerdburg.)
     * Temba (Gestig in 1940 na geforseerde verskuiwings.)
     * Mabopane (Gestig in 1969.)
     * Winterveld
     * Die gebied van die Noordelike Pretoria Metropolitaanse
       Substruktuur. Hierdie gebied sluit die industriële area bekend as
       Rosslyn in, sowel as die township, Soshanguve, wat gestig is om
       nie-Tswana-sprekende mense te akkommodeer ná Bophuthatswana 'n
       onafhanklike tuisland geword het. (Soshanguve is 'n nuutskepping
       wat die township se uiteenlopende karakter weerspieël: Sotho,
       Shangaan, Nguni (Swazi, Zulu, Xhosa) en Venda.)
     * Pretoria
     * Pienaarsrivier (Hierdie is die kleinste van Tshwane se voormalige
       rade.)
     * Krokodilrivier (Hierdie gebied strek van Rosslyn/Ga-Rankuwa in die
       noorde tot by Lanseria in die suide, en van die westelike kant van
       Pretoria na die Hartebeespoortdam.)
     * Die gebied voorheen bekend as die Greater Pretoria Metropolitan
       Council. Hierdie raad was een van die vier plaaslike owerhede in
       Gauteng, en het bestaan uit drie plaaslike rade: die Stadsraad van
       Pretoria, die Raad van Centurion en die Noordelike Pretoria
       Metropolitaanse Substruktuur.
     * Wallmannsthal
     * Hammanskraal

[wysig] Eksterne skakel

   Amptelike Tshwane Webwerf
   Kategorieë: Artikels met stellings wat verwysings ontbreek • Gauteng

