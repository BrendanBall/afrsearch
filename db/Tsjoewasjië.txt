Tsjoewasjië


                                                   Republiek Tsjoewasjië
                                                   (Чувашская Республика)
                                       Ligging van Tsjoewasjië in Rusland
                                           Land:        Russiese Federasie
                                  Russiese naam:      Чувашская Республика
                                 Plaaslike naam:          Чăваш Республики
                                         Status:        Outonome republiek
                               Federale distrik:                     Wolga
                              Ekonomiese streek:              Wolga-Wjatka
                                       Hoofstad:               Tsjeboksari
                              Rang: oppervlakte:                        76
                                    Oppervlakte:              18 343,2 km²
                               Wateroppervlakte:                      1,5%
                                Rang: bevolking:                        41
                                      Bevolking:          1 313 754 (2002)
                                           Tale:     Russies, Tsjoewasjies
                                      Godsdiens:          Russies-Ortodoks
                                      President:          Nikolai Fjodorof
                            Amptelike webtuiste:       gov.cap.ru (Engels)
                                      Volkslied: Volkslied van Tsjoewasjië
                                        Tydsone:                         3
                                   Wapen
                                                                      Vlag

   Tsjoewasjië (Russies: Чувашия, Tsjoewasjija; Tsjoewasjies: Чăваш Ен,
   Tsjăwasj Jen) is ’n outonome republiek (’n deelgebied van Rusland) en
   die tuisland van die Bulgaars-Turkse Tsjoewasje.

   Inhoud

        * 1 Geskiedenis
        * 2 Geografie
             + 2.1 Groot dorpe en stede
             + 2.2 Waterweë
        * 3 Politiek
        * 4 Kultuur
        * 5 Eksterne skakels
        * 6 Verwysings

[wysig] Geskiedenis

   Die Tsjoewasje stam af van vroeë Turks-sprekende Bulgaarse en
   Sjoewaarse volke wat in die 2de en 3de eeu van Sentraal-Asië na die
   Noordelike Kaukasus getrek het. Hier stig hulle in die 7e eeu die ryk
   Groot-Bulgarië. Toe die Arabiere hul gebied binneval, trek ’n deel van
   hulle in die 7de en 8ste eeu na die Balkan-skiereiland, waar hulle met
   die Slawiërs daar meng. Hierdeur word die grondslag gelê van die
   huidige Bulgarye.

   ’n Ander deel trek onder leiding van khan Kotrag na die
   Sentraal-Wolga-streek en stig in die 10de eeu hier die vroeë
   Middeleeuse ryk Wolga-Bulgarië. Die Tsjoewasje ontstaan in die 10de eeu
   uit dié deel van die Bulgaarse bevolking wat hulle nie tot die Islam
   bekeer het nie. Hul naam kom van die woord Sjoeware.

   Tydens die Mongoolse inval van 1236 trek die Tsjoewasje na die noorde
   en in 1438, met die val van die Goue Horde, word hulle deel van die
   Khanaat van Kazan. In 1551 aanvaar hulle vrywillig Russiese gesag om
   hul eie nasie te kan behou en ’n einde te bring aan die voortdurende
   feodale oorloë wat die gebied verwoes het. Daarna word die streek deel
   van twee administratiewe distrikte, Kazan en Simbirsk.

   Tydens die Russiese Burgeroorlog raak die streek betrokke by die
   Moslemstaat Idel-Oeral. Op 24 Junie 1920 word die Tsjoewasjiese
   Outonome Oblast gestig, wat in April 1925 verander in die Tsjoewasjiese
   OSSR. In 1992 word die huidige outonome republiek Tsjoewasjië gestig.

[wysig] Geografie

   Tjoewasjië lê in die sentrale deel van Europese Rusland en vorm die
   hart van die streek Wolga-Wjatka, halfpad tussen Nizjni Nowgorod en
   Kazan. Dit is een van die kleinste outonome republieke, maar ook een
   van die digsbevolktes (meer as 70 mense per km²).

   Die noordelike en westelike grens word gevorm deur die Wolga-rivier.
   Binnelandse bure is Mari El (N), Nizjni Nowgorod (W), Mordowië (S),
   Oeljanofsk (S) en Tartarië (O). Die hoofstad is Tsjeboksari, ’n
   belangrike nywerheidsentrum wat 560 km wes van Moskou aan die Wolga lê.

[wysig] Groot dorpe en stede

     * Tsjeboksari (Чебоксары) – 440 621
     * Nowotsjeboksarsk (Новочебоксарск) – 125 857
     * Kanasj (Канаш) – 50 593
     * Alatir (Алатырь) – 43 161
     * Sjoemerlja (Шумерля) – 36 239
     * Kozlofka (Козловка) – 13 054
     * Tsiwilsk (Цивильск) – 12 967
     * Koegesi (Кугеси) – 11 658
     * Woernari (Вурнары) – 10 929
     * Jadrin (Ядрин) – 10 573
     * Marinski Posad (Марийнский Посад) – 10 273

[wysig] Waterweë

   Die Wolga- en die Soera-rivier verbind Tsjoewasjië met nasionale en
   internasionale waters. Na die suide is Wolgograd, Rostov aan die Don,
   Astrachan, die Kaspiese See en die Swartsee bereikbaar. Na die weste
   verbind die Wolga Tsjeboksari met Nizjni Nowgorod, Jaroslawl, Moskou en
   die suideike dele van Rusland. Vragvervoer is moontlik via Tsjeboksari
   se rivierhawens na Sint Petersburg, Noworossisk (aan die Swartsee),
   Astrachan en hawens aan die Donau-rivier. Die rivier is egter van
   Desember tot April gevries.

[wysig] Politiek

   Tsjoewasjië het groter soewereiniteit as ander dele van Rusland wat
   betref plaaslike beleidrigtings en prosedures. Nikolai Wasilijewitsj
   Fjodorof, ’n voormalige minister van justisie van die Russiese
   Federasie, is in 1994 tot eerste president van die republiek verkies en
   is steeds in die amp. Hy het nouer ekonomiese bande met buitelandse
   state aangeknoop en moedig die groei van kleinbesighede aan. Die
   burgemeester van Tsjeboksari, Anatoli Igoemnof, werk ook graag met
   internasionale maatskappye. Die republiek én die stad het departemente
   van buitelandse ekonomiese sake.

[wysig] Kultuur

   Die republiek het ’n fassinerende kultuurerfenis. Hoewel Russies
   oorwegend gebruik word vir besigheid, praat baie mense nog
   Tsjoewasjies, veral op die platteland. Die taal behoort tot die
   Bolgar-subgroep van die Turkse taalgroep. In antieke tye is ’n
   runeskrif gebruik, maar sedert 1871 word ’n aangepaste Cyrilliese
   alfabet gebruik.

[wysig] Eksterne skakels

     * Amptelike webtuiste van Tsjoewasjië (Engels)
     * Die vlag en wapen van Tsjoewasjië
     * Forum (Russies)

[wysig] Verwysings

          Hierdie artikel is merendeels vertaal vanaf die Nederlandse
          Wikipedia-artikel [1]

   Deelgebiede van Rusland

   Outonome republieke Adigea | Altai | Basjkortostan (Basjkirië) |
   Boerjatië | Chakassië | Dagestan | Ingoesjetië | Jakoetië |
   Kabardino-Balkarië | Kalmikië | Karatsjai-Tsjerkessië | Karelië | Komi
   | Mari El | Mordowië | Noord-Ossetië | Oedmoertië | Tartarstan |
   Tsjetsjnië | Tsjoewasjië | Tiwa
   Krais Altai | Chabarofsk | Kamtsjatka | Krasnodar | Krasnojarsk | Perm
   | Primorski | Stawropol | Zabaikalski (vanaf 1 Maart 2008)
   Oblaste Amoer | Archangelsk | Astrachan | Belgorod | Brjansk | Irkoetsk
   | Iwanowo | Jaroslawl | Kaliningrad | Kaloega | Kemerowo | Kirof |
   Koergan | Koersk | Kostroma | Leningrad | Lipetsk | Magadan | Moermansk
   | Moskou | Nizjni Nowgorod | Nowgorod | Nowosibirsk | Oeljanofsk | Omsk
   | Orenburg | Orjol | Penza | Pskof | Rjazan | Rostof | Sachalin |
   Samara | Saratof | Smolensk | Swerdlofsk | Tambof | Tjoemen | Toela |
   Tomsk | Tsjeljabinsk | Twer | Wladimir | Wologda | Woronezj | Wolgograd
   Outonome oblaste Joodse Outonome Oblast
   Outonome distrikte Chanto-Mansië | Jamalië | Nenetsië | Tsjoekotka
   Federale stede Moskou | Sint Petersburg
   Kategorie: Russiese deelgebiede

