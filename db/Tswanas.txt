Tswanas


[wysig] Geskiedenis

   'n Tlhapingkaptein en sy vrou, soos waargeneem deur eerw. John Campbell
   by "New Lattakoo" (Kuruman) in die eerste helfte van die 1800's.
   'n Tlhapingkaptein en sy vrou, soos waargeneem deur eerw. John Campbell
   by "New Lattakoo" (Kuruman) in die eerste helfte van die 1800's.

   Bophuthatswana (Noordwes-provinsie van Suid-Afrika) - 'n voormalige
   republiek, alhoewel nooit internasionaal as sodanig erken nie - was die
   wetlik aangewese tuisland van die Republiek van Suid-Afrika se
   Tswana-bevolking. Volgens hul geskiedenis het hulle hul huidige
   tuisland waarskynlik al teen 1600 AD bewoon. Dit word beweer dat die
   Kgalagadi die eerste groep was om die binneland van Suid-Afrika binne
   te dring en die hedendaagse BaRolong- en BaThlaping-groepe het hulle
   gevolg. Die derde groep wat hulle in die gebiede van die huidige
   Rustenburg en Brits gevestig het, was die BaHurutse-BaKwena. Met die
   vasstelling van die westelike grens van die Transvaal in 1881, is die
   Tswana-groepe in twee verdeel: diegene wat nou in Botswana woon and
   diegene wat hulle in die noordwestelike streke van Suid-Afrika gevestig
   het. Die geskiedkundige nagedagtenis van hierdie Wes-Sotho-volk is te
   vinde in hul nedersettings, omring met klipmure, waarvan verskeie
   kapteinsgebiede soos Kaditshwene, Molokwane en Mabyanamatshwana deur
   die Noordwes-provinsie versprei lê.

[wysig] Vandag

   Die Tswana is dié groep onder die Sotho's wat die heel westelike
   gedeelte van Suid-Afrika en Botswana betrek. Die Tswana behels verskeie
   groeperings, waarvan die belangrikste die Hurutshe, Kgatla, Kwena,
   Rolong, Thlaping en Tlokwa is. Alhoewel die Tswana die dominante
   etniese identiteit in Botswana is, word die land se hele bevolking
   gekenmerk as BaTswana, ongeag hul etniese oorsprong. Alhoewel geen
   amptelike poging nog ooit aangewend is om die bevolking volgens etniese
   oorsprong te tel nie, is minder as die helfte van die bevolking
   waarskynlik "etnies Tswana" van oorsprong.
   Kategorieë: Etniese groepe • Etniese groepe in Suid-Afrika • Inheemse
   volke van Afrika • Inheemse volke van Suider-Afrika

