Tulbagh


   Tulbagh
   Tulbagh

   Tulbagh, 'n dorp in die munisipaliteit Witzenberg van die provinsie
   Wes-Kaap (Suid-Afrika) met 8 173 inwoners (2001), sowat 125 kilometer
   noord-oos van Kaapstad, is vernoem na Ryk Tulbagh, die Kaapse
   goewerneur van 1751 tot 1771. Tulbagh is die sentrum van 'n
   wynboustreek.

[wysig] Geskiedenis

   Baie van die die dorp se geboue in die Kerkstraat dateer uit die tweede
   helfte van die 18de eeu. Op 29 September 1969 het 'n aardbewing, wat
   6,5 op die Richterskaal gemeet het, die dorp verwoes en eis nege
   menselewens geëis. Tulbagh lê regstreeks op 'n breuk in die
   ondergrondse rots wat die sterkte van die aardbewing verklaar. Die
   heropbou en restourasie van Tulbagh was die grootste projek van dié
   soort wat ooit in Suid-Afrika aangepak is.

[wysig] Ekonomie

   Die vrugtebedryf is een van die belangrikste plaaslike werkgewers.
   Vrugte word veral in die noordelike en suidelike dele van die
   Tulbaghvallei verbou en sluit appels, pere, pruime, perskes, appelkose
   en sitrusvrugte in. Die grootste deel van die vrugteopbrengs word na
   Europa, Noord-Amerika en Asië uitgevoer, maar 'n aansienlike gedeelte
   word ook plaaslik verwerk as droë- of geblikte vrugte.

   Wynbou het al lank 'n groot rol in die Tulbaghvallei gespeel, maar dié
   bedryf het sedert die negentigerjare van die 20ste eeu die vinnigste
   gegroei. Daar is nou 'n groot aantal wynplase, waarvan sommige
   wêreldfaam geniet. Danksy die topgehalte van plaaslike wyne, wat na
   bestemmings orals ter wêreld uitgevoer word, is baie nuwe wingerde
   geplant, en nuwe wynkelders het ontstaan. Baie van die wynkelders maak
   nou deel uit van Tulbagh se Wynroete, een van die gewildste
   toeristebestemmings in die Wes-Kaap.

[wysig] Besienswaardighede

     * Die Oude Kerk Volksmuseum behandel die geskiedenis van Tulbagh.

                            Vlag van Suid-Afrika

                             Provinsie Wes-Kaap
                                  Hoofstad:

                                  Kaapstad
                                   Streke:

      Kaapse Skiereiland | Kaapse Wynlande | Tuinroete | Klein Karoo |
                              Overberg | Weskus
                          Grootste stede en dorpe:

        Kaapstad | George | Knysna | Oudtshoorn | Paarl | Robertson |
             Stellenbosch | Swellendam | Vredenburg | Worcester
                              Munisipaliteite:

     Beaufort-Wes | Bergrivier | Breederivier | Breederivier/Wynlande |
    Breedevallei | Kaap Agulhas | Cederberg | Sentraal-Karoo | Kaapstad |
    Drakenstein | George | Kannaland | Knysna | Laingsburg | Langeberg |
        Matzikama | Mosselbaai | Oudtshoorn | Overberg | Overstrand |
         Plettenbergbaai | Prins Albert | Saldanhabaai | Suid-Kaap |
     Stellenbosch | Swartland | Swellendam | Theewaterskloof | Weskus |
                                Witzenberg |

   Kategorieë: Wes-Kaap • Dorpe in Suid-Afrika

