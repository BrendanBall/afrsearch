Tunisië


                              CAPTION: الجمهورية التونسية
                                                   al-Jamhuriya at-Tunisia
                                                    Republiek van Tunisië


                                      Vlag van Tunisië Wapen van Tunisië
                                         (In Detail)      (In Detail)

                                  Nasionale Leuse: Geen
                               Beeld:LocationTunisia.png
                                  Amptelike taal                  Arabies
                                        Hoofstad                    Tunis
                                       President  Zine El Abidine Ben Ali
                                 Eerste Minister       Mohamed Ghannouchi
                                            Area
                                        - Totaal                    89ste
                                                              163,610 km²
                               Bevolkingsgrootte
                                 - Totaal (2005)                    80ste
                                                               10,074,951
                                   MOI ^1 (2003) 0.753 (89ste) – Gemiddeld
                                     Geldeenheid          Tunisiese Dinar
                                         Tydsone
                                      - in somer              SET (UTC+1)
                                                             SEST (UTC+2)
                                 Onafhanklikheid
                                      - Toegeken         (vanaf Frankryk)
                                                            20 Maart 1956
                                       Volkslied            Himat Al Hima
                                    Internet-TLD                      .tn
                                      Skakelkode                      216
                 ^1 Menslike ontwikkelingsindeks

   Die Republiek van Tunisië (الجمهرية التونسية), of net Tunisië, is 'n
   land geleë op die kus van Noord-Afrika langs die Middellandse See in
   die Magreb-streek. Dit is die mees oostelike en ook die kleinste van
   die nasies langs die Atlasgebergte, en begrens Algerië aan die weste,
   en Libië aan die suide en ooste. Veertig persent van die land bestaan
   uit die Sahara woestyn, met die res wat bestaan uit redelike vrugbare
   grond, wat maklik bereikbaar is vanaf die kus. Beide faktore het 'n
   prominente rol gespeel in antieke tye, eerste betreffende die Fenisiese
   stad van Karthago, en later as die provinsie van Afrika in die Romeinse
   Ryk, het dit bekend geword as die broodmandjie van die Romeinse Ryk.
   Daar word beweer dat die naam Tunis ontstaan het uit Berber, met die
   betekenis van óf 'n geografiese prominensie, óf "om te oornag".

   Inhoud

        * 1 Geskiedenis
        * 2 Politiek
        * 3 Geografie
        * 4 Ekonomie
        * 5 Demografie van Tunisië
        * 6 Opvoeding
        * 7 Eksterne skakels
             + 7.1 Regering
             + 7.2 Nuus
             + 7.3 Inligting oor Tunisië
             + 7.4 Toerisme
             + 7.5 Ander

[wysig] Geskiedenis

   Ruïnes by die Antonine Baths, van Romeinse Karthago
   Ruïnes by die Antonine Baths, van Romeinse Karthago
   Tunisiese vlag onder die Hafsiede, ongeveer 1375
   Tunisiese vlag onder die Hafsiede, ongeveer 1375
   Vlag van die Franse protektoraat van Tunisië
   Vlag van die Franse protektoraat van Tunisië

   Met die begin van dateerde geskiedenis, is Tunisië bewoon deur Berber
   stamme. Die kus is bewoon deur Fenisiërs aan die begin van so vroeg as
   die 10de eeu v.C. In die 6de eeu v.C. het Karthago opgekom as 'n
   dominante fors in die gebied rondom die Middellandse See, maar is
   oorwin en verpletter deur Rome in die 2de eeu v.C., en die streek het
   as die broodmandjie van Rome gedien. Die gebied was ook in die besit
   van die Vandale (5de eeu n.C.) en die Bisantyne (6de eeu). In die 7de
   eeu is dit verslaan deur Arabiese Moslems, wat Al Qayrawan gestig het.
   Daaropvolgende Moslem dinastieë het die gebied regeer, onderbreek deur
   Berber opstande. Die bewind van die Aghlabids (9de eeu) en die van die
   Zirids (van 972), Berber volgeling van die Fatimids, was veral
   voorspoedig. Nadat die Zirids die Fatimids in Kaïro in (1050) vertoorn
   het, het die laasgenoemde die Banu Hilal ingestuur om Tunisië te
   verwoes. Die kusgebiede is kortstondig deur die Normandiërs van Sisilië
   in die 12de eeu n.C beset. In 1159, is Tunisië verower deur die Almohad
   caliphs van Morokko. Hulle is opgevolg deur die Berber Hafsiede
   (ongeveer 1230–1574), en Tunisië het onder hulle bewind floreer. In die
   laste jare van die Hafsiede, het Spanje baie van die stede aan die kus
   oorgeneem, maar is later weer teruggewen vir Islam deur die Ottomaanse
   Ryk Onder die Turkse regeerders, die Beys, het Tunisië virtuele
   onafhanklikheid bekom. Die Hussein-dinastie van Beys, wat ontstaan het
   in 1705 het gehou tot in 1957. In die laat 16de eeu het die kusgebiede
   'n vesting geword vir seerowers. Tunisië is 'n Franse protektoraat
   gemaak op die 12de Mei, 1881, en het daarna in 1956 onafhanklik geraak.
   Sedert onafhanklikheid het Tunisië slegs twee presidente gehad.

[wysig] Politiek

   Beeld:Medina tower in Sousse, Tunisia.jpg
   Medina-toring Sousse
   Kerk in Tunis
   Kerk in Tunis

   Tunisië is 'n republiek met 'n baie sterk presidensiële stelsel wat
   domineer word deur 'n enkele politieke party.

   President Zine El Abidine Ben Ali beklee hierdie posisie sedert 1987
   toe hy van Habib Bourguiba ontslae geraak het, hy was weer op sy beurt
   die President vanaf Tunisië se onafhanklikheid van Frankryk in 1956.
   Die regerende party, die Demokratiese Grondwetlike Aksie (RCD), was die
   enigste wettige party vir 25 jaar - toe dit bekend was as die
   Sosialistiese Destouriese Party (PSD) - en dit domineer nog die
   politieke sfeer van die land.

   Die President word verkies vir 5-jaar termyne—met geen werklike
   opposisie nie—en wys dan 'n Eerste Minister en kabinet aan, wat 'n rol
   speel in die uitvoering van beleid speel. Streek-goewerneurs en
   plaaslike administrateurs word ook aangewys deur die sentrale regering;
   meestal konsultatiewe burgemeesters en stadsraadlede word verkies.

   Daar is 'n enkele wetgewende liggaam, die Kamer van Adjunkte, met 182
   setels, waarvan 20% gereserveer is vir die opposisie. Dit speel 'n
   toenemende rol as 'n arena vir debatvoering oor nasionale beleid, maar
   geen nuwe wetgewing het al ooit daaruit gekom nie en dit voer omtrent
   te alle tye wetgewing deur soos dit aangebied word deur die uitvoerende
   komitee, met slegs klein veranderings aangebring.

   Die Regstelsel is grotendeels onafhanklik, maar gehoorsaam uitvoerende
   direksie, veral in politieke sake. Die weermag is professioneel en
   speel nie 'n rol in die politiek nie. Daar is tans ses wettige
   opposisie partye

   Kelibya

          Nabeul

[wysig] Geografie

   Kaart van Tunisië
   Kaart van Tunisië

   Tunisië is in Noord-Afrika, tussen die Middellandse See en die Sahara
   woestyn en tussen Algerië en Libië geleë. Groot dele van die land is
   semi-woestyn en woestyn. Daar is berge in die noorde. Die klimaat is
   gematigd is mediterreens in die noorde, met gematigde, reënerige
   winters en warm en droë somers. Die woestyn is in die suide.

[wysig] Ekonomie

   Tunisiese muntstukke
   Tunisiese muntstukke

   Tunisië het 'n diverse ekonomie, met belangrike landbou-, mynbou-,
   energie-, toerisme- en vervaardigingsektore. Regeringsbeheer van
   ekonomiese sake, terwyl nog baie streng, het minder geword oor die
   laaste dekade met toenemde privatisering, vereenvoudiging van
   belastingstrukture en 'n verstandige aanslag op skuld. Ware groei het
   'n gemiddeld van 5% getoon in die 1990's, en inflasie neem af. Groei in
   toerisme en toenemende handel is sleutelelemente in hierdie bestandige
   groei. Tunisië se samewerkende ooreenkoms met die Europese Unie (EU)
   het in werking getree op die 1ste Maart 1998, en is die eerste
   ooreenkoms van so aard wat in werking tree tussen die EU en 'n
   mediterreense land. Onder die ooreenkoms sal Tunisië stelselmatig
   struikelblokke vir handel met die EU uit die weg ruim oor die volgende
   dekade. Verdere privatisering, verdere liberalisasie van die
   investeringsbeleid om buitelandse belegging aan te moedig, en
   verbeteringe in die effektiwiteit van die regering is maar van die
   uitdagings waarmee die land in die toekoms moet deel. In 2008 sal
   Tunisië ten volle 'n samewerkende lid van die E.U. wees (vergelykbaar
   met die status van Noorweë of Ysland.)

[wysig] Demografie van Tunisië

   Tradisionele Tunisiese brood word gemaak
   Tradisionele Tunisiese brood word gemaak

   Hedendaagse Tunisiërs is afstammelinge van die inheemse [[Berber]s en
   van talle beskawings wat die gebied binnegeval het, of na migreer het,
   en is geassimileer in die bevolking oor die millenia heen, soos die
   Feniciërs.[1] Opgetekende geskiedenis in Tunisië begin met die aankoms
   van die Feniciërs, wat Karthago en ander nedersettings van Noord-Afrika
   laat ontstaan het in die 8ste eeu v.C.. Karthago het 'n groot seemag
   geword, en het in konflik met die Romeinse Ryk gekom, betreffende die
   beheer van die Middellandse See, totdat hulle verslaan en gevange
   geneem is deur die Romeine in 146 v.C. Die Romeine het oor Noord-Afrika
   regeer, en hulself gevestig in die gebied, tot en met die 5de eeu toe
   die Romeinse Ryk tot 'n val gekom het en Tunisië binnegeval is deur
   Europese stamme, insluitende die Vandale. Die Moslem oorname in die 7de
   eeu het Tunisië en die samestelling van sy bevolking getransformeer,
   met opeenvolgende golwe van immigrasie van regoor die Arabiese en
   Ottomaanse wêreld, insluitende noemenswaardige getalle van Spaanse
   Moore en Jode teen die einde van die 15de eeu. Tunisië het 'n sentra
   van Arabiese kultuur en opvoeding geword en is geassimileer in die
   Turkse Ottomaanse Ryk in die 16de eeu. Dit was 'n Franse protektoraat
   vanaf 1881 tot en met onafhanklikheid in 1956, en behou goeie
   politieke, ekonomiese, en kulturele bande met Frankryk.

   Amper alle Tunisiërs (98% van die bevolking) is Moslem. Daar was 'n
   Joodse gemeenskap op die suidelike eiland van Djerba vir 2000 jaar, en
   alhoewel die bevolking aansienlik verminder het, is daar 'n klein
   oorblywende Joodse bevolking in Tunis wat afstammeling is van die wat
   vanuit Spanje gevlug het in die laat 15de eeu. Daar is geen inheemse
   Christelike bevolking nie. Klein nomadiese inheemse minderhede is amper
   geheel en al in die groter bevolking geassimileer.

[wysig] Opvoeding

   Kolleges en universiteite in Tunisië sluit in:
     * Die Internasionale Universiteit van Tunis
     * Die Universite Libre de Tunis
     * Die Universiteit van Lugvaar en Tegnologie, Tunisië

[wysig] Eksterne skakels

   Uitsig op palmeraie van Tozeur, Tunisië, met 'n werker op die dadelpalm
   Uitsig op palmeraie van Tozeur, Tunisië, met 'n werker op die dadelpalm
   'n Voël in Tunisië
   'n Voël in Tunisië

[wysig] Regering

     * Tunisiese Regering amptelike webwerf (Frans)
     * Tunisië Kamer van Adjunkte amptelike webwerf (Arabies)

[wysig] Nuus

     * AllAfrica.com - Tunisië skakel na nuushooftrekke
     * Tunisiese Media Aanlyn inligting deur die regering
     * Die Noord-Afrika Joernaal besigheidsnuus

[wysig] Inligting oor Tunisië

     * BBC News Country Profiel - Tunisië
     * CIA Wêreldfeiteboek - Tunisië

[wysig] Toerisme

     * Tunisia.com gids tot Tunisië

[wysig] Ander

     * Nawaat
     * Tunisiese aanlyn demonstrasie as 'n protes teen diktatorskap
     * Vir die liberasie van Politieke Gevangenes in Tunisië
     * TunisiaOnline
     * Die Tunisiese Wette vanuit Jurispedia
     * Tunisia Daily

   Commons
   Multimedia oor hierdie onderwerp is te vinde op Wikimedia Commons onder
   die titel:
   Tunisia
   Kategorieë: Tunisië • Lande

