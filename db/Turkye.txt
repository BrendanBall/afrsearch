Turkye


                                             CAPTION: Türkiye Cumhuriyeti
                                                      Republiek van Turkye


                                           Vlag van Turkye
                                                          Wapen van Turkye
                                               (Vlag)         (Wapen)

                                                 Ligging van Turkye

                                           Amptelike tale            Turks
                                                 Hoofstad           Ankara
                                            Grootste stad         Istanbul
                                             Internet TLD              .tr

   Turkye, amptelik bekend as die Republiek van Turkye, is 'n land in
   Eurasië wat strek oor die Anatoliese skiereiland in Wes-Asië en die
   Balkangebied van Suid-Europa. Turkye grens aan agt lande: Bulgarye aan
   die noordweste, Griekeland na die Weste, Georgië aan die noordooste,
   Armenië, Iran en die Nakhichevan eksklawe van Azerbeijan aan die ooste
   en Irak en Sirië in die suidooste. Die land grens aan die Swartsee in
   die noorde, die Egeïse See in die weste en die Middelandse See in die
   suide. Turkye bevat ook die See van Marmara, wat gewoonlik deur
   aardrykskundiges as die grens tussen Europa en Asië beskou word, wat
   beteken dat Turkye 'n transkontinentale land is.

   Die streek waaruit moderne Turkye vandag bestaan was die geboorteplek
   van baie beskawings insluitende die Armeense-, Bisantynse-, Seljuk- en
   Ottomaanse Ryke. Vanweë sy strategiese ligging op die grens van twee
   kontinente, is die Turkse kultuur 'n unieke vermenging van die
   Oostelike en Westerse kulture en word die land ook dikwels na verwys as
   die brug tussen die twee beskawings.

   Turkye is 'n demokratiese, sekulêre, eenheidstaat met 'n republikeinse
   grondwet. Die huidige politieke bestel van Turkye is in 1923 gevestig
   onder leierskap van Mustafa Kemal Atatürk na die val van Ottomaanse Ryk
   in die nadraai van die Eerste Wêreldoorlog.

   Sedertien het Turkye toenemend met die weste geïntegreer alhoewel die
   land steeds betrekkinge met die Oosterse Wêreld in stand hou. Turkye is
   een van die stigterslede van die Verenigde Nasies^[1], die Organisasie
   van die Islamietese Konferensie^[2], die Organisase vir Ekonomiese
   Samewerking en Ontwikkeling^[3], asook die Organisasie vir Veiligheid
   en Samewerking in Europa^[4]. Turkye is ook 'n lid van die Europese
   Raad sedert 1949 ^[5] en 'n lid van NAVO sedert 1952^[6]. Turkye is ook
   sedert 2005 betrokke by onderhandelinge met die Europese Unie om aan te
   sluit en is al sedert 1963 'n assosiaatlid van die Europese Unie^[7].
   Turkye is ook 'n lid van die G20 Nywerheidslande wat die 20 grootste
   ekonomieë van die wêreld byeen bring.

   Inhoud

        * 1 Geskiedenis
        * 2 Voor Turkse Geskiedenis van Anatolië
             + 2.1 Die Turke en die Ottomaanse Ryk
             + 2.2 Die Republikeinse Era
        * 3 Regeringsvorm en politiek
        * 4 Verwysings en aantekeninge

[wysig] Geskiedenis

[wysig] Voor Turkse Geskiedenis van Anatolië

   Gedeeltes van die legendariese mure van Troje, wat geïdentifiseer is as
   die plek waar die Trojaanse Oorlog plaasgevind het (circa. 1200 v.C.)
   Gedeeltes van die legendariese mure van Troje, wat geïdentifiseer is as
   die plek waar die Trojaanse Oorlog plaasgevind het (circa. 1200 v.C.)

   Die Anatoliese skiereiland (ook bekend as Klein-Asië), wat die grootste
   deel van Turkye insluit is een van die oudste kontinu bewoonde gebiede
   ter wêreld vanweë sy ligging tussen Asië en Europa. Die vroegste
   Neolitiese nedersettings soos Çatalhöyük, Çayönü, Nevali Cori, Göbekli
   Tepe en Mersin word as van die vroegste menslike nedersettings ter
   wêreld beskou^[8]. Die bewoning van Troje het begin tydens die
   Neolitiese tydperk en voortgeduur tot in die Ystertydperk.

   Die eerste betekenisvolle ryk in die gebied was die van die Hettiete,
   vanaf die 18^de tot die 13^de eeu v.C. geduur het. Daarna het die
   Frigiërs, 'n Indo-Europese volk opgang gemaak totdat hulle koninkryk
   deur die Simeriërs in die 7^de eeu v.C. vernietig is^[9]^[10].

   Die magtigste van Frigië se opvolgerstate was Lidië, Karië en Lycië.
   Die Lidiane en Lyciane het basies Indo-Europese tale gepraat, maar
   beide tale het elemente bevat wat nie Indo-Europees was nie en was die
   gevolg van invloede wat die Hettietiese en Griekse tydperk voorafgegaan
   het.

   Die weste van Anatolië het later bekend gestaan as Ionië, en is deur
   die Ioniërs beset, een van die Antieke Griekse volke. Die gebied is in
   sy geheel verower deur die Persiese Achaeminiede Ryk tydens die 6^de en
   5^de eeue v.C. en is later verower deur Aleksander die Grote in 334
   v.C.^[11]

   Anatolië is toe later verdeel in 'n aantal Griekse Koninkryke
   (insluitende Bithinië, Kapadosië, Pergamum en Pontus), waarvan almal
   voor die Romeinse Ryk geswig het teen die middel van die eerste eeu
   v.C.^[12]

   In 324 n.C. het die Romeinse keiser Konstantyn die Grote, Bisantium
   gekies as die nuwe hoofstad van die Romeinse Ryk gekies en dit herdoop
   na Konstantinopel (nou Istanboel). Na die val van die Westerlike
   Romeinse Ryk, het dit die hoofstad geword van die Oosterlike Romeinse
   of Bisantiese Ryk^[13].

[wysig] Die Turke en die Ottomaanse Ryk

   Die Ottomaanse Ryk op sy hoogtepunt (ca. 1680)
   Die Ottomaanse Ryk op sy hoogtepunt (ca. 1680)

   Die Huis van Seljuk was 'n vertakking van die Kinik Oğuz Turke wat in
   die 9^de eeu aan die rand van die Moslemwêreld gewoon het, net noord
   van die Kaspiese- en Aral See^[14]. In die 10^de eeu het die Seljuks
   uit die gebied van hulle voorvaders gemigreer na die oostelike
   Anataliese gebiede waar baie Oğuz Turkiese stamme aan die einde van die
   eerste millenium hul gevestig het.
   Die Sultan Ahmed Moskee (Blou Moskee) is een van die beroemdste
   nalatenskappe van die Ottomaanse Ryk.
   Die Sultan Ahmed Moskee (Blou Moskee) is een van die beroemdste
   nalatenskappe van die Ottomaanse Ryk.

   Na hul oorwinning oor die Bisantynse Ryk tydens die Slag van Manzikert
   in 1071, het die Turke begin om nomadiese gewoontes op te gee ten
   gunste van 'n meer permanente rol in Anatolië, wat gelei het tot die
   ontstaan van die Seljuk Ryk^[15]. Hierdie ryk het egter nie lank bly
   staan nie en is deur die Mongole verslaan en het hul mag stadig maar
   seker ineengestort. Een van die koninkryke wat deur Osman I geregeer
   is, het die leemte gevul en het stadig ontwikkel en aanleiding gegee
   tot die ontstaan van die Ottomaanse Ryk^[16].

   Die Ottomaanse Ryk het met beide die Oosterse beskawing en Westerse
   kulture interaksie gehad regdeur sy 623-jarige geskiedenis. In die
   16^de en 17^de eeue was dit een van die wêreld se magtigste moondhede
   en het dikwels slaags geraak met die moondhede van Oos-Europa tydens sy
   bestendige uitbreiding deur die Balkan en die suidelike deel van die
   Pools-Litouse Gemenebes^[17].

   Na die agteruitgang van die ryk, het die Ottomaanse Ryk hom in die
   Eerste Wêreldoorlog begewe deur sy alliansie met Duitsland in 1914 en
   is uiteindelik verslaan. Na die oorlog het die Geallieërdes oorwinnaars
   die verdeling van die Ottomaanse Ryk geëis tydens die Verdrag van
   Sèvres.

[wysig] Die Republikeinse Era

   Die besetting van Istanboel en İzmir deur die geallieerdes in die
   nadraai van die Eerste Wêreldoorlog het daartoe gelei dat die Turkse
   nasionale beweging gestig is. Onder die leierskap van Mustafa Kemal
   Pasha, 'n militêre bevelvoerder wat homself onderskei het tydens die
   Slag van Gallipoli, is 'n onafhanklikheidsoorlog gevoer met die doel om
   die bepalings van die Verdrag van Sèvres ongedaan te maak^[18].

   Teen die 18^de September 1922 is die besettende magte verdryf en is die
   nuwe staat genaamd Turkye gebore. Op die 1^ste November het die
   nuutgestigte Nasionale vergadering amptelik die Sultanaat ontbind en
   daarmee die 623 jaar oue Ottomaanse heerskappy beëindig. Die Verdrag
   van Lausanne van 1923 het gelei tot internasionale erkenning van die
   onafhanklikheid en soewereiniteit van die Republiek van Turkye as
   opvolger van die Ottomaanse Ryk en is die republiek amptelik
   geproklameer op die 29^ste Oktober 1923 in die nuwe hoofstad, Ankara.
   Mustafa Kemal Atatürk - Stigter en eerste President van die Republiek
   van Turkye
   Mustafa Kemal Atatürk - Stigter en eerste President van die Republiek
   van Turkye

   Kemal Pasha het die republiek se eerste president geword en het baie
   radikale hervormings ingestel met die doel om 'n nuwe sekulêre
   republiek tot stand te bring. In 1934 is Mustafa Kemal deur die Turkse
   parlement vereer met die naam "Atatürk" (Vader van die Turke).

   Turkye het die Tweede Wêreldoorlog ingegaan aan die kant van die
   geallieerdes op die 23^de Februarie 1945 grootliks as 'n seremoniële
   gebaar en het in 1945 'n lid van die Verenigde Nasies geword.
   Griekeland se probleme na die oorlog om 'n kommunistiese opstand te
   onderdruk, saam met eise deur die Sowjet-Unie vir militêre basisse in
   die Turkse seestraat het daartoe gelei dat die Verenigde State amptelik
   die veiligheid van Turkye en Griekeland gewaarborg het en het ook
   daarmee saam grootskaalse militêre en ekonomiese bystand verleen^[19].

   Na sy deelname saam met die Verenigde Nasies in die Koreaanse oorlog,
   het Turkye by die Noord-Atlantiese Verdragsorganisasie (NAVO)
   aangesluit in 1952 en 'n bastion in die Middelandse Kom teen Sowjet
   uitbreiding geword.

   Na 'n dekade se Burgeroorlog in Siprus en die militêre staatsgreep wat
   deur Atene ondersteun is het Turkye in 1974 militêr ingegryp wat gelei
   het tot die stigting van die wegbreekrepubliek van Noord-Siprus wat
   slegs deur Turkye erken word^[20].

   Na die eenpartystaat tydperk in Turkye in 1945 tot 'n einde gekom het,
   het Turkye baie interne spanning ervaar en was daar baie konflikte
   tussen linkse en regse partye tussen die sestigs en die tagtigs wat
   gelei het tot 'n aantal militêre staatsgrepe. Die liberalisering van
   die Turkse ekonomie wat in die tagtigs begin het, het die land
   ingrypend verander.

[wysig] Regeringsvorm en politiek

   Turkye het 'n parlementê verteenwoordigende demokrasie. Sedert die
   stigting van die republiek in 1923, het Turkye 'n sterk sekulêre
   tradisie ontwikkel^[21].

   Turkye se grondwet bepaal die raamwerk van die land se regstelsel. Dit
   sit die hoofbeginsels van die regering uiteen en bepaal dat Turkye 'n
   eenheidstaat met 'n sentrale regering is. Die huidige grondwet is in
   1982 deur 'n referendum bekragtig en is verskeie kere sedertien
   gewysig.

   Die staatshoof is die President van die Republiek wat grootliks 'n
   seremoniële rol vervul. Die president word verkies vir 'n sewe jaar
   lange termyn deur die parlement maar hoef nie noodwendig 'n lid van die
   parlement te wees nie. Die huidige President, Ahmet Necdet Sezer, is op
   16 Mei 2000 verkies na hy as president van die grondwetlike hof gedien
   het.

[wysig] Verwysings en aantekeninge

    1. ^ Growth in United Nations membership (1945–2005), Datum afgetrek
       2006-10-30
    2. ^ OIC Membership, Datum afgetrek = 2006-10-30
    3. ^ OECD membership, Datum afgetrek 2006-10-30
    4. ^ OSCE Participating states, Datum afgetrek 2006-10-30
    5. ^ Turkey and the Council of Europe, Datum afgetrek 2006-10-30
    6. ^ Greece and Turkey accede to the North Atlantic Treaty
       Organisation, Datum afgetrek 2006-10-30
    7. ^ Chronology of Turkey-EU relations Laaste afgetrek 2006-10-30
    8. ^ Time trajectories for the Neolithic of Central Anatolia, laaste
       afgetrek 2006-12-21
    9. ^ Anatolia and the Caucasus (Asia Minor), 2000 – 1000 B.C. in
       Timeline of Art History., laaste afgetrek 2006-12-21
   10. ^ Anatolia and the Caucasus (Asia Minor), 2000 – 1000 B.C. in
       Timeline of Art History., Laaste afgetrek 2006-12-21
   11. ^ Ancient Greece: The Persian Wars, Aftrekdatum 2006-12-22
   12. ^ Anatolia and the Caucasus (Asia Minor), 1000 B.C. - 1 A.D. in
       Timeline of Art History., Aftrekdatum 2006-12-21
   13. ^ Constantinople/Istanbul, Aftrekdatum 2006-12-26
   14. ^ Al Hind: The Making of the Indo Islamic World, Vol. 1, Early
       Medieval India and the Expansion of Islam, 7th-11th Centuries,
       Andre Wink, Brill Academic Publishers, 1990, ISBN 90-04-09249-8
   15. ^ The Oxford History of Byzantium, Cyril Mango, Oxford University
       Press, USA, 2002, ISBN 0-1981-4098-3
   16. ^ The Ottoman Centuries: The Rise and Fall of the Turkish Empire,
       Patrick Kinross, Morrow, 1977, ISBN 0-6880-3093-9
   17. ^ History of the Ottoman Empire and Modern Turkey, Stanford Jay
       Shaw, Kural Shaw, Ezel, Cambridge University Press, 1977, ISBN
       0-5212-9163-1
   18. ^ Ataturk, Andrew Mango, Overlook, 2000, ISBN 1-5856-7011-1
   19. ^ Outposts and Allies: U.S. Army Logistics in the Cold War,
       1945-1953, James A. Huston, Susquehanna University Press, 1988,
       ISBN 0-9416-6484-8, [1]
   20. ^ Timeline: Cyprus], Britse Uitsaaikorporasie, aftrekdatum
       2006-12-25
   21. ^ Religion and Politics in Turkey, Ali Çarkoǧlu, Routledge (VK),
       2004, ISBN 0-4153-4831-5 [2]

   Kategorieë: Lande • Turkye

