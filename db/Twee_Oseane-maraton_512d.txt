Twee Oseane-maraton


   Die Twee Oseane-maraton word gehardloop oor 'n afstand van 56km, 'n
   afstand wat dit as ultramaraton klassifiseer. Die wedren word
   gehardloop op die Kaapse Skiereiland. Volgens die organiseerders van
   die wedloop is dit die "wêreld se mooiste maraton" ^[1], met inderdaad
   uitstaande natuurskoonheid vir die atlete. Die wedloop vind gewoonlik
   jaarliks plaas oor die Paasnaweek, op 'n Saterdag.

   Die maraton begin in Nuweland, Kaapstad, Suid-Afrika en volg 'n min of
   meer sirkelvormige roete deur Muizenberg, Vishoek, oor Chapmanspiek en
   Constantianek, om uiteindelik te eindig op die kampus van die
   Universiteit van Kaapstad.

   Net so 'n uitdagende en baie gewilde halfmaraton van 21 km lank, word
   ook gehou op dieselfde dag as die ultramaraton. In 2006 het die
   organiseerders van die maraton hul sorg uitgespreek oor die toename in
   die getal atlete wat nie betyds hul toegewysde wegspringkampies kon
   vind of bereik vir hul betrokke wedloop nie. Daar is 'n voorstel om
   slegs die ultramaraton op die aangewese dag te hou, en die halfmaraton
   te verskuif na die volgende dag. Op die dag vantevore (die Vrydag) vind
   daar pretrenne plaas: 'n 56m-lange doekiedraffie (Eng. nappy dash) vir
   deelnemers jonger as drie jaar, en 'n 2,5km-, 5km-, en 8km-wedloop wat
   geloop of gedraf kan word; asook 'n voorwedloop van die maraton vir
   diegene wat dit nie op die Saterdag kan doen nie.

[wysig] Eksterne skakel

     * Amptelike webwerf

[wysig] Bronne en verwysings

     * Hierdie artikel is 'n vertaling van Two Oceans Marathon

    1. ^ http://www.twooceansexpo.co.za/ (besoek op 30 April 2006)

   Kategorieë: Maratons • Suid-Afrika

