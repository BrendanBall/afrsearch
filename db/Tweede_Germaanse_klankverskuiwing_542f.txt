Tweede Germaanse klankverskuiwing


   Klankverskuiwinge in die Germaanse tale
   Eerste Germaanse klankverskuiwing
   Wet van Grimm
   Wet van Verner
   Tweede Germaanse klankverskuiwing
   Ingveonismes
   Sjabloon:Ed

   Die tweede Germaanse klankverskuiwing is 'n klankverskuiwing wat in die
   suidelike Germaanse tale (as gevolg hiervan ook bekend as die
   Hoogduitse klankverskuiwing) plaasgevind het. Die klankverskuiwing het
   waarskynlik tussen die 3de en 5de eeu begin, en was byna voltooi toe
   die eerste Duitse tekste in die 9de eeu op skrif gestel is. Die
   verskuiwing het nie in een beweging plaasgevind nie maar in
   verskillende fases oor verskillende eeue. Die taalverskuiwing het die
   skeiding tussen Hoogduits (wat weer bestaan uit Opperduits en
   Middelduits) en Nederduits te weeg gebring. Die lyn (isoglos) wat die
   Hoogduitse tale van die Nederduitse tale skei staan bekend as die
   Benrather Lyn.

   Die Benrather Lyn is in werklikheid eintlik eerder 'n bundel
   verskillende isoglosse. Die verskillende Germaanse tale het almal in
   verskillende mate die tweede taalverskuiwing deurgemaak, en sommige
   klankverskuiwinge geld daarom vir byna alle Germaanse tale, en sommige
   slegs vir enkele. Hoe meer suidooswaarts in Europa die taal gespraat
   word, des te meer kenmerke van die tweede klankverskuiwing kom daar in
   die taal voorvoor (Opperduits), en hoe meer noordweswaarts die taal
   gespraat word des te minder kenmerke van die tweede klankverskuiwing
   kom daar in die taal voor (Engels). Die meeste klankverskuiwinge, maar
   nie almal nie, maak deel uit van die huidige Standaardduits, terwyl in
   westelike Duitse dialekte veel minder klankverskuiwinge voorkom.

   Inhoud

        * 1 Chronologiese volgorde
             + 1.1 fase 1
             + 1.2 fase 2
             + 1.3 fase 3
             + 1.4 fase 4
        * 2 Oorsigtabel
        * 3 Geografiese verspreding
             + 3.1 Voorbeeldtekste

[wysig] Chronologiese volgorde

   Die klankverskuiwing het waarskynlik in vier fases, waarvoor daar
   growwe tydskattings gemaak kan word, plaasgevind. Die datering is
   steeds onder bespreking omdat alle klankverskuiwinge, afgesien van þ→d,
   voor die ter skrif stelling van 'n Germaanse taal plaas gevind het.
   Skattings wat hieronder weergegee word is meestal afkomstig van die DTV
   Atlas zur deutschen Sprache (pag. 63). Soms help historiese feite met
   die datering; die feit dat Attila die Hun in Duits Etzel genoem word
   dui aan dat die tweede fase aan die gang moes wees of aan die gebeur
   tydens die inval van die Hunne in die 5de eeu. Die feit dat sommige
   Latynse leenwoorde in Duits van klank verskuif het (bv. Latyn
   strata→Duits Straße) en ander nie (bv. Latyn poena→Duits Pein) maak dit
   moontlik om die klankverskuiwing te dateer voor of na die waarskynlike
   invoering van die woord in die Germaanse tale. Mees bruikbaar is egter
   die aangehaalde Duiste woorde in laat-klassieke en begin-middeleeuse
   Latynse tekste.

   Presiese datering is baie moeilik omdat een klankverskuiwing begint met
   'n woord of 'n groep woorde in 'n plaaslike dialek wat vervolgens
   versprei na ander woorde met dieselfde fonologiese patroon en daarna
   oor 'n langer tydsbestek stadigaan versprei oor 'n groter geografiese
   oppervlak.

[wysig] fase 1

   De eerste fase, wat ongeveer in die 4de eeu begin het en alle tale in
   die hele Hoogduitse taalgebied beïnvloed het, behels die verandering
   van stemlose plofklanke na verdubbelde (dit wil sê langer uitgesproke)
   frikatiewe indien in 'n posisie ná 'n klinker, óf tot enkele frikatiewe
   in die laatste posisie.

          p→ff of laatste f
          t→zz (latere Duitse ss) of laatste z (s)
          k→hh (latere Duitse ch)

   Voorbeelde:

          Oud Engels slǽpan : Oud Hoogduits slāfan (Engels sleep, Duits
          schlafen)
          OE strǽt : OHD strāzza (Engels street, Duits Straße)
          OE rīce : OHD rīhhi (Engels rich, Duits reich)

[wysig] fase 2

   Die tweede fase word voltooi in die 8ste eeu en is gekonsentreer op die
   Allemaniese en Beierse dialekte. In die fase word medeklinkers
   affrikate van dieselfde klank.

          p→pf (in sommige woorde word dit later f in laaste posisie)
          t→tz
          k→kch

   In die volgende kombinasies het die verskuiwing egter nie plaas gevind
   nie: sp, st, sk, ft, ht, tr.

[wysig] fase 3

   Die derde fase was geografies die mees beperkte. In die tale en
   dialekte wat aan die klankverskuiwing deelneem word stemhebbende
   plofklanke stemloos.

          b→p
          d→t
          g→k

   Die verskuiwing moet plaasgevind het na die voltooiing van die eerste
   en tweede fase, anders sou die resulterende stemlose plofklanke verder
   moes transformeer na frikatiewe en affrikate. Daarom word geglo dat die
   fase in omtrent die agtste en negende eeu plaasgevind het.

[wysig] fase 4

   Ten laatste verskuif die vierde fase þ→d. Die fase verskil van die
   ander fase daarin dat dit hier om slegs een klank gaan, en nie 'n reeks
   klanke nie. Wat ook verskil van die ander fase is dat met die
   klankverskuiwing ook die meeste Nederduitse tale, waaronder Nederlands
   (en dus Afrikaans), ook deelneem. Sommige taalkundiges praat daarom
   eerder van 'n aparte klankverskuiwing buite die tweede Germaanse
   taalverskuiwings. Die fase moet plaas gevind het na die derde fase,
   want anders sou die resulterende d verander het tot t.

   De vierde fase was nog nie voltooi toe die eerste tekste in Duits
   opgestel is nie. Daardeur is daar Oud Hoogduitse voorbeelde te vinden
   waarin 'n þ geskryf word in plaas van die hedendaags Duitse d. 'n baie
   bekende voorbeeld hiervan is, ook as gevolg van die vreemde verandering
   van betekenis is die Oud Hoogduitse thiorna (maagd) → Modern Duits
   Dirne (Nederlands: deerne. betekenis: hoer). Ander voorbeelde:

          vroeg OHD thaz → klassiek OHD daz (Engels that, Duits das,
          Nederlands/Afrikaans dat)
          vroeg OHD thenken → klassiek OHD denken (Engels think, Duits,
          Nederlands denken, Afrikaans dink)
          vroeg OHD thegan → klassiek OHD degan (English thane, German,
          Nederlands Degen)
          vroeg OHD thurstag → klassiek OHD durstac (English thirsty,
          German durstig, Nederlands dorstig, Afrikaans dors)
          vroeg OHD bruather → klassiek OHD bruoder (English brother,
          German Bruder, (formeel) Nederlands broeder, alledaags
          Nederlands/Afrikaans broer)
          vroeg OHD munth → klassiek OHD mund (English mouth, German Mund,
          Nederlands/Afrikaans mond)

[wysig] Oorsigtabel

   Di gevolge van die klankverskuiwinge kom ten beste aan die lig as
   woorde uit moderne Duits vergelyk word met onverskuifde Nederlandse of
   Engelse woorde. Die volgende oorsig is gerangskik volgens die
   oorsrponklike Indo-Europese foneme. (G=Wet van Grimm; V=Wet van Verner)
   PIE→Germaans Fase Hoogduitse verskuiwing
   Germaans→OHD Voorbeelde (Moderne Duits) Eeuw Geografiese verbreiding
   Standaard
   Duits?
   G: *b→*p 1 *p→ff schlafen, Schiff
   vgl. slaap, schip 4/5 Opper- en Middelduits ja
   2 *p→pf Pflug, Apfel, Kopf, scharf ^1
   vgl. ploeg, appel, kop, scherp 6/7 Opperduits ja
   G: *d→*t 1 *t→zz essen, dass, aus ^2
   vgl. eten, dat, uit 4/5 Opper- en Middelduits ja
   2 *t→tz Zeit, Katze
   vgl. tijd, kat 5/6 Opperduits ja
   G: *g→*k 1 *k→hh machen, ich
   vgl. maken, ik 4/5 Opper- en Middelduits ja
   2 *k→(k)ch Switserse Duits: Chind, Werch
   vgl. Standaardduits Kind, Werk 7/8 Beiers/Allemannies nee
   G: *b^h→*b
   V: *p→*b 3 *b→p Beiers: perg, pist
   vgl. Duits Berg, bist "bent" (in: "jij bent") 8/9 Beiers/Allemannies
   nee
   G: *d^h→*d
   V: *t→*d 3 *d→t Tag, Vater
   vgl. dag, vader 8/9 Opperduits ja
   G: *g^h→*g
   V: *k→*g 3 *g→k Beiers: Kot
   vgl. Duits Gott "God" 8/9 Beiers/Allemannies nee
   G: *t→þ 4 þ→d Dorn, Distel, durch, drei, Bruder
   vgl. Engels: thorn, thistle, through, three, brother 8/9 In Duits en
   Nederlands ja

   (Aantekeninge: ^1 Oud Hoogduits scarph, Middel Hoogduits scharpf. ^2
   Oud Hoogduits ezzen, daz, ūz.

[wysig] Geografiese verspreding

   Dialekte en isoglosse van die Rheinischer Fächer
   (Gerangskik van noord na suid: dialekte in donkler velde, isoglosse in
   ligte velde)
   Isoglos Noord Suid
   Nederduits
   Uerdinger Lyn (Uerdingen) ik ich
   Düsseldorfer Platt (Limburgisch-Bergisch)
   Benrather Lyn
   (Grens: Nederduits - Middelduits) maken machen
   Ripuaries (Kölsch, Bönnsch, Öcher Platt)
   Bad Honnef lyn
   (Staatgrens NRW-RP) (Eifel-Schranke) Dorp Dorf
   Luxemburgisch
   Linz-lyn (Linz am Rhein) tussen zwischen
   Bad Hönningen lyn op auf
   Koblenzer Platt
   Boppard-lyn (Boppard) Korf Korb
   Sankt Goar-lyn (Sankt Goar)
   (Hunsrück-Schranke) dat das
   Rheinfränkisch (e.g. Pfälzisch, Frankfurterisch)
   Speyer lyn (Rivier Main lyn)
   (Grens: Middelduits - Opperduits) Appel Apfel
   Opperduits

   'n Mens kan rofweg sê dat die veranderinge in fase 1 Opper- en
   Middelduits beïnvloed het, die van fase 2 en 3 slegs Opperduits, en die
   van fase 4 die hele Duitse en Nederlandssprekende gebied. Die algemeen
   aanvaarde grens tussen Middel- en Nederduits is die maken-machen lyn,
   of Benrather lyn, wat deur die Düsseldorf voorstad Benrath loop, terwyl
   die hoofgrens tussen Middel- en Opperduits, die Appel-Apfel lyn of die
   Speyer lyn is, wat naby die dorp Speyer, sowat 200 kilometer verder
   suid, loop.

   'n Presiese beskrywing van die geografiese strekking van die
   veranderinge is egter meer ingewikkeld. Individuele klankverskuiwings
   binne 'n fase varieer egter nie net in terme van hulle verspreiding nie
   (fase 3 affekteer byvoorbeeld gedeeltelik die hele Opperduits en
   gedeeltelik slegs die mees suidelike dialekte in Opperduits), maar daar
   is selfs effense variasies van woord tot woord in die verspreiding van
   die klankverskuiwing. Die ik-ich lyn lê byvoorbeeld verder noord as die
   maken-machen lyn, al vertoon beide die selfde /k/→/x/ verskuiwing.
   Verder kan die lyn met die tyd verskuif. Sedert die Duitse-hereniging
   is 'n noordwaartse beweging van die oostelike punt van die Benrather
   lyn waargeneem.

   Die verdeling van Wes-MiddFor a map of the boundaries elduits in 'n
   reeks dialekte volgens die verskillende mate waartoe die fase 1
   verskuiwings uitgepreek word is veral opmerklik. Dit staan in Duits as
   die Rheinischer Fächer ("Rynse waaier") bekend omdat die grense van die
   dialekgrense op 'n kaart 'n waaier vrom aanneem. Hier loop nie minder
   as agt isoglosse rofweg van Wes na Oos om gedeeltelik saam te vloei in
   'n eenvoudiger stelsel van grense in Oos-Middelduits. Die tabel na regs
   gee 'n lys van die isoglosse (vetgedruk) en die hoof dialekte
   (skuinsgedruk) wat daaruit voortspruit van noord na suid gerangskik.

   Vir 'n kaart van die grense van 'n aantal sleutel klanke sien die
   eksterne skakels:
   Algemene kaart
   Rheinischer Fächer

[wysig] Voorbeeldtekste

   As 'n voorbeeld van die gevolge van die verskuiwing kan die volgende
   twee tekste uit die laat Middeleeue vergelyk word. Links is 'n
   Middel-Nederduitse sitaat van die Sachsenspiegel (1220), wat nie de
   verskuiwing ondergaan het nie, en regs dieselfde teks van die
   Middelhoogduitse Deutschenspiegel (1274), waarin klankverskuiwing wel
   ter sprake is.
   Sachsenspiegel Deutschenspiegel
   De man is ok vormunde sines wives,
   to hant alse se eme getruwet is.
   Dat wif is ok des mannes notinne
   to hant alse se in sin bedde trit,
   nach des mannes rehte. Der man ist auch vormunt sînes wîbes
   zehant als si im getriuwet ist.
   Daz wîp ist auch des mannes genozinne
   zehant als si an sîn bette trit
   na des mannes dode is se ledich van des mannes rechte.)

          (Vertalingen:
          Sachsenspiegel: "De man is ook beschermer van zijn vrouw / zodra
          zij getrouwd is met hem. / De vrouw is ook de metgezel van de
          man / zodra ze naar zijn bed gaat / volgens de rechten van de
          man."
          Deutschenspiegel: "De man is ook beschermer van zijn vrouw /
          zodra zij getrouwd is met hem. / De vrouw is ook de metgezel van
          de man / zodra ze naar zijn bed gaat / Na de dood van de man is
          ze vrij van de rechten van de man.")

   Kategorieë: Germaanse tale • Fonologie • Historiese taalkunde

