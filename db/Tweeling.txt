Tweeling


          Vir inligting oor die dorp in die Vrystaat, sien Tweeling,
          Vrystaat.

   Tweelinggeboortes gebeur in die meeste soogdierspesies. Hierdie artikel
   gaan oor menslike biologiese tweelinge. Om inligting te verkry oor
   tweeling- en meervoudige geboortes in ander diere, sien meervoudige
   geboorte.
     __________________________________________________________________

   'n Tweeling is twee persone wat terselfdertyd ontwikkel het in 'n
   uterus tydens 'n enkele swangerskap. Hulle word gewoonlik, maar nie
   noodwendig nie, gebore kort na mekaar. Omdat die menslike uterus net 'n
   beperkte grootte het, gebeur dit gewoonlik dat enige swangerskap met
   meer as een fetus nie die volle tyd loop nie. Tweelingswangerskappe
   duur meestal tot 36 weke. [1]

   Inhoud

        * 1 Tipe tweelinge
             + 1.1 Nie-identiese tweeling
             + 1.2 Identiese tweeling
        * 2 Statistiek
        * 3 Bron

[wysig] Tipe tweelinge

[wysig] Nie-identiese tweeling

   Beeld:TwinBoysInBathtub.jpg
   Nie-identiese tweelingseuntjies in 'n plastiekbad

   Nie-identiese tweelinge kom voor wanneer twee bevrugte eierselle tydens
   dieselfde menstruele siklus implanteer in die uterus. Twee sigote vorm,
   en dis hoekom dié soort swangerskap dikwels ook 'n disigotiese
   tweelingswangerskap genoem word.

   Nie-identiese tweelinge deel dus nie dieselfde genetiese materiaal nie,
   en is op dieselfde manier aan mekaar verwant as broers of susters.

[wysig] Identiese tweeling

   Identiese tweelinge, of monosigotiese tweelinge kom voor wanneer 'n
   enkele eiersel bevrug en 'n enkele sigoot vorm. Die verdeling in twee
   verskillende embrio's vind eers ná hierdie stadium plaas. Afhangende
   van wanneer die verdeling plaasvind, kan die tweeling 'n amnionsak en
   plasenta deel, of nie. As die verdeling laat plaasvind, deel hulle en
   as dit vroeg plaasvind, deel hulle nie. Tweelinge wat dieselfde sak
   deel, word ook 'n mono-amniotiese tweeling genoem.

   Dié soort tweeling is geneties identies, alhoewel dinge soos
   vingerafdrukke sal verskil.

[wysig] Statistiek

   Vroeër het tweelingswangerskappe voorgekom in ongeveer een uit elke 90
   geboortes [2], maar weens die wydverspreide gebruik van
   vrugbaarheidsmiddels, het die syfer aansienlik verhoog.

[wysig] Bron

     * n Verkorte vertaling van die artikel Twin, vanuit die Engelse
       Wikipedia.

   Kategorieë: Biologie • Geneeskunde • Verloskunde

