Tydlyn van die Tweede Wêreldoorlog


   Hierdie is 'n tydlyn van die gebeure tydens die Tweede Wêreldoorlog.

   Inhoud

        * 1 1939
             + 1.1 September
             + 1.2 Oktober
             + 1.3 November
             + 1.4 Desember
        * 2 1940
             + 2.1 Februarie
             + 2.2 Maart
             + 2.3 April
             + 2.4 Mei
             + 2.5 Junie

[wysig] 1939

[wysig] September

          1: Die Inval van Pole begin om 4:40 vm. met die aanval van
          meerdere teikens in Pole deur die Duitse Luftwaffe. Die
          Verenigde Koninkryk en Frankryk beveel Duitsland se onmiddellike
          onttrekking.
          1: Die tuisfront van die Verenigde Koninkryk word geopen na die
          regering die algemene mobilisering van die Britse Leër
          aankondig. Ontruimingstrategieë word beplan in voorbereiding vir
          moontlike Duitse lugaanvalle.
          3: Frankryk, Brittanje, Oostenryk en Nieu-Seeland verklaar
          oorlog teen Duitsland, na Duitsland se weiering om uit Pole te
          onttrek.
          4: Die Britse Royal Air Force (RAF) se bomkommandement loods 'n
          aanval op die Duitse kruiser, Admiral Scheer, in die suidelike
          deel van die Duitse Bog. Hulle verloor ses van die 24
          aanvallende vliegtuie en, alhoewel die Duitse skip drie keer
          getref is, slaag geen van die bomme daarin om te ontplof nie.
          7: Franse troepe vaar Duitsland in naby Saarbrücken.
          9: Kanada verklaar oorlog teen Duitsland.
          17: Die Sowjetunie val Pole van die ooste in en beset die gebied
          oos van die Curzon-linie, sowel as Białystok en Oos Galisië.
          18: Warskou word deur Duitse troepe omsingel.
          25: Duitse tuisfrontstrategieë begin met die rantsoenering van
          voedsel.
          27-28: Uitgebreide bombardering van Warskou.
          28: Die Poolse hoofstad, Warskou, gee hulself oor aan die
          Duitsers.

[wysig] Oktober

          5: Die Sowjetunie begin onderhandelinge met Finland om die grens
          tussen die twee lande te verstel.
          6: Poolse versetting in die Poolse September-veldtog kom tot 'n
          einde. Finland begin met die mobilisering van die nasionale
          leër. Adolf Hitler lewer 'n toespraak voor die Reichstag en
          verklaar sy begeerte vir 'n byeenkoms met Brittanje en Frankryk
          om vrede te herstel.
          9: Hitler beveel die voorbereiding vir die inval van België,
          Frankryk, Luxemburg en Nederland.
          10: Die Duitse marine stel die besetting van Noorweë aan Hitler
          voor.
          14: Die Britse slagskip, HMS Royal Oak, word in die hawe van
          Scapa Flow gesink deur die Duitse Unterseeboot 47.
          19: Dele van Pole word amptelik by Duitsland ingelyf: die eerste
          Joodse ghetto word in Lublin gestig.

[wysig] November

          30: Die Sowjetunie val Finland in, tydens wat later sou bekend
          staan as die Winteroorlog.

[wysig] Desember

          1: Jode word geforseer om die Ster van Dawid as embleem te dra.
          7: Italië herhaal sy verklaring van neutraliteit.
          13: Slag van Río de la Plata, Britse eskaders val die Duitse
          slagskip, Admiral Graf Spee, aan.
          14: Die USSR word uit die Volkebond geskors.
          17: Die Duitse slagskip, Admiral Graf Spee word in die hawe van
          Montevideo gekelder.
          18: Die eerste Kanadese troepe arriveer in Europa.
          27: Die eerste Indiese troepe arriveer in Frankryk.
          28: Vleisrantsoeneringsprogramme begin in Brittanje.

[wysig] 1940

[wysig] Februarie

   Finse troepe in Noord-Finland op 12 Januarie 1940.
   Finse troepe in Noord-Finland op 12 Januarie 1940.

          1: Japan kondig 'n rekord-hoë begroting aan, met meer as die
          helfte van die uitgawes van militêre aard.
          5: Brittanje en Frankryk besluit om in Noorweë in te gryp en die
          ysterertshandel af te sny: in voorbereiding van 'n verwagte
          Duitse besetting en op 'n roete na Finland te verseker, om dié
          land bystand te verleen. Die operasie word geskeduleer om op 20
          Maart 1940 te begin.
          14: Die Britse regering roep vrywilligers op om in Finland te
          veg.
          15: Die Sowjetse leër neem Summa, in Finland, in en breek
          sodoende deur die Finse verdediging: die Mannerheim-linie.
          16: Die Britse torpedojaer, HMS Cossack, verwyder 299 Britse
          krygsgevanges met geweld van die Duitse tenkskip, Altmark,
          terwyl dit in neutrale Noorweegse waters is.
          17: Erich von Manstein stel aan Hitler sy planne voor vir die
          inval van Frankryk deur die Ardenne.
          21: Generaal Nikolaus von Falkenhorst word in bevel van die
          opkomende Duitse inval van Noorweë geplaas. Die konstruksiewerk
          van Auschwitz word begin.
          24: Die voorstel om Frankryk deur die Ardenne aan te val word
          aangeneem.

[wysig] Maart

          3: Sowjetse aanvalle begin op Viipuri, Finland se tweede
          grootste stad.
          5: Finland stem in tot die Sowjetunie se eise om die aanvalle
          stop te sit.
          12: Finland onderteken 'n vredesverdrag met die Sowjetunie.
          16: Duitse lugaanvalle op Scapa Flow lewer die eerste Britse
          burgerlike ongevalle.
          18: Benito Mussolini kom met Hitler ooreen dat Italië op 'n
          goedgunstelike oomblik tot die oorlog sal toetree.
          21: Paul Reynaud word die Eerste Minister van Frankryk, nadat
          Édouard Daladier die vorige dag bedank het.
          28: Brittanje en Frankryk kom formeel ooreen dat geeneen van die
          lande afsonderlike vredesverdrae met Duitsland sal onderteken
          nie.
          30: Japan stig 'n marionetregering te Nanking, Sjina, onder Wang
          Jingwei.

[wysig] April

          3: Winston Churchill word as die voorsitter van die Ministerial
          Defense Committee aangewys, na die bedanking van Lord Chatfield.
          4: Hitler gee toestemming vir die inval van Noorweë en
          Denemarke.
          8: Operasie Wilfred word geloods, waartydens Geallieerde magte
          myne in die waters van Noorweë plaas om te voorkom dat Duitse
          konvooiskepe gesogte, hoë-kwaliteit ystererts uit Swede na
          Duitsland kon vervoer.
          9: Duitsland val Denemarke en Noorweë in: Denemarke gee oor.
          10: Begin van die Slag van Narvik: Britse torpedojaers en
          vliegtuie loods 'n suksesvolle verrassingsaanval teen die groter
          Duitse vlootmag. 'n Tweede aanval op 13 April is ook 'n Britse
          sukses.
          12: Britse troepe beset die Deense Faroëreilande.
          14: Britse en Franse troepe land in Noorweë.

[wysig] Mei

   Die Duitse Blitzkrieg-offensief in Mei 1940.
   Die Duitse Blitzkrieg-offensief in Mei 1940.

          5: Noorweegse regering-in-bannelingskap word in Londen gevestig.
          9: Diensplig word in Brittanje verleng tot die ouderdom van 36.
          10: Duitsland val Belgium, Frankryk, Luxemburg en Nederland in.
          Winston Churchill word die Eerste Minister van die Verenigde
          Koninkryk na die aftreding van Neville Chamberlain. Die
          Verenigde Koninkryk val Ysland in.
          11: Luxemburg beset.
          13: Nederlandse regering-in-bannelingskap word in Londen
          gevestig.
          14: Die skepping van die Britse Home Guard word deur Anthony
          Eden aangekondig.
          14: Rotterdam ervaar intensiewe bombardering deur die Luftwaffe.
          Nederland, met die uitsondering van die provinsie Zeeland,
          besluit om oor te gee.
          15: Die voorwaardelike oorgawe van die Nederlandse leër word
          onderteken.
          17: In Nederland gee die provinsie Zeeland hulself oor.
          18: Maxime Weygand vervang Maurice Gamelin as bevelvoerder van
          die Franse magte.
          25: Boulogne-sur-Mer gee oor aan Duitsland.
          26: Calais geen aan die Duitsers oor.
          26: Operasie Dynamo: die Geallieerdes begin om uit Dunkirk terug
          te trek.
          28: België gee oor aan Duitsland; Duitsland trek terug uit
          Narvik.

[wysig] Junie

          3: Laaste dag van Operasie Dynamo. 224 686 Britse en 121 445
          Franse en Belgiese troepe word ontruim. Die Duitsers bombardeer
          Parys.
          10: Italië verklaar oorlog teen Frankryk en die Verenigde
          Koninkryk. Noorweë gee oor aan die Spilmoondhede.
          11: Die Franse regering verskuif na Tours.
          13: Parys word deur Duitse troepe beset en die Franse regering
          skuif weereens: dié keer na Bordeaux.
          16: Philippe Pétain word die eerste minister van Frankryk, na
          die bedanking van die Reynaud-regering.

   Die vertaling van die res van hierdie artikel is steeds onvoltooid.
   Voel vry om self die res aan te pak, en verwyder dan hierdie
   kennisgewing wanneer die werk voltooi is.
   Kategorieë: Bladsye wat vertaal moet word • Tweede Wêreldoorlog

