Tydsone


   Tydsones is streke van die Aarde wat 'n standaardtyd aangeneem het.
   Voorheen het mense die plaaslike sontyd (oorspronklik die aangeduide en
   toe die gemiddelde) gebruik, wat beteken het dat tyd effens verskil het
   van dorp na dorp. Soos telekommunikasie verbeter het, en met die
   uitbreiding van die Treinvervoerstelsel het dit al hoe meer ongemaklik
   geraak. Tydsones het die probleem gedeeltelik opgelos deurdat mense
   hulle horlosies gestel het na 'n streek met dieselfde gemiddelde
   sontyd. Tydsones word in die algemeen gesentreer rondom lengtelyne wat
   veelvoude van 15° is, wat naburige tydsones een uur apart stel. Hierdie
   een-uur-skeiding is nie universeel nie, en, soos die meegaande kaart
   wys, word die vorms van die tydsones soms verstel om staats-, lands- of
   administratiewe grense te akkommodeer.
   Standaard Tydsones van die Wêreld deur die CIA 806KB PDF-weergawe
   Standaard Tydsones van die Wêreld deur die CIA 806KB PDF-weergawe

   Alle tydsones word gedefinieer relatief tot Gekoördineerde Universele
   Tyd (UTC). Die verwysingspunt vir tydsones is die Hoofmeridiaan
   (lengteligging 0°), wat deur die Royal Greenwich Observatory in
   Greenwich, Londen, Engeland [1] getrek word. Om hierdie rede is die
   term Greenwichtyd (GMT) steeds in gebruik (byvoorbeeld deur die BBC,
   onder andere) om die "basistyd" aan te dui waaraan alle ander tydsones
   relatief is. UTC is deesdae wel die amptelike term vir vandag se
   atomies-gemete tyd, en is apart van astronomiese observasie soos die
   voorheen by Greenwich uitgevoer is.

   GMT (UTC) is toevallig slegs plaaslike tyd in Greenwich tussen 01:00
   UTC van die laaste Sondag in Oktober en 01:00 UTC van die laaste Sondag
   in Maart. Vir die res van die jaar is plaaslike tyd UTC+1 — bekend in
   die Verenigde Koninkryk as British Summer Time (BST).

[wysig] Bibliografie

     * Bowditch, Nathaniel. American Practical Navigator. Washington:
       Government Printing Office, 1925, 1939, 1975.
     * Hill, John C., Thomas F. Utegaard, Gerard Riordan. Dutton's
       Navigation and Piloting. Annapolis: United States Naval Institute,
       1958.
     * Howse, Derek. Greenwich Time and the Discovery of the Longitude.
       Oxford: Oxford University Press, 1980. ISBN 0192159488.

[wysig] Eksterne skakels

     * Time Genie Vind die huidige tyd en datum vir meer as 6600 stede in
       245 lande. Sluit ook gereedskap in om tye om te skakel en te
       vergelyk.
     * World Time Server
     * The E Time zone page - Horlosie, Tyd en Sones - Besigtig die
       dag-en-nag tydsonehorlosie rondom die wêreld
     * Virtual Travelog 'n Oplossing vir die bestuur van tydsones en
       datums in internasionale Internetstelsels
     * The tz database

   Kategorieë: Tydsones • Tydhou

