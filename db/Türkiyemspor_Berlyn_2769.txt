Türkiyemspor Berlyn


   CAPTION: Türkiyemspor Berlyn

   Volledige naam Türkiyemspor Berlin e.V.
   Bynaam         Türkiyem
   Stigtingsdatum 1978
   Tuisveld       Katzbachstadion,
                  Berlyn
   Kapasiteit     5 000
   Kompetisie     Oberliga Noordoos-Noord

   Türkiyemspor Berlyn is ‘n sokkerklub uit Berlyn, die hoofstad van
   Duitsland.

   Inhoud

        * 1 Geskiedenis
        * 2 Impak van die klub op Duitse sokker
        * 3 Onlangse ligaposisionering
        * 4 Eksterne skakels

[wysig] Geskiedenis

   Die klub is in 1978 gestig deur ‘n groep jong spelers wat
   vriendskaplike wedstryde gespeel het as Kreuzberg Gençler Birliği
   (Kreuzberg Jeugvereniging). Kreuzberg is ‘n stadsdistrik van Berlyn.

   Die klub is formeel in 1983 geregistreer as BFC Izmirspor, vernoem na
   die Turkse stad Izmir, waarmee baie van die destydse spelers bande
   gehad het.

   Die klub is van die begin af finansieel ondersteun deur klein besighede
   vanuit die Turkse immigrantegemeenskap van Berlyn en in 1987 het die
   span sy naam verander na Türkiyemspor Berlyn.

   Die klub het in 1988, 1990 en 1991 die DFB-Pokal gehaal en in 1991 tot
   die tweede rondte gevorder. In die 1990/91-seisoen het die klub
   promosie na die 2. Bundesliga gemis deurdat hulle gestraf is vir die
   gebruik van 'n ongemagtigde speler. Nadat hulle gedwing is om drie
   wedstryde oor te speel, het hulle net ‘n gelykopuitslag in die laaste
   wedstryd van die seisoen nodig gehad. Die span het egter met 0-5 teen
   Tennis Borussia Berlyn verloor, wat toe gepromoveer het ten koste van
   Türkiyemspor.

[wysig] Impak van die klub op Duitse sokker

   Türkiyemspor word erken as een van die suksesvolste klubs wat uit die
   Duitse immigrantegemeenskap ontstaan het. Die klub het gehelp om ‘n
   positiewe beeld van sy gemeenskap te skep en heelwat ander
   Turks-etniese klubs het in Türkiyemspor se voetspore gevolg. Die naam
   Türkiyemspor word nou ook gebruik deur klubs in Mönchengladbach,
   Wuppertal, Breuberg, Amsterdam, Australië en die VSA.

   Die klub en sy ondersteuners is ongelukkig ook soms die teiken van
   vyandigheid en aanvalle deur radikale ver-regse groepe.

[wysig] Onlangse ligaposisionering

     * 1986-87 (IV) Landesliga Berlyn 2de
     * 1987-88 (III) Am.Oberliga Berlyn 5de
     * 1988-89 (III) Am.Oberliga Berlyn 5de
     * 1989-90 (III) Am.Oberliga Berlyn 8ste
     * 1990-91 (III) Am.Oberliga Berlyn 2de
     * 1991-92 (III) Am.Oberliga Noordoos-Sentraal 6de
     * 1992-93 (III) Am.Oberliga Noordoos-Sentraal 6de
     * 1993-94 (III) Am.Oberliga Noordoos-Sentraal 6de
     * 1994-95 (III) Regionalliga Noordoos 18de
     * 1995-96 (IV) Am.Oberliga Noordoos-Noord 3de
     * 1996-97 (IV) Am.Oberliga Noordoos-Noord 3de

     * 1997-98 (IV) Am.Oberliga Noordoos-Noord 3de
     * 1998-99 (V) Verbandsliga Berlyn 13de
     * 1999-00 (V) Verbandsliga Berlyn 1ste
     * 2000-01 (IV) Oberliga Noordoos-Noord 14de
     * 2001-02 (IV) Oberliga Noordoos-Noord 6de
     * 2002-03 (IV) Oberliga Noordoos-Noord 12de
     * 2003-04 (IV) Oberliga Noordoos-Noord 7de
     * 2004-05 (IV) Oberliga Noordoos-Noord 11de
     * 2005-06 (IV) Oberliga Noordoos-Noord 7de
     * 2006-07 (IV) Oberliga Noordoos-Noord 5de
     * 2007-08 (IV) Oberliga Noordoos-Noord

[wysig] Eksterne skakels

     * Amptelike klubblad – tans in aanbou (status 8 Junie 2007)
     * Abseits Guide to German Soccer

     Oberliga Noordoos-Noord 2007/08-seisoen

      Berlin AK 07 | BFC Dynamo | Hertha BSC Berlyn II | BFC Preussen |
                             Lichterfelder FC |
      Spandauer SV | Tennis Borussia Berlyn | Türkiyemspor Berlyn | SV
                             Yeşilyurt Berlyn |
     Greifswalder SV 04 | Ludwigsfelder FC | TSG Neustrelitz | Germania
                     Schöneiche | FC Hansa Rostock II |
                  Torgelower SV Greif | FSV Optik Rathenow

   Kategorie: Duitse sokkerklubs

