Ubuntu Linux


   CAPTION: Ubuntu

   Die Ubuntu Linux kenteken
   Ubuntu 8.04 wat GNOME loop
   Webwerf:                       www.ubuntu.com
   Maatskappy/
   ontwikkelaar:                  Canonical Ltd / Ubuntu Foundation
   Bedryfstelsel-familie:         Linux
   Bronkodemodel:                 Vrye en Oopbron Sagteware
   Jongste stabiele uitgawe:      7.10 / 18 Oktober 2007
   Platforms wat ondersteun word: i386, AMD64, Ultrasparc T1, PowerPC,
                                  PlayStation 3, IA-64
   Kerntipe:                      Monolitiese kernel
   Verstek-gebruikerskoppelvlak:  GNOME Grafiese Gebruikerskoppelvlak
   Lisensie:                      GPL en ander lisensies
   Status:                        Tans aktief

   Ubuntu, /ùbúntú/ (oe-boen-toe), is 'n hoofsaaklik tafelrekenaar
   georiënteerde Linux verspreiding, gebaseer op Debian GNU/Linux. Dit
   word geborg deur Canonical Ltd (wat deur Mark Shuttleworth besit word),
   en die naam kom van die Suid-Afrikaanse konsep Ubuntu—rofweg,
   "menslikheid teenoor andere". Dit verskil van Debian in die opsig dat
   daar elke 6 maande 'n uitgawe is en dat ondersteuning vir ten minste 18
   maande na die vrystelling van die uitgawe verskaf word^[1], en die
   sterk klem wat op bruikbaarheid geplaas word.

   Ubuntu uitgawe 6.06 LTS, met die kodenaam "Dapper Drake", is op 1 Junie
   2006 vrygestel en sal vir 3 jaar op tafelrekenaars en 5 jaar op
   bedieners ondersteun word, inplaas van die gewone 18 maande ^[2].
   Ubuntu poog om slegs vrye sagteware te gebruik om 'n nuwerwetse dog
   redelik stabiele bedryfstelsel vir die gemiddelde gebruiker te verskaf.
   Ubuntu het 'n lewendige gebruiker- en steungemeenskap^[3]^[4].

   Kubuntu en Xubuntu is amptelike subprojekte van die Ubuntu-projek om
   die KDE en Xfce Werkskermomgewings onderskeidelik na die Ubuntu kern te
   bring. Edubuntu is 'n amptelike subprojek wat "vir skool omgewings
   ontwerp is, en wat ewe geskik behoort te wees vir kinders om tuis te
   gebruik."

   Inhoud

        * 1 Geskiedenis en ontwikkelingsproses
        * 2 Die verspredinding
             + 2.1 Kenmerke
             + 2.2 Pakket klassifikasie en ondersteuning
             + 2.3 Beskikbaarheid van eiendom sagteware
             + 2.4 Uitgawes
             + 2.5 Ontwikkelings/Onstabiele Vertakking
        * 3 Afgeleide projekte
        * 4 Hoe is dit ontvang?
        * 5 Verwysings
             + 5.1 Aangehaalde verwysings en notas
             + 5.2 Algemene verwysings
             + 5.3 Verdere gedrukte leesstof
        * 6 Eksterne skakels

[wysig] Geskiedenis en ontwikkelingsproses

   Ubuntu se eerste uitgawe is op 20 Oktober 2004 vrygestel as 'n tydelike
   vertakking van die Debian Linux projek ^[5]. Dit is gedoen om 'n
   uitgawe-elke-6-maande vrystellingsiklus te verskaf, wat 'n meer op
   datum stelsel tot gevolg het. Ubuntu uitgawes sluit altyd die jongste
   GNOME uitgawe in en dit word ongeveer 'n maand na GNOME vrygestel. In
   teenstelling met vorige algemene gebruik vertakkings van Debian soos
   MEPIS, Xandros, Linspire, Progeny, en Libranet, waarvan baie afhanklik
   was van toekode byvoegings as deel van hulle besigheidsmodel, het
   Ubuntu gebly by Debian se filosofie van die gebruik van Vrye sagteware
   waar ook al moontlik.

   Ubuntu pakkette is oor die algemeen gebaseer op pakkette van Debian se
   onstabiele tak, en beide verspreidings gebruik Debian se deb-formaat en
   APT/Synaptic om geïnstalleerde pakkette te bestuur. Ubuntu dra alle
   veranderings direk en onmiddelik terug by tot Debian, eerder as om dit
   slegs tydens vrystelling te doen^[5] (Debian en Ubuntu pakkette is
   egter nie noodwendig 'binêr-aanpasbaar' met mekaar nie ^[6]). Baie
   Ubuntu-ontwikkelaars is ook onderhouers van sleutel pakkette binne
   Debian self. Ian Murdock, die stigter van Debian, het egter al kommer
   uitgespreek dat oor nie-aanpasbaarhede tussen pakkette daarvan en die
   van Debian en dat Ubuntu te ver van Debian Sarge divergeer het om
   aanpasbaar te bly ^[7].

   Ubuntu word tans deur Canonical Bpk. Bevonds. Op 8 Julie 2005 kondig
   Mark Shuttleworth en Canonical Bpk die skep van die Ubuntu Stigting aan
   en verskaf hy aanvanklike befondsing van $10 miljoen. Die doel van die
   stigting is om ondersteuning en ontwikkeling van die projek vir alle
   toekomstige uitgawes van Ubuntu te verseker maar teen 2006 is die
   stigting steeds dormant. Mark Shuttleworth beskryf die stigting as 'n
   noodfonds ingeval alles anders misluk.

[wysig] Die verspredinding

[wysig] Kenmerke

   Ubuntu 5.04 wat Gnome 2.10, Firefox 1.0.7 en OpenOffice.org 1.1.3 loop
   Ubuntu 5.04 wat Gnome 2.10, Firefox 1.0.7 en OpenOffice.org 1.1.3 loop
   'n Skermkiekie van Ubuntu 6.06 LTS, wat die Dawn of Ubuntu muurpapier
   vertoon, een van verskeie vooraf-geïnstalleerde keuses.
   'n Skermkiekie van Ubuntu 6.06 LTS, wat die Dawn of Ubuntu muurpapier
   vertoon, een van verskeie vooraf-geïnstalleerde keuses.

   Ubuntu fokus op bruikbaarheid ^[8], insluitend wye gebruik van die
   sudo-gereedskapstuk vir administratiewe take ^[9]^[10], en die Ubiquity
   installeerder ^[11] (voorheen genaamd Espresso) wat in die LiveCD
   weergawe van die "Dapper" uitgawe ingesluit is. Ubuntu lê verder klem
   op toeganklikheid en internasionalisering om soveel as moontlik mense
   te bereik. Van 5.04 af is UTF-8 die verstek karakter-enkodering. Die
   Ubuntu tuisblad stel dat dit aan gebruikers in hulle moedertale verskaf
   moet word.

   Ubuntu bied 'n volledige stel kenmerke aan wat reg na 'n standaard
   installering beskikbaar is, maar tog op 'n enkele CD in pas. 'n Live CD
   en 'n tradisonele installasie CD is vir elke uitgawe beskikbaar gestel.
   Die Live CD word deur baie mense gebruik om hardware aanpasbaarheid te
   toets voor met installasie voort gegaan word. Alle uitgawes van Ubuntu
   sal gratis verskaf word ^[12]. Ubuntu CD's word selfs gratis aan enige
   iemand gestuur wat dit versoek ^[13], en CD images is vir aflaai
   beskikbaar.

   'n Nuwe installeerder naamlik Wubi maak dit moontlik om Ubuntu op 'n
   Windows partisie op te stel sonder om 'n ISO-lêer te gebruik. Dit maak
   ook van die Windows migrasiegereedskap gebruik wat gebruikers in staat
   stel om hulle Windows konfigurasies na Ubuntu oor te dra. Wubi kan ook
   op die nuutste Live CD gevind word.

   Die huidige uitgawe se verstek voorkoms van die gebruikerskoppelvlak
   word gekenmerk deur 'n oranje tema. Tot April 2005 het Ubuntu 'n
   opsionele pakket genaamd ubuntu-calendar gehad wat elke maand 'n nuwe
   werkskerm muurpapier, wat die bruin tema by gepas het, afgelaai het.
   Die muurpapier het gedeeltelik naak mense vertoon en is gekritiseer as
   onnodig riskant. Dit het daartoe gelei dat Ubuntu byname soos "Linuxxx"
   ^[14] en "The Porn Distro" ^[15] gekry het.

[wysig] Pakket klassifikasie en ondersteuning

   Ubuntu verdeel alle sagteware in vier afdelings, genaamd
   components,^[16] om tussen die verskille in lisensiëring en
   ondersteuning wat beskikbaar is te onderskei. Pakkette word as volg aan
   komponente toegeken:
                  Vrye sagteware nie-vrye sagteware
   ondersteun     Main           Restricted
   nie-ondersteun Universe       Multiverse

   "Vrye" sagteware sluit in die geval slegs die in wat voldoen aan Ubuntu
   lisensie vereistes, dit wil sê, wat onder 'n GPL of GPL-aanpasbare
   lisensie vrygestel is.

   Nie-vrye sagteware word gewoonlik nie ondersteun nie (Multiverse), maar
   'n paar uitsonderings (Restricted) word gemaak vir baie belangrike
   nie-vrye sagteware, soos nie-vrye toestelaandrywers, wat as dit sou
   ontbreek 'n gebruiker daarvan verhoed om Ubuntu op sy/haar stelsel te
   loop – veral slegs-binêre grafikakaart toestelaandrywers. Die
   ondersteuningsvlak is meer beperk as vir main, aangesien ontwikkelaars
   moontlik nie toegang tot die bronkode het nie.

   Die bedoeling is dat Main en Restricted al die sagteware moet bevat wat
   nodig is vir 'n algemene-gebruik Linux-stelsel. Alternatiewe programme
   vir die selfde take en programme vir gespesialiseerde toepassings word
   in Universe en Multiverse geplaas.

   Bo en behalwe die amptelike bronkode bewaarplekke is daar ook Ubuntu
   Backports,^[17] wat 'n amptelik erkende projek is wat nuwer uitgawes
   van sekere sagteware wat slegs in onstabiele uitgawes van Ubuntu
   beskikbaar is te backport. Die bewaarplek is nie omvattend nie; dit
   bestaan hoofsaaklik uit gebruiker-versoekte pakkette wat goedgekeur
   word as hulle aan kwaliteitsstandaarde voldoen.

[wysig] Beskikbaarheid van eiendom sagteware

   Ubuntu het 'n sertifikasie stelsel ^[18] vir derde party sagteware.
   Ubuntu gesertifiseerde eiendom sagteware behoort goed in Ubuntu te
   werk. Baie programme waaraan gebruikers van nie-vrye bedryfstelsels
   soos Microsoft Windows gewoond is, is nie aanpasbaar met en nie Ubuntu
   gesertifiseer nie. Sommige eiendom sagteware wat nie verspreiding
   beperk nie word in Ubuntu se multiverse komponent ingesluit.

   'n Paar voorbeelde van sagteware wat nie deur Ubuntu versprei word nie:
     * Sagteware wat die terugspeel van streeksuitgeslote video DVD's
       moontlik maak, as gevolg van die twyfelagtige wetlike status van
       die DeCSS oopbron DVD-dekodeer biblioteek in sommige dele van die
       wêreld.
     * Enkodeer- en dekodeerbiblioteke vir baie proprietary media formate
       soos Windows Media.
     * Sommige gewilde proprietary webblaaier inpropprogramme, soos
       Macromedia se Flash en Shockwave-spelers.

   Sommige spesifieke proprietary sagteware produkte is tans glad nie vir
   Ubuntu besikbaar nie. Dit sluit baie gewilde rekenaarspeletjies in – in
   die afgelope aantal jare het speletjie vervaardigers egter begin om
   hulle sagteware vir Linux beskiklbaar te stel. Epic Games verkoop
   byvoorbeeld 'n weergawe van hulle Unreal Tournament 2004 wat op Ubuntu
   en ander Linux verspreidings geïnstalleer kan word. Die probleem word
   ook aangespreek deur emulasie en API-vertalings projekte soos die Wine
   en Cedega, wat dit moontlik maak om nie-Linux-gebaseerde sagteware op
   Linux stelsels te loop, of deur 'n proprietary bedryfstelsel te emuleer
   of deur die proprietary API roepe (e.g., calls to Microsoft's Win32 or
   DirectX APIs) na inheemse Linux API roepe te vertaal.

[wysig] Uitgawes

   'n Nuwe uitgawe van Ubuntu word elke ses maande vrygestel, en elke
   vrystellinghet beide 'n kodenaam en uitgawenommer. Die uitgawenommer is
   gebaseer op die jaar en maand van die vrystelling. Die heel eerste
   uitgawe van Ubuntu, 4.10, is byvoorbeeld in Oktober 2004
   vrygestel^[19]. Onder volg 'n lys van vorige en beplande uitgawes.
   Uitgawe  Vrystellingsdatum     Kodenaam
   4.10     20 Oktober 2004    Warty Warthog
   5.04     8 April 2005       Hoary Hedgehog
   5.10     13 Oktober 2005    Breezy Badger
   6.06 LTS 1 Junie 2006       Dapper Drake
   6.10     26 Oktober 2006    Edgy Eft
   7.04     19 April 2007^[20] Feisty Fawn
   7.10     18 Oktober 2007    Gutsy Gibbon
   8.04 LTS 24 April 2008      Hardy Heron

   Ubuntu 6.06 en 8.04 is Langtermyn Ondersteunde uitgawes (Engels: Long
   Term Support (LTS) release) ^[2].

[wysig] Ontwikkelings/Onstabiele Vertakking

   In die toekoms sal daar 'n vertakking met die kodenaam Grumpy Groundhog
   wees. Dit sal 'n permanent onstabiele ontwikkeling- en toets vertakking
   wees wat bronkode direk uit die hersieningsbeheerstelsel van die
   verskillende programme en toepassings wat as deel van Ubuntu verskeep
   word trek.

[wysig] Afgeleide projekte

   Ubuntu CD's
   Ubuntu CD's

   Verskeie afgeleide verspreidings word amptelik erken:
     * Kubuntu, 'n verspreding wat KDE in plaas van GNOME gebruik
     * Edubuntu, 'n verspreding wat vir die klaskamer ontwerp is
     * Xubuntu, 'n "liggewig" verspreiding gebaseer die Xfce
       werkskermomgewing

   Verder onderskryf Mark Shuttleworth die skep van 'n Ubuntu-libre
   verspreiding wat slegs FSF-goedgekeurde vrye sagteware gebruik.
   ^[21]^[22]

   Daar is ook verskeie nie-amptelike afleidings:
     * nUbuntu, 'n verspreding wat baie sekuriteitgereedskap insluit.
     * Ubuntu Lite, 'n vedrspreiding vir argaïese stelsels (ouer
       rekenaars).
     * zUbuntu, 'n vertaling van die Ubuntu verspreding na die zSeries
       hoofraam van IBM.
     * Ebuntu, 'n vertakking van Ubuntu met die Enlightenment 0.17
       venstermaker.
     * Daar was wydverspreide gerugte dat Google 'n Ubuntu afleiding
       genaam Goobuntu sou ontwikkel en versprei. Google het bevestig dat
       hulle 'n aangepaste uitgawe van Ubuntu ontwikkel het, maar het ook
       aangedring dat hulle geen planne het om die uitgawe buite die
       matskappy te versprei nie. ^[23] ^[24]

[wysig] Hoe is dit ontvang?

   Ubuntu word reeds vir meer as 'n jaar as die mees gewilde Linux
   verspreding op Distrowatch aangedui ^[25], en het die Leserstoekenning
   vir die beste Linux verspreiding ontvang by die 2005 Linux World
   Conference & Expo in London ^[26]. Dit het ook gunstige resensies
   ontvang in aanlyn en gedrukte publikasies ^[27] ^[28]. Baie Ubuntu
   resensente wys daarop dat die hoof aspek van Ubuntu se sukses die feit
   is dat dit 'n baie groot gemeenskap het ^[3]^[4], including Ubuntu
   Forums ^[29].

[wysig] Verwysings

[wysig] Aangehaalde verwysings en notas

    1. ^ "ubuntu/releases - Ubuntu." URL besoek op 2006-03-11.
    2. ^ ^2,0 ^2,1 "Announcing Beta release of Ubuntu 6.06 LTS." URL
       besoek op 2006-04-26.
    3. ^ ^3,0 ^3,1 "community - Ubuntu." URL besoek op 2006-03-11.
    4. ^ ^4,0 ^4,1 "XYZ computing article on kubuntu." URL besoek op
       2006-03-11.
    5. ^ ^5,0 ^5,1 "ubuntu/relationship "Debian is the rock upon which
       Ubuntu is built"." URL besoek op 2006-05-25.
    6. ^ "Mark Shuttleworth on binary compatibility." URL besoek op
       2006-04-25.
    7. ^ "internetnews.com Sarge vs. The Hoary Hedgehog?." URL besoek op
       2006-04-25.
    8. ^ "About Ubuntu Linux." URL besoek op 2006-04-25.
    9. ^ "RootSudo - Ubuntu Wiki." URL besoek op 2006-04-25.
   10. ^ Similar to Mac OS X.
   11. ^ "Skermkiekies van Espresso/Ubiquity." URL besoek op 2006-05-03.
   12. ^ "ubuntu/philosophy." URL besoek op 2006-04-25.
   13. ^ "Shipit - free shipment of Ubuntu CDs." URL besoek op 2006-04-26.
   14. ^ "Humorix: The Hottest New Distribution: LinuXXX." URL besoek op
       2006-04-27.
   15. ^ "Community MX: LinuXXX?." URL besoek op 2006-04-27.
   16. ^ "ubuntu/components." URL besoek op 2006-03-16.
   17. ^ "UbuntuBackports." URL besoek op 2006-03-16.
   18. ^ "parters/certification/software." URL besoek op 2006-03-16.
   19. ^ "Ubuntu 4.10 announcement." URL besoek op 2006-04-26.
   20. ^ "ubuntu-devel-announce mailing list: Planning for Ubuntu 7.04 -
       the "Feisty Fawn"." URL besoek op 2006-10-18.
   21. ^ "Ubuntu-libre." URL besoek op 2006-04-25.
   22. ^ "Mark Shuttleworth registers gnubuntu.org (Ubuntu mailing list)."
       URL besoek op 2006-04-25.
   23. ^ "The Register: Google at work on desktop Linux." URL besoek op
       2006-04-25.
   24. ^ "Slashdot: Google working on Desktop Linux." URL besoek op
       2006-04-25.
   25. ^ "DistroWatch: Linux Distribution Popularity." URL besoek op
       2006-04-27.
   26. ^ "LinuxWorld Expo UK 2005." (PDF) URL besoek op 2006-05-09.
   27. ^ "Ubuntu - A New Approach to Desktop Linux." URL besoek op
       2006-05-09.
   28. ^ "Linux in Government: Linux Desktop Reviews, Part 6 - Ubuntu."
       URL besoek op 2006-05-09.
   29. ^ "Ubuntu Forums." URL besoek op 2006-04-25.

[wysig] Algemene verwysings

     * What is it About Ubuntu? - deur Sal Cangeloso, XYZ Computing,
       Maandag, 05 Desember 2005, besoek op 21 Desember 2005
     * Once I have installed Ubuntu, will I be able to upgrade to the next
       release? deur Viktorija, 10 April 2005, besoek op 21 Desember 2005
     * Ubuntu & You, Part 1: Trying Today's Most Popular Linux
       Distribution deur Thomas Pletcher, CommunityMX, 15 August 2005,
       besoek op 21 Desember 2005
     * Restricted Formats laas op 2005-12-16 02:24:00 deur RichRudnick
       geredigeer, Ubuntu Wiki, besoek op 21 Desember 2005
     * Restricted Items Wiki laas op 2005-12-20 02:37:30 deur ChrisLennert
       geredigeer, besoek op 21 Desember 2005

[wysig] Verdere gedrukte leesstof

   Tans beskikbaar

   Thomas, K (2006). Beginning Ubuntu Linux. US: APress. ISBN 1590596277.

   Beplan vir vrystelling laat in 2006

     * The Official Ubuntu Book
     * Moving to Ubuntu Linux
     * Ubuntu Hacks (Parts of which are available in "Rough Cuts" online
       PDF format)

[wysig] Eksterne skakels

   Amptelike Projekte

     * Kubuntu Webwerf
     * Edubuntu Webwerf
     * Xubuntu Webwerf
     * Ubuntu-Women Webwerf

   Amptelike aanlyn hulpbronne

     * Ubuntu Amptelike Webwerf
     * Ubuntu Wiki
     * Ubuntu Forums
     * Ubuntu Help
     * Ubuntu FAQ Gids

   Nie-amptelike aanlyn hulpbronne

     * Blog oor die gebruik van Ubuntu met praktiese wenke
     * Onderhoud met Mark Shuttleworth oor Ubuntu
     * Debuntu Debian en Ubuntu Stelsel- en Netwerkadministreur Wenke en
       Truuks
     * Adventures in Linux with Ubuntu – verskeie installasie notas
     * Updated Unofficial Ubuntu Guide for Ubuntu 5.10 (insluitend
       verstalings)
     * EasyUbuntu - semi-outomatiese installasie van nuttige programme –
       nie deur Ubuntu ondersteun nie
     * Ubuntu Studio — 'n Gids oor hoe om Ubuntu te konfigureer as 'n
       hoë-verrigting oudiowerkstasie wat vergelyk kan word met toegewyde
       verspreidings soos PlanetCCRMA of DeMuDi.

   Gebruikersgemeenskappe

     * Ubuntu Forums
     * Ubuntu IRC kanaal op freenode
     * Ubuntu support community

   Linux Linux verspreidings

   Arch Linux | CentOS | Damn Small | Debian | Fedora | Gentoo | Knoppix |
   Mandriva | MEPIS
   PCLinuxOS | Red Hat Enterprise | Slackware | SUSE | Ubuntu | Xandros |
   meer… | …wysig

   Kategorieë: Debian-gebaseerde verspreidings • Linux verspreidings •
   LiveCD • Ubuntu

