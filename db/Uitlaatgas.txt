Uitlaatgas


   Die uitlaatgas van 'n motor is die resultaat van die
   verbrandingsreaksie in 'n enjin se verbrandingskamer.

   Die uitlaatgasse bestaan gewoonlik uit die volgende:
    1. Koolwaterstowwe, wat die gevolg is van onvolledige verbranding van
       die brandstof, gewoonlik Petrol of Diesel.
    2. Stikstofoksiede wat ontstaan wanneer die stikstof in die lug met
       suurstof reageer by baie hoë temperature en drukke. Hierdie
       verbindings lewer 'n betekenisvolle bydrae tot rookmis en suurreën.
    3. Koolstofmonoksied wat ook die gevolg is van onvolledige
       verbranding. Die gas verminder die bloed se vermoë om suurstof te
       vervoer en is giftig en kan selfs teen laer konsentrasies gevaarlik
       wees vir mense met hartkwale.
    4. Koolstofdioksied wat die gevolg is van volledige verbranding van
       die koolstof in die brandstof en kom ook algemeen in die atmosfeer
       voor. Dit is noodsaaklik vir plantlewe en het geen onmiddelike
       nadelige impak op mens en dier nie maar word as besoedeling beskou
       omdat te hoë konsentrasies uiteindelik kan aanleiding gee tot 'n
       kweekhuis verskynsel in die aarde se atmosfeer.
    5. Swaeloksiede word ook gevorm as gevolg van die swaelinhoud in die
       brandstof. Swaeloksiede maak 'n groot bydrae tot suurreën.

[wysig] Verwysings

   Engelstalige artikel oor die beheer van motorvoertuie se uitlaatgasse
   Kategorie: Voertuigtegnologie

