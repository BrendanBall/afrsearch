Ulaanbaatar


                        Ulaanbaatar
   Улаанбаатар
   Ulaanbaatar, September 2007
   Ulaanbaatar, September 2007


   Official Vlag van Ulaanbaatar
               Vlag             Wapen van Ulaanbaatar
                                        Wapen

           Koördinate: 47° 55′ " N 106° 55′ " O
         Land                     Mongolië
      Graafskap
        Gestig
   Regering
    - Burgemeester  Tsogt Batbayar
   Oppervlak
        - Stad      4 704,4 km²  (1 816,4 sq mi)
        Hoogte      1 350 m (4 429 ft)
   Bevolking (11 Julie 2007)
        - Stad      1 000 000 1 940 500
      - Digtheid    213/km² (551,7/myl^2)
    - Metrodigtheid 8 510/km² (22 040,8/sq mi)
       Poskode      210 xxx
    Skakelkode(s)   +976 (0)11
   Webwerf: [1]

   Ulan Bator, of Ulaanbaatar is die hoofstad van Mongolië. Ulaanbaatar is
   in 1639 gestig en het aanvanklik as Örgöö bekend gestaan. In 1924 het
   Ulaanbaatar (wat "rooi held" beteken) die hoofstad van die nuwe
   Mongoolse Volksrepubliek geword ter ere van 'n Mongoolse volksheld
   Damdin Sükhbaatar, wie se soldate Mongolië van Ungern von Sternberg se
   troepe in samewerking met die Sowjet (Rooi Leër] bevry het. Vandag
   pruik Sükhbaatar se standbeeld op Ulaanbaatar se eenders genoemde
   stadsplein. Meer as 'n derde van Mongolië se yl bevolking woon in
   Ulaanbaatar.

   Inhoud

        * 1 Geografie
        * 2 Geskiedenis
        * 3 Administrasie en onderafdelings
        * 4 Vervoer
        * 5 Onderwysinstellings
        * 6 Beskrywing
        * 7 Ambassades
        * 8 Verwysings
        * 9 Eksterne skakels

[wysig] Geografie

   Ulanbaatar is ongeveer 1350 meter (4430 voet) bokant seespieël in die
   sentraal-oostelike deel van Mongolië aan die Tuulrivier ('n sytak van
   die Selenge rivier) en aan die voet van berg Bogd Khan Uul geleë.

   Vanweë Ulaanbaatar se hoë ligging, se posisie op die breedtelyn en vêr
   afstand van die naaste kuslyn word dié stad allerweë as die koudste
   hoofstad in die wêreld beskou met 'n gemiddelde temperatuur van -1.3°C.
   In die lang droë winterseisoen daal die temperatuur so laag as -40°C,
   terwyl die temperatuur in die kort somers so hoog as 35°C styg. Die
   stad is in 'n sporadiese permabevrore sone geleë wat beteken dat dit
   moeilik is om fondamente te grawe. Voorstedelik inwoners woon dus
   hoofsaaklik in tradisionele gers wat maklik opgerig en verskuif kan
   word.^[1]
   Standbeeld van 'n bergbok met die Natuurgeskiedenismuseum in die
   agtergrond
   Standbeeld van 'n bergbok met die Natuurgeskiedenismuseum in die
   agtergrond

[wysig] Geskiedenis

   Gestig in 1639, Ulan Bator, toe bekend as Örgöö (Urga), was
   oorspronklik te Shireet Tsagaan nuur meer. Die meer is sowat 400 km van
   die huidige Ulaanbaatar in die Övörkhangai Provinsie, en was
   hoofsaaklik bedoel om as setel te dien vir die eerste Jebtsundamba,
   Zanabazar.

[wysig] Administrasie en onderafdelings

   Sjabloon:Main Ulaanbaatar word in nege distrikte onderverdeel, te wete
   (Düüregs): Baganuur, Bagakhangai, Bayangol, Bayanzurkh, Chingeltei,
   Khan Uul, Nalaikh, Songino Khairkhan, en Sühbaatar. Elke distrik word
   verder in Khoroos onderverdeel.

   Die hoofstad word deur 'n stadsraad regeer (die
   burgerverteenwoordigende Hural) met veertig lede wat elke vier jaar
   verkies word. Die stadsraad stel die burgermeester aan. Die huidige
   burgermeester is Tsogt Batbayar, wie ook die goewerneur van die
   sentrale provinsie is, i.e. Töv Aimag, wat die munisipaliteit van
   Ulaanbaatar omring.

[wysig] Vervoer

   Chinggis Khaan Internasionale Lughawe
   Chinggis Khaan Internasionale Lughawe

   Tussenstedelik en internasionaal: Ulaanbaatar word deur die Chinggis
   Khaan Internasionale Lughawe (voorheen die Buyant Ukhaa Lughawe) bedien
   Die staatsbeheerde lugredery MIAT Mongolian Airlines bedryf lugroetes
   tussen Mongolië en Suid-Korea, Sjina, Japan, Rusland en Duitsland.

   Daar is ook spoorverbintennisse met die Trans-Siberiese Spoorweg via
   Naushki en die Sjinese spoorwegstelsel via Jining. Ulaanbaatar word
   verder deur oorwegend ongemerkte en ongeteerde paaie met ander dorpe
   verbind.

   Binnestedelik vervoer: Die nasionale en munisipale regerings reguleer
   'n omvattende stelsel van private vervoerdiensverskaffers. Hierdie
   diensverskaffers bedryf busroetes regoor die stad. Talle busse en
   trembusse is afkomstig uit Korea, Japan en die eertydse Sowjet Unie.

   A sekondêre vervoerstelsel bestaan uit die gebruik van minibusse wat
   met die busse meeding en dikwels onwettig bedryf word. Ulaanbaatar het
   talle gelisensieerde huurmotors, hoewel privaatmotors ook informeel as
   huurmotors gebruik word. Elke motor is dus 'n potensiële huurmotor.

[wysig] Onderwysinstellings

   Ulaanbaatar het vyf universiteite: die Nasionale Universiteit van
   Mongolië, die Wetenskaplike en Tegnologiese Universiteit van Mongolië,
   die Universiteit van Gesondheid en Mediese Wetenskappe, 'n
   Opvoedkundige Universiteit en 'n Univeriteit vir Kuns en Kultuur. Daar
   is ook talle private en openbare kolleges en 'n geskiedkundige
   biblioteek met'n versameling antieke manuskripte uit Mongolië, Sjina en
   Tibet.

[wysig] Beskrywing

   Gorkhi-Terelj Nasionale Park
   Gorkhi-Terelj Nasionale Park

   Die stad bestaan uit 'n sentrale gebied wat in die Sowjet veertiger- en
   vyftigjarige argitektuur gebou is. Die sentrale gebied word deur
   residensiële bloktorings en groter woonkwartiere omring. Die
   grondvloere van talle geboue is winkels omskep, terwyl nuwe
   winkelsentrums opgerig word.

   Bekende landmerke en besienswaardighede sluit die volgende in:
     * Choijin Lama Monastry
     * Natuurgeskiedenismuseum. Die museum stal onder ander ou
       dinosourusfosiele wat in Mongolie ontdek is, uit.
     * Naionale Mongoolse Geskiedenismuseum
     * Gandantegchinlen Khiid Monastery, met 'n 25m hoe standbeeld van
       Migjid Janraisig
     * Bogd Khan se Winterpaleis
     * Ulaanbaatar Operahuis
     * Die Zaisan Gedenkteken herdenk die Russiese soldate wat in die
       Tweede Wêreld Oorlog gedood is. Die gedenkteken op 'n heuwel suid
       van die stad sluit 'n Russiese tenk in wat deur die Mongole betaal
       is en 'n skildery wat vriendskapstonele tussen die Russe en Mongole
       uitbeeld. Besoekers wat die lang pad na die kruin van die heuwel
       stap word met 'n panoramiese uitsig oor die stad in die vallei
       daaronder beloon.
     * Sükhbaatar Square, in die regeringsdistrik. In die middel van
       Sükhbaatar Square is daar 'n standbeeld van Damdin Sükhbaatar op
       die rug van 'n perd. Die Mongoolse Parlement, met 'n groot
       standbeeld van Chinggis Khan bokant die trappe van die hoofingang,
       is noord van Sükhbaatarplein geleë.
     * Die Nasionale Sportstadium. Die Naadamfees word jaarliks in Julie
       by die stadium gehou.
     * Gorkhi-Terelj Nasionale Park, 'n natuurreservaat, ongeveer 70km uit
       Ulaanbaatar met talle toeristekampe en fasiliteite.

[wysig] Ambassades

   Bulgarye , Sjina, die Tsjeggiese Republiek, Frankryk, Duitsland, Japan,
   Laos, Pole, Roemenië, Rusland, Taiwan, Turkeie, die Verenigde
   Koninkryk, en die Verenigde State van Amerika het almal ambassades in
   Ulaanbaatar. Suid-Afrika het in 1994 diplomatieke betrekkinge met
   Mongolië gesluit, hoewel Suid-Afrika geen ambassade in Mongolië het
   nie. ^[2]^[3]^[4]^[5]^[6]

[wysig] Verwysings

    1. ^ geography.about.com coldcapital.html
    2. ^ http://www.embassiesabroad.com/embassies-in/Mongolia#1958
    3. ^ http://www.themoscowtimes.com/travel/facts/emb_abroad.html
    4. ^ http://www.mfa.government.bg/index.php?tid=49#art384
    5. ^
       http://www.britishembassy.gov.uk/servlet/Front?pagename=OpenMarket/
       Xcelerate/ShowPage&c=Page&cid=1087554253488
    6. ^ http://www.msz.gov.pl/Polish,Missions,Abroad,2143.html

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Ulaanbaatar
     * Stad van Ulaanbaatar amptelike Webtuiste (en)
     * Stadsraad van Ulaanbaatar amptelike Webtuiste
     * Burgermeester van Ulaanbaatar amptelike Webtuiste
     * "Urga or Da Khuree" uit A. M. Pozdneyev se Mongolia and the Mongols
     * Nasionale Universiteit van Mongolië
     * Ulaanbaatar Post - Weeklikse Engelse Koerant
     * Ulaanbaatar Universiteit

   Kategorie: Mongolië

