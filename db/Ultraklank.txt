Ultraklank


   'n Baba in sy ma se baarmoeder, soos gesien deur 'n sonogram
   'n Baba in sy ma se baarmoeder, soos gesien deur 'n sonogram

   Ultraklank is klank met 'n frekwensie hoër as die boonste
   hoorbaarheidsgrens van die mens, rondom 20 kilohertz/20 000 hertz.
   Sommige diere, soos honde, dolfyne, vlermuise en muise het 'n boonste
   hoorbaarheidsgrens wat baie hoër is as dié van die mens en kan hulle
   dus ultraklank ook hoor. Kinders kan sommige hoë-frekwensie klanke hoor
   wat volwassenes nie kan hoor nie, aangesien die boonste hoorgrens laer
   word met ouderdom.

   Inhoud

        * 1 Geneeskundige sonografie
        * 2 Ander geneeskundige aanwendings
        * 3 Industriële sonografie
        * 4 Ultraklank skoonmaaktegnieke
        * 5 Verwildering van peste
        * 6 Ultrasoniese disintegrasie
        * 7 Ander gebruike
        * 8 Sien ook
        * 9 Eksterne skakels

[wysig] Geneeskundige sonografie

   Geneeskundige ultrasonografie (sonografie) is 'n ultraklank gebasseerde
   diagnostiese beeldverwerkingstegnieke wat gebruik word om spiere en
   interne organe en ander interne organe te visualiseer om hulle grootte,
   struktuur en enige "patologiese letsels" vas te stel. "Verloskundige"
   sonografie word algemeen gebruik tydens swangerskap.

[wysig] Ander geneeskundige aanwendings

   Ultraklank vind ook ander terapeutiese toepassings:-
     * Die behandeling van kwaadaardige asook nie-kwaadaardige gewasse en
       ander afwykings deur 'n proses wat bekends staan as Gefokusde
       Ultraklank Chirurgie of Hoë Intensiteit Gefokusde Ultraklank.
       Hierdie prosedures gebruik in die algemeen laer frekwensies as
       mediese diagnostiese ultraklank, maar beduidend hoër intensiteite
       (~500 kHz tot 2 Mhz).
     * Kragtiger ultraklank bronne kan gebruik word om tande skoon te maak
       vir mondhigiëne of om plaaslike verhitting van biologiese weefsels
       te bewerkstellig, soos in fisioterapie en eksperimentele
       kankerbehandeling.
     * Gefokusde ultraklank bronne word ook gebruik nierstene op te breek
       of in katarakbehandeling.

[wysig] Industriële sonografie

   Ultraklank word ook gebruik in die staalvervaardigingsnywerheid om
   foute in die metaal en sweisnate van drukvate en pype op te spoor. Die
   voordele van die tegnieke is dat dit nie die vernietiging van die
   monster vereis nie.

[wysig] Ultraklank skoonmaaktegnieke

   Ultrasoniese skoonmakers gebruik klankfrekwensies tussen 20-40 kHz om
   juweliersware, lense en ander optiese toerusting, horlosies,
   tandheelkundige instrumente, snykundige instrumente,
   laboratoriumtoerusting en ander industriële onderdele skoon te maak.
   Die skoonmaakmeganisme berus hoofsaaklik op die mikroskopiese kavitasie
   wat in die vloeistof binne in die skoonmaker ontstaan.

[wysig] Verwildering van peste

   Ultraklank bronne/luidspreker stelsels word bemark en beweer dat hulle
   rotte, muise en insekte verwilder, maar daar is egter geen
   wetenskaplike bewys dat hulle werk nie; beheerde toetse het getoon dat
   rotte en muise vinnig leer dat die luidsprekers skadeloos is.

[wysig] Ultrasoniese disintegrasie

   Sommige soorte ultraklank kan biologiese selle laat disintegreer
   insluitend sommige bakterieë. Die verskynsel vind toepassing in
   biologiese studies en die doodmaak van bakterieë in riool. Sien
   byvoorbeeld:-
     * http://www.sanyogallenkamp.com/proddetail.asp?prodid=236
     * http://www.iwaponline.com/wst/04209/wst042090073.htm

[wysig] Ander gebruike

   Ultraklank kan onder sekere omstandighede eksotiese verskynsels teweeg
   bring soos die uitstraling van lig vanuit 'n medium wat aan die
   ultraklank blootgestel is. Hierdie verskynsels is ondersoek deels
   vanweë die moontlikheid van borrelfusie ('n hipotese bestaan dat 'n
   kernfusie reaksie plaasvind tydens sonoluminesensie ).

   'n Algemene gebruik van ultraklank is vir afstandbepaling. Die basiese
   beginsel waarop hierdie toepassing berus is dat wanneer die
   ultrasoniese puls in 'n sekere rigting versend word dit terugreflekteer
   vanaf 'n voorwerp in die pad van die golf en die sender kan dan die
   eggo bespeur en die afstand tot die voorwerp bepaal vanuit die
   tydsinterval tussen die versending van die puls en die terugkeer van
   die puls by die versender.

   Vlermuise gebruik egospeuring om hulle prooi op te spoor. Sonar is ook
   'n ander gebruik van ultraklank.

[wysig] Sien ook

     * Hondefluitjie
     * Infraklank (klank by uiters lae frekwensies)
     * Lig
     * Fisika

[wysig] Eksterne skakels

     * Mediese Ingenieurswese – Kliniese gebruik van Ultraklank om
       bloedvloei te verbeter
     * Ultraklank Toerusting vanaf Siemens Medical
     * Artikel oor die gebruik van Ultraklank in fisioterapie

   Kategorieë: Fisika • Akoestiek

