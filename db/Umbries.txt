Umbries


   Umbries is 'n uitgestorwe taal uit Oskies-Umbriese groep van die
   Italiese taalfamilie, wat in die laaste eeue voor Christus in die
   antieke Italiaanse gewes Umbria gepraat is. Dit was nou verwant aan
   Oskies en Volskies en - alhoewel in 'n mindere mate - ook aan Latyn. Sy
   sprekers, die Umbri, het oorspronklik 'n groot gebied bewoon, wat tot
   by die Porivier gestrek het. Hulle is later egter deur die Etruskers
   tot hulle latere tuisland in die Apennyne-bergreeks teruggedring. Die
   taal het in die loop van die Romeinse geskiedenis volledig verdwyn en
   is deur Latyn as omgangstaal vervang.

   Umbriese inskripsies, wat tot dusver gevind is, word in twee hoofgroepe
   verdeel: Oud-Umbriese tekste dateer uit die tydperk van die 7de tot
   1ste eeu v.C., en hulle is in variante van die Oud-Italiese alfabet
   geskryf, wat uit die Etruskiese skrif ontwikkel is. Die Tabulae
   Iguvinae is die belangrikste van die sowat dertig bekende dokumente van
   Oud-Umbries, waaroor taalhistorici tans beskik. Hierdie sewe
   bronstafels, wat dikwels ook die "Ritueel van Iguvium" genoem word en
   waarskynlik tussen 300 en 90 v.C. saamgestel is, is in die huidige stad
   Gubbio gevind en bevat notas oor sakrale seremonieë en statute vir
   priesters.

   Laat-Umbriese tekste dateer uit die 1ste eeu v.C., en vir hulle is
   reeds van die Latynse alfabet gebruik gemaak is. Daarna het Umbries
   vinnig uitgesterf.

[wysig] 'n Vergelyking tussen Umbries en Latyn - die eerste tafel van die
Tabulae Iguvinae

   Umbries Latyn

                Dei Grabouie

          orer ose persei ocre fisie pir

                orto est

          toteme Iouine arsmor dersecor

                subator sent

          pusei neip heritu.

                Dei Grabouie

          persei tuer perscler uaseto est
          pesetomest peretomest
          frosetomest daetomest
          tuer perscler uirseto auirseto

                uas est. . .

          Deus Grabovie
          si in monte Fisiano ignis
          accensum est
          aut si in populo apparationes debitae
          omissae sunt
          fac ut sit perinde ac si factae essent

          Deus Grabovie

          si in sacrificio tuo aliquis error fuit
          aliqua defectio, aliqua violatio adolendi
          aliquis dolus, aliqua culpa
          si in sacrificio tuo aliquis, aut visus aut invisus,

          error est...

[wysig] Eksterne skakels

     * Die Umbriese alfabet
     * Voorbeelde van die Umbriese woordeskat

                                Italiese tale
            Italiese groep: Oskies | Umbries | Faliskies | Latyn
                                Romaanse tale
     Iberoromaans: Asturies | Galicies | Katalaans | Portugees | Spaans
   Galloromaans: Langues d'oil: Frans | Gallo | | Lorreins | | Normandies
       (Auregnais | Guernésiais | Jèrriais | Sercquiais) Pikardies |
                  Champenois | Wallonies | Anglo-Normandies
    Oksitaans: Aranees | Auvergnat | Gaskons | Languedokies | Limousin |
                                 Provensaals
                              Frankoprovensaals
                Retoromaans: Romansch | Ladinies | Friulaans
              Italoromaans: Dalmaties | Italiaans | Napolitaans
   Suid-Romaans: Korsikaans Sardies (Campidanies, Galluraans, Logudories,
                                 Sassaries)
   Balkanromaans: Aroemeens | Istro-Roemaans | Meglenoroemaans | Roemeens
                                  Romaanse
          Kunstale: Interlingua | Interlingue | Lingua Franca Nova

   Kategorie: Italiese taal

