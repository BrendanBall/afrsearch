Un chien andalou


   Un Chien Andalou (Afrikaans: n Andalusiese Hond) is 'n sestien-minuut
   lange surrealistiese film wat in 1929 in Frankryk deur die
   skrywers/regisseurs Luis Buñuel en Salvador Dalí vervaardig is. Dit is
   een van die bekendste surrealistiese films van die Franse avant-garde
   filmbeweging van die 1920's. Die hoofrolle word deur Simone Mareuil en
   Pierre Batcheff vertolk.

   Inhoud

        * 1 Sinopsis
        * 2 Klankbaan
        * 3 Analise
        * 4 Agter die skerms
        * 5 Verwysings
        * 6 Eksterne skakels

[wysig] Sinopsis

   Die film het geen storielyn in die gewone sin van die woord nie. Daar
   is twee hoofkarakters, 'n man en 'n vrou, wat deurgans lyk of hulle 'n
   verhoudingkrisis beleef, maar hulle bly onbenaam en die chronologie van
   die film is onsamehangend: dit spring byvoorbeeld van "eens op 'n tyd"
   na "agt jaar later" sonder dat die gebeure verander. Dit gebruik
   droomlogika wat in terme van Freudiaanse vrye assosiasie beskryf kan
   word om 'n reeks nouliks verwante, en met tye potensieel aanstootlike,
   tonele wat poog om die kyker te skok aan te bied. Dit maak ook van
   ongewone kamerahoeke en ander filmtruuks gebruik.

   Die film open met 'n toneel waarin 'n vrou se oog met 'n lemmetjie
   oopgesny word. Die man met die lemmetjie word deur Buñuel self gespeel.
   In tonele wat daarop volg het 'n man se hand 'n gat in die palm waaruit
   miere verskyn ('n letterlike vertaling van die Franse frase "miere in
   die palms," wat beteken iemand "jeuk" om dood te maak); 'n androgene
   blinde vrou stoot 'n afgekapte hand in die straat met haar kierie rond
   voor sy deur 'n kar omgery word; 'n man molesteer 'n vrou wat hom
   geweldadig afweer, en hy gryp dan twee vleuelklaviere wat dooie
   verrottende donkies, die tablette van die Tien Gebooie, en twee
   lewendige priesters bevat (Dalí speel een van die priesters); die man
   se vader (gespeel deur die selfde akteur as die man self) arriveer om
   hom te straf, maar die man skiet hom op die ou einde met twee pistole
   wat uit die niet verskyn (sien Oedipuskompleks) en 'n vrou se
   onderarmhare raak aan die man se gesig geheg.

   Teen die einde van die film lyk dit of die man en vrou versoen is, maar
   die finale skoot wys twee figure wat in die sand begrawe is en
   oënskynlik dood is.

[wysig] Klankbaan

   Moderne afdrukke van die film sluit 'n klankbaan in: uitreksels van
   Richard Wagner se Liebestod, die konsertweergawe van die overture tot
   sy opera Tristan und Isolde, en twee Argentynse tango's. Dit is
   dieselfde as die musiek wat Buñuel op 'n fonograaf gespeel het tydens
   die oorspronklike 1929 vertoning; hy het dit vir die eerste keer in
   1960 tot die klankdruk van die film toegevoeg. 1968</ref>

[wysig] Analise

   Amerikaanse filmkritikus Roger Ebert het Un chien andalou beskryf as
   "die belangrikste kort film wat ooit gemaak is, en enige iemand wat
   enigsins geïnteresseer is die filmkuns sien dit vroeër of later,
   gewoonlik verskeie kere."^[1]

   Kritici het al voorgestel dat Un chien andalou gesien kan word as 'n
   tipiese Buñueliaanse anti-bourgeois, antigeestelike stuk.^[2] Die man
   wat die klavier, 'n donkie en priesters sleep, is geïnterpreteer as 'n
   allegorie van die mens se vooruitgang wat belemmer word deur die
   bagasie van die samelewing se konvensies wat die mens gedwing word om
   te verdra.^[verwysing benodig] Op soortgelyke wyse kan die beeld van
   die oogbal wat deur 'n lemmetjie gesny word verstaan word as Buñuel wat
   die floim se kykers "aanval".^[3] Federico García Lorca het die film
   ook as 'n persoonlike aanval op hom gesien.^[verwysing benodig]

   Ondanks die verskeie interpretasies het Buñuel dit in sy skryfwerk
   duidelik gemaak dat tussen hom en Dalí die enigste reël vir die skryf
   van die draaiboek was dat "geen idee of beeld wat dit tot 'n rasionele
   verduideling van enige vorm leen aanvaar sou word nie."^[4] Verder het
   hy gestel dat, "Niks, in die film, simboliseer enige iets nie. Die
   enigste ondersoekmetode na die simbole sou moontlik die
   psigoanalise."^[5]

   Die filmkenner Ken Dancyger redeneer dat Un chien andalou moontlik die
   begin was van die filmstyle wat teenwoordig is in die moderne
   musiekvideo.^[6] Roger Ebert het dit as een van die eerste lae
   begroting onafhanklike films bestempel.^[1]

[wysig] Agter die skerms

   Buñuel het verduidelik dat die oogbal wat in die openingstoneel gesny
   word die van 'n koei se oog is wat in die oogholte van 'n aktriese wat
   haar eie oog verloor het was.^[7] By nadere ondersoek blyk dit egter
   dat dit inderwaarheid 'n koei se oog in 'n koei se oogholte
   is.^[verwysing benodig]

   Beide die hoofakteurs (Batcheff en Mareuil) het uiteindelik slefmoord
   gepleeg.^[verwysing benodig]

[wysig] Verwysings

    1. ^ ^1,0 ^1,1 Roger Ebert. "Un Chien Andalou (1928)". April 16, 2000.
    2. ^ Peter W. Evans / Ginette Vincendeau, Encylopedia of European
       Cinema, LUIS BUÑUEL, Besoek op 17 Junie 2007
    3. ^ P. Adams Sitney, Visionary Film: The American Avant-Garde, (New
       York: Oxford University Press, 1974).
    4. ^ Buñuel, Luis (1983). My Last Sigh, Abigail Israel (trans), New
       York: Knopf. ISBN 0-394-52854-9.
    5. ^ P. Adams Sitney, Visionary Film: The American Avant-Garde, (New
       York: Oxford University Press, 1974).
    6. ^ Dancyger, Ken. The Technique of Film and Video Editing: History,
       Theory, and Practice. New York: Focal Press, 2002.
    7. ^ Buñuel, 1968)

     * Buñuel, Luis; Salvador Dalí (1968). Classic Film Scripts: L'Age
       d'Or and Un Chien Andalou, Marianne Alexandre (trans), Letchworth:
       Lorrimer. ISBN 0-85647-079-1.

[wysig] Eksterne skakels

     * Laai Un chien andalou af by UbuWeb
     * Laai Un chien andalou af by die Internet Archive
     * Roger Ebert's review

   Kategorieë: Artikels met stellings wat verwysings ontbreek •
   Surrealistiese rolprente • Franse rolprente

