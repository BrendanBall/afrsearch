Universele Verklaring van Menseregte


   Eleanor Roosevelt, vrou van die destydse president van die VSA,
   Franklin D. Roosevelt, met die Spaanse weergawe van die Universele
   Verklaring van Menseregte
   Eleanor Roosevelt, vrou van die destydse president van die VSA,
   Franklin D. Roosevelt, met die Spaanse weergawe van die Universele
   Verklaring van Menseregte

   Die Universele Verklaring van Menseregte (UVMR) is 'n verklaring deur
   die Algemene vergadering van die Verenigde Nasies ( A/RES/217, 10
   Desember 1948) aangeneem en is veronderstel om die organisasie se
   siening oor menseregte uiteen te sit. John Peters Humphrey van Kanada
   was die hoofopsteller en is bygestaan deur Eleanor Roosevelt van die
   Verenigde State, René Cassin van Frankryk en P. C. Chang van Sjina,
   onder andere.

   Al is dit nie 'n wettig bindende dokument nie, het dit gedien as
   grondslag vir die oorspronklike twee wettig bindende VN handveste van
   menseregte, die Internasionale Handves van Burgerlike en Politieke
   Regte en die Internasionale Handves van Ekonomiese, Maatskaplike en
   Kulturele Regte. Dit word nog algemeen deur akademici, voorstanders en
   grondwetlike howe aangehaal. Internasionale regskenners debateer
   dikwels oor watter voorsienings internasionale gewoontereg
   verteenwoordig. Menings verskil baie oor hierdie onderwerp en wissel
   tussen 'n geringe gedeelte daarvan tot die verklaring in sy geheel.

   Die Guinness Book of Records beskryf die UVMR as die mees vertaalde
   dokument in die wêreld, en met ingang 2004 is dit in 321 tale en
   dialekte vertaal. Daar bestaan egter ander werke wat meer vertaal is,
   soos byvoorbeeld die Bybel, wat volgens die Guinness Book of Records in
   2233 tale en dialkte vertaal is.

   Eleanor Roosevelt het na die Universele Verklaring van Menseregte
   verwys as die Magna Carta vir die ganse mensdom.

[wysig] Notas

   Sien Aanhaling oor vertaling van die UVMR onder Arts and Media - Books
   & Magazines by die Guinness World Records webwerf,
   http://www.guinnessworldrecords.com/ Verkry op 13 September, 2005.

   Sien Aanhaling oor Bybelvertaling onder Arts and Media - Books &
   Magazines by die Guinness World Records webwerf,
   http://www.guinnessworldrecords.com/ Verkry op 13 September, 2005.

[wysig] Sien ook

     * Magna Carta, Engeland, 1215
     * Engelse Verklaring van Regte, 1689
     * Virginia Verklaring van Regte, Junie, 1776
     * Verenigde State Verklaring van Regte, in 1789 voltooi, in
       1791goedgekeur

[wysig] Eksterne skakels

   Wikisource
   Die volledige teks van Universele Verklaring van Menseregte kan by die
   Afrikaanse Wikisource besigtig word, by Universele verklaring van
   menseregte.
     * Die UVMR in Afrikaans
     * Amptelike UVMR webwerf
     * Vrae en antwoorde oor die Universele Verklaring

   Kategorie: Menseregte

