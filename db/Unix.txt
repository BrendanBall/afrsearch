Unix


   Unix (amptelike handelsmerk UNIX®) is 'n rekenaar bedryfstelsel wat
   oorspronklik in 1969 deur 'n groep AT&T werknemers in Bell Labs
   ontwikkel is. Deel van die span was Ken Thompson, Dennis Ritchie en
   Douglas McIlroy. Vandag se Unix bedryfstelsels is verdeel in verskeie
   takke, wat oor tyd deur AT&T, ander kommersiële verskaffers, en
   nie-winsgewende organisasies ontwikkel is.

   Vanaf 2007 besit die Open Group ('n industrie standaard konsortium) die
   UNIX® handelsmerk. Slegs stelsels wat ten volle ooreenstem met die
   Enkele UNIX Spesifikasie kwalifiseer as "UNIX®" (ander word gesien as
   Unix-verwant).

   Gedurende die laat 1970's en vroeë 1980's het Unix se invloed in
   akademiese kringe gelei tot die groot skaal implementering van Unix (in
   besonders die BSD variasie, komend van die Universiteit van California,
   Berkeley, VSA) deur kommersiële organisasies, die bekendste voorbeeld
   hiervan is Sun Microsystems. Vandag word Unix en Unix-verwante stelsels
   oral aangetref, insluitend variasies soos Linux en BSD.

   Soms word die term "tradisioneel Unix" gebruik om 'n Unix of 'n
   bedryfstelsel te beskryf met die karakteristieke van Unix Weergawe 7 of
   UNIX Stelsel V (System V).
   Kategorieë: Rekenaar • Bedryfstelsels

