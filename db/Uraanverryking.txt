Uraanverryking


   Uraanerts
   Uraanerts

   Die term uraanverryking verwys na die fisiese en chemiese metodes wat
   gebruik word om die aandeel van 'n bepaalde isotoop in 'n uraanmengsel
   te verhoog, sodat dit vir kernsplitsing of kernversmelting geskik is.
   Hoogs verrykte uraan
   Hoogs verrykte uraan
   Swak verrykte uraanpoeier, die sogenaamde yellowcake
   Swak verrykte uraanpoeier, die sogenaamde yellowcake

   Uraan kom in sy natuurlike toestand slegs as 'n mineraalerts voor, wat
   met onderaardse en oopgroef-mynboumetodes ontgin kan word. Die erts,
   wat soms een persent of minder uraan bevat, word vergruis en met
   chemiese oplosmiddels vermeng, sodat die uraan geëkstraheer kan word.
   Op hierdie stadium bestaan die uraan nog uit 'n mengsel van
   uraanoksiede (Engels: yellowcake), en slegs 'n klein hoeveelheid (sowat
   0,7 persent) van die massa is uraan-235, wat as uitgangsmateriaal vir
   'n kettingreaksie in moderne reaktors benodig word. Die isotoop
   uraan-238 vorm die hoofbestanddeel van die oksiede.

   Die aandeel uraan-235 moet deur 'n fisiese proses, die sogenaamde
   uraanverryking, verhoog word, voordat dit as brandstof vir 'n reaktor
   kan dien. Hierby word die uraanoksiede na uraanhexafluoried verander en
   uiteindelik deur middel van diffusie in 'n toestand gebring waar dit
   geskik is vir gebruik in 'n reaktor.

   Die meeste reaktors het 'n verryking van tussen drie en vyf persent
   nodig. Drukwaterreaktors, die mees gebruiklike kommersiële reaktors,
   gebruik water as reguleerder en benodig net uraandioksied wat met
   tussen twee en vier persent verryk is. Daarenteen is 'n verryking van
   tenminste negentig persent nodig vir die bou van kernwapens.

   Kernreaktors, wat swaarwater of grafiet as reguleerders by die
   kernreaksie gebruik, is ook geskik vir natuurlike uraanbrandstof.
   Kategorie: Energie

