Uruguaanse Peso


   Die Uruguaanse Peso dien sedert die jaar 1835 as die amptelike naam van
   die geldeenheid van die Suid-Amerikaanse republiek Uruguay. Die huidige
   geldeenheid, die Peso Uruguayo (ISO 4217-kode: UYU) is sedert 1993 in
   omloop en word opgedeel in 100 centésimos.

   Inhoud

        * 1 Geskiedenis
             + 1.1 Peso (1835-1975)
             + 1.2 Nuevo peso (1975-1993)
             + 1.3 Peso Uruguayo (1993)

[wysig] Geskiedenis

[wysig] Peso (1835-1975)

   Ná sy onafhanklikwording van Spanje en Brasilië het Uruguay aanvanklik
   die Argentynse geldeenheid as wettige betaalmiddel gebruik. In 1835 is
   die eerste banknote van Uruguay se nuwe onafhanklike geldeenheid, die
   Peso, uitgereik wat teen 'n koers van 8 Argentynse Reales verruil en
   sedert 1840 in 100 centésimos opgedeel is. Daar is egter nog steeds ook
   banknote in Reales uitgereik.

   In 1862 is die Peso teen 'n koers van 1556,149 milligram aan goud
   gekoppel en het nou ook as Peso fuerte of "sterk peso" bekend gestaan.
   Die monetêre beleid is later gewysig en die Peso vervolgens teen 'n
   koers van 5 Franc aan die Franse geldeenheid gekoppel. Nadat Uruguay
   die goudstandaard in 1929 verlaat het, was die Peso in die tydperk
   tussen 1941 en 1944 teen 'n koers van 1,9 Pesos per 1 VSA-dollar aan
   die Amerikaanse geldeenheid gekoppel.

[wysig] Nuevo peso (1975-1993)

   As gevolg van baie hoë inflasiekoerse is die Peso in November 1973 teen
   'n koers van 1:1000 deur die Nuevo Peso ("Nuwe Peso") vervang, wat net
   soos die ou geldeenheid in 100 centésimos opgedeel was. Die ISO
   4217-kode vir die Nuevo Peso was UYN.

[wysig] Peso Uruguayo (1993)

   Aangesien inflasievlakke steeds hoog was, is die Nuevo Peso op 1 Maart
   1993 teen 'n koers van 1:1000 deur die nuwe geldeenheid Peso Uruguayo
   vervang.
   Kategorieë: Uruguay • Geldeenhede

