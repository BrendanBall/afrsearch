Uusimaa


   CAPTION: Uudenmaan maakunta (Fins)
   Landskapet Nyland (Sweeds)

        Wapen                  Kaart
        Wapen           Ligging in Finland
                 Basiese gegewens
   Land:            Finland
   Provinsie:       Suid-Finland
   Munisipaliteite: 24
   Hoofstad:        Helsinki
   Oppervlak:       6 770 km²
                    waarvan land: 6 371 km²
   Bevolking:       1 369 568 (31 Augustus 2006)
   Bevolkingsdigte: 215,0 inwoners per km²

   Uusimaa [ˈuːsimɑː] (Sweeds Nyland [ˈnyːland]) is een van Finland se
   twintig administratiewe landskappe. Uusimaa maak tans deel uit van die
   provinsie Suid-Finland; die vroeëre provinsie Uusimaa met die
   landskappe Uusimaa en Oos-Uusimaa en die westelike gedeelte van die
   landskap Kymenlaakso is as gevolg van die administratiewe hervormings
   van die jaar 1997 ontbind.

   Inhoud

        * 1 Geografie en demografie
        * 2 Ekonomie
        * 3 Geskiedenis
        * 4 Munisipaliteite
        * 5 Verwysings
        * 6 Eksterne skakels

[wysig] Geografie en demografie

   Uusimaa lê aan die Finse Golf (Suid-Finland) en word deur die
   landskappe Varsinais-Suomi in die weste, Kanta-Häme en Päijät-Häme in
   die noorde en Oos-Uusimaa in die ooste begrens. Die Finse hoofstad
   Helsinki lê in Uusimaa en bevorder 'n binnelandse migrasie vanuit
   minder ontwikkelde gebiede.

   Met byna 1,4 miljoen inwoners (sowat 'n kwart van Finland se totale
   bevolking) en 'n bevolkingsdigtheid van 215 mense per vierkante
   kilometer (teenoor 'n nasionale gemiddelde van 15,5) is Uusimaa die
   mees digbevolkte landskap in Finland. Die kusgebiede van Uusimaa is een
   van die tradisionele tuislande van Finland se Sweedstalige bevolking,
   alhoewel hulle persentasie van die totale bevolking weens die sterk
   binnelandse migrasie van Finstaliges tans nog slegs 7,6 beloop.^[1]

[wysig] Ekonomie

   In 2001 het Uusimaa se bruto geografiese produk (BGP) 41 miljard € of
   sowat 'n derde van Finland se BGP (135,5 miljard €) beloop. Die
   metropolitaanse gebied van Helsinki is een van Europa se vinnigste
   groeiende streke. Een van die belangrikste internasionale ondernemings,
   wat hulle hoofkwartier in Uusimaa het, is Nokia in Espoo.

[wysig] Geskiedenis

   15de eeuse kerk in Helsinge, Vantaa
   15de eeuse kerk in Helsinge, Vantaa

   In die 9de eeu, die tydperk van die Wikings, het 'n belangrike
   handelsroete in wes-oostelike rigting deur die gebied geloop. Nog in
   die 12de eeu was Uusimaa yl bevolk deur Este en mense uit Häme, wat die
   gebied as hulle seetoegang gebruik het. In die loop van die 12de eeu is
   Uusimaa by Swede ingelyf, en groot getalle setlaars, onder meer uit die
   Sweedse landskap Helsingland, het hulle in Uusimaa gevestig. Ook die
   gebied se naam ("Uusimaa/Nyland", letterlik "Nuweland") is van die feit
   afgelei dat mense hulle in dié streek in vergelyking met die historiese
   hartland van Finland, Varsinais-Suomi, relatief laat gevestig het.

   Nadat Swede Finland in 1809 aan die Russiese tsaar moes afstaan, het
   die administratiewe verdeling in landskappe minder belangrik geword.
   Die administratiewe setel van die land is van Helsinki na Turku (Åbo)
   verskuif. Die aantal Finstaliges het geleidelik begin toegeneem.

   Teen die einde van die 19de eeu het talle kunstenaars, wat 'n
   belangrike rol by die onstaan van 'n Finse nasionale bewussyn gespeel
   het, hulle aan die oewer van die Tuusula-meer tussen Tuusula en
   Järvenpää gevestig, waaronder die komponis Jean Sibelius, die skrywer
   Juhani Aho met sy eggenote Venny Soldan-Brofeldt ('n skilderes), die
   skilder Pekka Halonen en die skrywer Aleksis Kivi, wat die gebied as sy
   aftreeplek gekies het.

[wysig] Munisipaliteite

   Daar is 24 munisipaliteite in Uusimaa, waarvan twaalf stadstatus het.
   Die name word in die onderskeidelike meerderheidstaal aangedui. Vir
   tweetalige munisipaliteite word die benaming in die minderheidstaal
   tussen hakies aangedui. Bevolking soos op 31 Augustus 2006:^[2].
    1. Ekenäs (Tammisaari) (14 662)
    2. Espoo (Esbo) (233 534)
    3. Hanko (Hangö) (9 719)
    4. Helsinki (Helsingfors) (563 689)
    5. Hyvinkää (44 184)
    6. Ingå (Inkoo) (5 395)
    7. Järvenpää (37 627)
    8. Karis (Karjaa) (8 991)
    9. Karjalohja (1 481)
   10. Karkkila (8 893)
   11. Kauniainen (Grankulla) (8 415)
   12. Kerava (Kervo) (32 018)

   13. Kirkkonummi (Kyrkslätt) (34 141)
   14. Lohja (Lojo) (36 902)
   15. Mäntsälä (18 528)
   16. Nummi-Pusula (5 982)
   17. Nurmijärvi (37 849)
   18. Pohja (Pojo) (4 893)
   19. Pornainen (4 823)
   20. Sammatti (1 338)
   21. Siuntio (Sjundeå) (5 583)
   22. Tuusula (35 331)
   23. Vantaa (Vanda) (189 228)
   24. Vihti (26 362)

   Die munisipaliteite van Uusimaa

[wysig] Verwysings

    1. ^ stat.fi
    2. ^ Väestörekisterikeskus

[wysig] Eksterne skakels

     * Die amptelike webwerf van Uusimaa/Nyland (Engels)

   Kategorie: Finland

