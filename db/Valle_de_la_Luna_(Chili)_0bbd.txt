Valle de la Luna (Chili)


   Maansopgang in die Vallei van die Maan
   Maansopgang in die Vallei van die Maan
   Die Vallei van die Maan
   Die Vallei van die Maan
   Soutformasies
   Soutformasies
   'n Lugfoto van die vallei
   'n Lugfoto van die vallei

   Die Valle de la Luna (Spaans: "Vallei van die Maan") is 'n
   woestynlandskap in die Chileense gewes Antofagasta. Die vallei, wat
   naby die Salar de Atacama en die vulkaan Licancabur en sowat 17
   kilometer van die stad San Pedro de Atacama lê, maak deel uit van die
   Atacamawoestyn en vorm die sesde sektor van die Nasionale Los
   Flamencos-park wat in 1990 gestig is.

   Net soos die besienswaardighede in die omgewing is die Valle de la Luna
   'n belangrike toeristebestemming en lyk baie op die Vallei van die Dood
   wat enkele kilometer verdfer noordwaarts geleë is.

   Plantegroei is baie skaars in hierdie kaal en barre landskap wat as een
   van die droogste gebiede op aarde beskou word; die naam van die vallei
   is dan ook afgelei van die Maan waar soortgelyke landskappe voorkom.
   Toeriste klim veral op die sandduine om van hier die rotsklippe te
   fotografeer wat in die laaste sonlig van die aandskemer in
   kleurskakerings van rooi glinster.

   Sout kom op enkele plekke van die vallei voor, en die soutformasie Las
   Tres Marías is een van die bekendste bakens in die gebied.

[wysig] Flora en fauna

   Daar is net 'n klein aantal inheemse plantspesies in die gebied soos
   verskeie soorte angeliere. Die baie droë klimaat met hoë temperature
   bedags en koue nagte het die ontwikkeling van 'n groter biodiversiteit
   verhinder. Die tipiese fauna bestaan naas Ande-jakkalse uit enkele
   voëlspesies.

[wysig] Eksterne skakels

     * Die webwerf van San Pedro de Atacama
     * 360°-Panorama in die vroeë aandskemer
     * Die soutformasie Las Tres Marías

   Kategorie: Chili

