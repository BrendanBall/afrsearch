Vanderbijlpark


                                                           Vanderbijlpark
                                                  Land:        Suid-Afrika
                                             Provinsie:            Gauteng
                                             Gestig in:               1949
                                            Koördinate: 26°42' S, 27°49' O
                                            Skakelkode:                016

   Vanderbijlpark is 'n industriële dorp geleë langs die Vaalrivier in
   Gauteng, Suid-Afrika. Tesame met Vereeniging en Sasolburg maak
   Vanderbijlpark deel uit van die Vaaldriehoek, 'n groot industriële
   gebied in Suid-Afrika. Die dorp val binne die grense van die
   Sedibeng-distrik en word bestuur deur die Emfuleni Plaaslike
   Munisipaliteit.

   Onder omliggende woongebiede val Boipatong, Sebokeng en Sharpeville.

[wysig] Geskiedenis

   Vanderbijlpark het onstaan toe Eerste Minister Jan Smuts destyds die
   briljante, jong wetenskaplike, Dr. H.J. van der Bijl (wat op daardie
   stadium in die Verenigde State van Amerika gewerk het) teruggeroep het
   na Suid-Afrika in1920 om die regering te adviseer m.b.t. die land se
   industriële ontwikkeling. Dr. Van der Bijl was betrokke by die Yster en
   Staal Korporasie se aanleg in Pretoria en met die toenemende vraag na
   die produk gedurende die Tweede Wêreldoorlog is 100 km^2 grond
   aangekoop om 'n groot modeldorp en staalaanleg te ontwikkel. Die
   staalaanleg is in 1947 geopen en die dorp in 1949. Met die opening van
   Yskor se tweede staalaanleg in 1952 deur die Goewerneur-generaal, E.G.
   Jansen, het Vanderbijlpark munisipale status behaal.

[wysig] Onderrig

          Sien ook Lys van skole in Vanderbijlpark

   Daar is ongeveer 60 laer- en hoërskole in die Vaaldriehoek-omgewing,
   waarvan 16 laerskole en 8 hoërskole in Vanderbijlpark is.

   Tersiêre Onderrig

   Die Vaaldriehoek-kampus van die Noordwes-Universiteit is geleë te
   Vanderbijlpark langs die oewers van die Vaalrivier en spog met
   studentegetalle van oor die 3000.

[wysig] Eksterne skakels

     * Google Kaarte
     * Sedibeng Distrik Munisipaliteit
     * Emfuleni Plaaslike Munisipaliteit
     * Mittal Staal Suid-Afrika
     * Mittal Staal
     * Vaal Triangle Info
     * Noordwes-Universiteit

   Kategorie: Dorpe in Suid-Afrika

