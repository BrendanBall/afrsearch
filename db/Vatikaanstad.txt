Vatikaanstad


                           Status Civitatis Vaticanae
                                               Stato della Città del Vaticano

   Vlag van die Vatikaanstad
  Vlag van die Vatikaanstaat

                                                    Wapen van die Vatikaanstaat

                                          Volkslied: Inno e Marcia Pontificale

                                                 Beeld:LocationVaticanCity.png
              Amptelike taal                              Latyns
                                                                      Italiaans
                                                                          Duits
                                                                          Frans
                                                                         Spaans
                                                                      Portugees
                                                                         Engels
                    Hoofstad                                   Die Vatikaanstad
             Regeringstelsel Onafhanklike bisdom (Apostoliese Grondwet van 1968)
                     Religie                                     Rooms-Katoliek
                 Oppervlakte
                   – % water                                        0.44 km²
                                                                             0%
                   Bevolking
                 – Digtheid:                                              925
                                                                       2093/km²
                 Geldeenheid                                         Euro (EUR)
                     Tydsone                                             UTC +1
           Nasionale feesdag
           Web | Kode | Tel.                                       .va | | +379

   Die Vatikaan, of Vatikaanstaat — amptelik: Die Staat van die
   Vatikaanstad, of Vatikaanstadstaat (Italiaans: Stato della Città del
   Vaticano, Latyns: Status Civitatis Vaticanae) — is 'n klein soewereine
   staat waarvan die gebied bestaan uit 'n ingeslote gebied binne die
   stadsgebied van Rome, Italië. Omdat dit regeer word deur die Biskop van
   Rome, die Pous, kan die regering daarvan beskryf word as Ekklesiasties
   en die hoogste staatsampte word volgestaan deur kerklikes. Die moderne
   tuiste van die Pous is die kleinste onafhanklike nasie in die wêreld in
   terme van area en bevolking. (Dit is as die Knights Hospitaller nie as
   'n land in berekening gebring word nie.) Dit is die territoriale setel
   van die Heilige Stoel, die institutionele entiteit verteenwoordig deur
   die Pous, die Biskop van Rome, en daarom ook die hoof ekklesiale setel
   van die Rooms-Katolieke Kerk van beide die ooste en die weste.

[wysig] Bevolking

   Lede van die Switserse Garde
   Lede van die Switserse Garde

   Volgens die Vatikaanstaat se amptelike statistieke het 532 van die
   sowat 900 mense, wat in Vatikaanstad bly, Vatikaanse burgerskap
   (waaronder 62 kardinale, 350 geestelikes, 101 lede van die Switserse
   Garde, wat tydelike Vatikaanse burgers is, en vyftig ander
   nie-geestelike leke).^[1]

   Vatikaanse burgerskap word net tydelik verleen en is steeds aan die pos
   gekoppel, wat 'n burger in Vatikaanstad beklee. Dit vervang ook nooit
   die "natuurlike" burgerskap nie en word toegeken aan leidende
   verteenwoordigers van die kurie, ledevan die Switserse Garde,
   kardinale, wat in Rome of Vatikaanstad woon, en persone, wat hulle
   permanente woonplek met toestemming van die Pous in Vatikaanstad het.

   Sowat veertig persent van die Vatikaanse burgers bly egter nie in
   Vatikaanstad nie. Dit is meestal lede van die pouslike gesantskappe in
   die buiteland, aan wie tydens hulle ampstermyn ook Vatikaanse
   burgerskap toegeken word. Vatikaanstad reik slegs diplomatieke
   paspoorte uit.

   Daar is sowat 3 000 werknemers in Vatikaanstad, soos byvoorbeeld lede
   van die administrasie, verkopers, restourateurs, kokke, kantoorwerkers,
   drukkers, mense in diens van die Vatikaanse bank of skoonmakers, wat
   gewoonlik nie in Vatikaanstad woon nie.

   Die amptelike tale van Vatikaanstaat is Latyn en Italiaans. Daarnaas
   word Italiaans en soms ook ander tale vir persoonlike onderhoude,
   publikasies en die Vatikaanse radio- en televisiediens gebruik. Die
   Switserse Garde gebruik Duits as hulle taal. Die amptelike webwerf van
   Vatikaanstad is in Italiaans, Duits, Engels, Frans, Spaans en Portugees
   beskikbaar.

[wysig] Aanmerking

   In die Vatikaanstaat kan selfs die outobanke Latyns praat, wanneer jy
   gaan geld trek.

[wysig] Verwysings

    1. ^ Der Fischer Weltalmanach 2007. Frankfurt am Main: Fischer
       Taschenbuch Verlag 2006, bl. 497

   Kategorieë: Vatikaanstad • Rooms-Katolieke Kerk • Rome

