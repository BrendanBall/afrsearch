Veer (toestel)


   'n Spiraal- of krulveer.
   'n Spiraal- of krulveer.

   'n Veer is 'n buigsame elastiese voorwerp wat gebruik word om meganiese
   energie te stoor. Vere word tipies uit staal of geelkoper vervaardig.

   Inhoud

        * 1 Tipe vere
        * 2 Teorie
        * 3 Verwysings
        * 4 Sien ook

[wysig] Tipe vere

   Die mees algemene tipe vere is:
     * die spiraal- of krulveer (wat gemaak word deur 'n draad rondom 'n
       silinder te draai) – dit is 'n tipe wringveer, omdat die draad self
       vervorm word wanneer die veer saamgedruk of uitgerek word. (Neem
       kennis dat die gebruiklike term hier streng tegnies gesproke nie
       korrek is nie aangesien die veer eerder in die vorm van 'n heliks
       is).
     * die bladveer (plat veerkragtige plaat, wat veral in veringstelsels,
       elektriese skakelaars en boë gebruik word)
     * die plat spiraalveer (soos gebruik in horlosies en galvanometers)

   Ander tipies sluit in:
     * die Belleville-veer, 'n skyfvormige veer wat gewoonlik gebruik word
       om spanning op 'n voorwerp uit te oefen asook in die
       ontstekingsmeganismes van drukgeaktiveerde landmyne.
     * die veerwasser, wat gebruik word om 'n konstante trekspanning teen
       die as van 'n sluitstuk af toe te pas.
     * die wringveer (enige veer wat ontwerp is om gedraai/vervorm te word
       eerder as om gerek of saamgepers te word)
     * die gasveer, 'n volume gas wat saamgepers word
     * Rek, 'n spanveer waar die energie gestoor word deur die materiaal
       uit te rek.

[wysig] Teorie

   In klassieke fisika word 'n veer gesien as 'n toestel wat potensiële
   energie stoor deur die bindings tussen atome van 'n elastiese materiaal
   aan spanning te onderwerp.

   Hooke se wet van elastisiteit bepaal dat die verlenging van 'n
   elastiese staaf (die uitgerekte lengte minus die lengte van die
   ontspanne staaf) lineêr eweredig is aan die trekspanning, die krag wat
   gebruik word om dit uit te rek. Soortgelyk is die krimping (negatiewe
   verlenging) eweredig aan die saampersing (negatiewe trekspanning).

   Hierdie wet is egter gewoonlik net geldig wanneer die vervorming
   (verlenging of krimping), klein is in vergelyking met die staaf se
   lengte. Vir groot vervormings word die atoombindings gebreek of
   herrangskik en kan die staaf breek, buig of permanent vervorm word.
   Selfs as daardie limiet nie oorskry word nie, kan die krag heelwat van
   Hooke se wet afwyk.

   Hooke se wet is eintlik 'n wiskundige gevolg van die feit dat die
   potensiële energie van die staaf 'n minimum is wanneer dit by die
   onstpanne lengte is. Enige gladde funksie van een veranderlike kan
   benader word deur 'n kwadratiese funksie wanneer dit naby aan die
   minimumpunt evalueer word; daarom kan die krag — wat die afgeleide van
   energie is met betrekking tot die verplasing — deur 'n lineêre funksie
   benader word.

[wysig] Verwysings

   Artikel in die Engelse Wikipedia

[wysig] Sien ook

     * Springs (Physics Study Guide)
     * Veringstelsel

   Kategorieë: Meganiese toestelle • Fisika

