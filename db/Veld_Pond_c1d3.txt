Veld Pond


   Die Veld Pond is 'n goue muntstuk wat tydens die Anglo-Boereoorlog deur
   'n rondgaande munt te velde gedruk is naby Pelgrimsrus. Elke muntstuk
   het die woorde "Z.A.R. 1902" op die voorkant, "Een Pond" op die keersy
   en 'n gekartelde rant.

   Daar is amptelik 986 goue muntstukke gemunt, elk met 'n waarde van 22
   shielings.

[wysig] Geskiedenis

   Teen die einde van 1901 het Generaal Ben Viljoen Pelgrimsrus sy
   hoofkwartier gemaak. Dit het moeilik geraak om handel te dryf aangesien
   daar nie fisiese geld beskikbaar was nie en in baie gevalle moes mense
   staat maak op ruilhandel. Op die stadium was daar nog goud gemyn op die
   dorp en hulle kon genoeg goud vind om die oprigting van n munt te
   regverdig. Nadat Generaal Viljoen gevang is het Generaal Muller bevel
   oorgeneem en die idee met Veldkornet A.G.E. Pienaar bespreek. Hulle het
   gedink dat dit moontlik sou wees om 'n munt op te rig en dadelik die
   regering om toestemming gevra. 'n Week later het hulle dit gekry en
   P.J. Kloppers is aangestel as "Hoofd van de Staatsmunt ten Velde". Met
   die hulp van Dick Graham en W. Reid het Kloppers ou toerusting van die
   "Transvaal Gold Mining Estates (TGME)" wat in 'n werkswinkel gevind is
   gebruik om 'n roller en 'n munt te bou. Die munte is ook dan
   uiteindelik in die werkswinkel gemunt en nie in die veld nie.

   Die Transvaalse regering was uiters tevrede met die muntstukke en na
   die oorlog is Kloppers en die res van sy span elk met 'n ornament wat
   bestaande uit 4 goue muntstukke beloon. Daar was altesaam 7 van die
   ornamente gemaak.

[wysig] Verwysings

     * The story behind the Veld Pond
     * Pilgrim's Rest images and the Veld POnd

   Kategorie: Tweede Vryheidsoorlog

