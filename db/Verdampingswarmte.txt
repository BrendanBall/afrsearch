Verdampingswarmte


   Die verdampingswarmte is 'n fisiese eienskap van 'n stof. Dit word
   gedefinieer as die warmte wat per eenheidsmassa van 'n stof geabsorbeer
   moet word om 'n hoeveelheid van 'n stof geheel en al te laat verdamp.
   Verdampingswarmte is afhanklik van die kookpunt van die stof wat op sy
   beurt afhanklik is van die omgewingsdruk. Daarom moet die temperatuur
   en druk van die proses vermeld word wanneer 'n waarde weergegee word.
   In die literatuur word die verdampingswarmte by 1 bar of 1 atm dikwels
   aangegee.

   Die verdampingswarmte word dikwels uitgedruk as kJ/mol 'n Ander eenheid
   wat ook gebruik word is kJ/kg. BTU/lb kan veral in Amerikaanse tegniese
   publikasies nog gevind word. Verdamping is die teenoorgestelde proses
   as kondensasie en daar kan ook gepraat word van kondensasiewarmte.
   Laasgenoemde se waarde is dan ook dieselfde as eersgenoemde en word
   gedefinieer as die hoeveelheid warmte per eenheidsmassa wat vrygestel
   moet word om 'n sekere hoeveelheid van 'n stof in sy geheel te laat
   kondenseer.

   Water se verdampingswarmte is ongeveer 2 260 kJ/kg of dan 40,8 kJ/mol.
   Die latente verdampingswarmte van water is hoog: vyf keer die energie
   wat benodig word om water vanaf 0 tot 100 grade Celsius te verhit.

[wysig] Sien ook

     * Smeltingswarmte

   Kategorieë: Chemiese eienskappe • Fisiese groothede

