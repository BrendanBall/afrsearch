Verenigde Apostoliese Kerk


   Dit is 'n groep onafhanklike kerke wat saamgegroepeer is, met
   gemeenskaplike bande in die herlewings beweging van die Katoliek
   Apostoliese Kerk in die 19de eeu, wat in Engeland en Skotland begin
   het.

   Inhoud

        * 1 Geskiedenis
        * 2 Organisasie
        * 3 Leringe
        * 4 Aard van die kerk
        * 5 Die bediening van die Apostel
        * 6 Sakremente
        * 7 Ekumeniese betrekkinge
        * 8 Eksterne Skakels

[wysig] Geskiedenis

   In 1907 het die Nuwe Apostoliese Kerk ontwikkel vanuit die Hersteld
   Apostolische Zendingkerk in Nederland en die Allgemeine
   Christlich-Apostolische Mission in Duitland. Aan die hoof van hierdie
   kerk was Hermann Niehauss met die amp van Hoof Apostel. Verskeie
   skeurings het ook sederdien voorkgekom. Hierdie skeurings was as gevolg
   van die Hoof Apostels se siening dat hy aangestel is oor al die ander
   Apostels in die kerk. Van die Apostels het geglo dat daar geen grondige
   bewys vir hierdie bewerings deur die Hoof Apostel bestaan het nie.

   Hoof Apostel Niehaus was meer gelei deur sy emosies, drome en visioene
   na 1914 en dit het daartoe gelei dat Apostel Breuckner die
   verteenwoordiger geword het vir die wat griewe gehad het teen die Hoof
   Apostel en sy self-aanbidding. Dit het gely tot die uitsluiting van
   Breuckner en 'n paar duisend van sy volgelinge in 1921. Hulle het die
   Reformiert Apostolischen Gemenindebund gestig.

   Die grootste skeuring in die Nuwe Apostoliese Kerk het in 1954 in
   Switzerland en in 1955 in Duitsland plaasgevind toe van die Apostels in
   opstand gekom het teen die Boodskap van Bischoff. Hierdie lering is in
   1951 deur die Hoof Apostel J.G. Bischoff ingevoer, waarin hy 'n
   openbaring ontvang het dat die wederkoms sal plaasvind voordat hy
   sterf. Alle ampsdrears wat nie hierdie "boodskap" verkondig het nie is
   van hulle verantwoordelikheid onthef, en uit die Nuwe Apostoliese Kerk
   uitgesluit. Hoof Apostel Bischoff is in 1960 oorlede sonder dat sy
   "boodskap" vervul kon word.

[wysig] Organisasie

   Die groep bestaan uit nege ledekerke en is gestig in 1956 in
   Düsseldorf, Duitsland. Die lede kerke is:
     * The Apostolic Church of Queensland in Australia.
     * Apostoliese Kerk - Aposteleenheid in Suid Afrika
     * [Apostolische Gemeinschaft] in [Duitsland].
     * [Gemeente van Apostolische Christenen] in [Nederland].
     * Igreja Evangélica Apostólica in Brasilie.
     * Union des Chrétiens Apostoliques in [Frankryk].
     * United Apostolic Church in [Indie].
     * United Apostolic Church in die Filippyne.
     * [Vereinigung Apostolischer Christen] in [Switzerland].

   Sedert 1994 is die Reformiert-Apostolischer Gemeindebund van die
   voormalige [Duitse Demokratiese Republiek] geinkorporeer in die
   Apostolische Gemeinschaft van Duitsland.

   Die Verenigde Apostoliese Kerk word huidiglike gely deur 11 Apostels
   gelei:
     * Apostels Baron, Groβ, Knauth, Lieberth en Loose uit Duitsland.
     * Apostel Den Haan uit Nederland,
     * Apostel Schaeffer uit Frankryk.
     * Apostel Baltisberger uit Switzerland.
     * Apostel Erasmus uit Suid Afrika.
     * Apostles Flor en Dargusch uit Australie.

   Die Brasiliese gemeentes word vanuit Frankryk geadministreer, deur
   Apostel Schaeffer. Hy is ook verantwoordelik vir die diasopra van
   lidmate na die VSA en Argintinie. Geestelik is hy ook verantwoordelik
   vir die Duitse gemeentes in die Saarland, alhoewel hierdie gemeentes
   nog steeds deel is van die Duitse organisasie. Die klein gemeentes in
   Los Angeles, VSA en Buenos Aires, Argintinie bestaan nie meer nie. Die
   Filippynse gemeentes is deur die Australiese kerk gestig. Na die dood
   van Apostel Vanathaian is die Indiese gemeentes versoek om by ander
   kerke aan te sluit.

   Die kerke in die Noordelike halfrond verskil nie baie verskille in
   teologiese en organisatoriese sake nie. Die verskil met die Suidelike
   halfrons is groter.

[wysig] Leringe

   Tydens die 1950's en die vroee 1960's was die leringe van die Verenigde
   Apostoliese Kerk soortgelyk aan die Nuwe Apostoliese Kerk. Belangrike
   wysigigs is gemaak en daar is gepoog om terug te keer na die
   oorspronklike leerstellings van die Katoliek Apostoliese Kerk.

   In 1956 is die eerste Kategisme voltooi. Dit is in 1984 en in 1991
   hersien en die "Book of Faith" het al twee uitgawes gehad. Die
   gedeeltes oor die sakramente is in Julie 2005 opgedateer. Die
   geloofsbelydenis is ook reeds verander. Vanaf 1956 tot 1984 was 'n
   gemodifiseerde Nuwe Apostoliese geloofsbelydenis gebruik met 9
   artikels. Dit was later verkort tot 6 artikels. Tans word die
   ekumeniese weergawe van die Apostoliese Geloofsbelydenis gebruik,
   sonder enige aanpassings.

[wysig] Aard van die kerk

   Lidmate van die Verenigde Apostoliese Kerk sien hulself as deel van die
   Een, Heilige, Katoliek en Apostoliese Kerk. Dit is noodsaaklik om
   gedoop te word, maar dit is nie meer noodsaaklik om die verseëling te
   ondergaan nie. Die doop van ander kerke word ten volle erken, net
   solank dit gedoen is in die naam van die Drie-eenheid. Die Europese
   lidkerke is besig om ekumeniese betrekkinge op te bou op plaaslike en
   streeks vlakke.

[wysig] Die bediening van die Apostel

   Die woord "apostolies" verwys na die bediening van Jesus Christus. Die
   woord "apostel" is afkomstig van die Griekse woord "apóstolos", wat
   beteken "iemand wat gestuur is met 'n boodskap". Die woord "Katoliek"
   (universieel) kan slegs in 'n demonasiele term verstaan word, so ook
   moet die woord "apostolies" (gestuur) verstaan word. Jesus Christus het
   sy dissipels gestuur om die evangelie te predik. "Apostolies" beteken
   nie om af te sonder van ander denominasies af nie, maar in verband met
   die onderrig van die apostels.

   Die Verenigde Apostoliese Kerk erkend die bediening van die Apostel as
   die hoogste outoriteit of verantwoordelikheik en onderrig. Dit is nie
   noodsaaklik vir saligheid nie. Die titel is nie 'n aanduiding van
   eksklusiviteit nie, maar beskryf 'n diens gewy en verordeneer deur
   Christus. Dit bestaan potensieel in die hele kerk van Christus, slefs
   waar die titel nie gebruik word nie. Alle ander bedieninge is
   veronderstel om verordeneer te wees deur Christus direk en is nie
   afhanklik van die bediening van die Apostel nie. Die algemene
   priesterskap van alle gelowiges word meer populer. Behalwe vir die
   Apostels is daar Biskoppe, Ouderlinge, Pastore, Evangeliste, Priesters
   en Diakens.

   In 2003 het die Europese Apostels besluit om vroue te verordeneer, en
   in 2004 is die eerste drie vroue Diakens verordeneer in Duitsland. In
   Nederland is die eerste vroulike Priesteres ook al veroredneer deur
   Apostel Den Haan.

[wysig] Sakremente

   Die Verenigde Apostoliese Kerk erken en bedien drie sakremente. Die
   doop, nagmaal en verseëling. Dit word beskou as drie verskillende
   beelde van die goddelike verlossing.

[wysig] Ekumeniese betrekkinge

   Die Verenigde Apostoliese Kerk streef Ekumeniese betrekkinge na.

   Sedert die 1990's is ekumeniese bande met die Nuwe Apostoliese Kerk
   opgebou. Apostel Den Haan het aangekondig dat hy alle betrekkinge
   opskort met ingang van 4 Desember 2007 na opmerkings wat gemaak is oor
   die stigterslid van die Verenide Apostoliese Kerk, die voormalige
   Assistent Hoof Apostel Peter Kuhlen, deur Distriks Apostel Walter Drave
   van die Nuwe Apostoliese Kerk, tydens 'n Infromasie Sessie. [[1]]

[wysig] Eksterne Skakels

     * http://www.apostleunity.co.za/home.htm
     * http://www.united-apostolic.org/
     * http://www.apostolisch.de/
     * http://www.apostolisch.nl/
     * http://www.apostolisch.ch/

   Kategorie: Christendom

