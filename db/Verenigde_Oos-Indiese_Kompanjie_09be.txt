Verenigde Oos-Indiese Kompanjie


   Die VOC-kenteken van die kamer van Amsterdam.
   Die VOC-kenteken van die kamer van Amsterdam.

   Die Verenigde Oos-Indiese Kompanjie (destyds Vereenigde Oostindische
   Compagnie, algemeen afgekort as VOC) was 'n organisasie wat in die 17e
   en 18e eeu die monopolie vanaf die Nederlandse owerheid verkry het tot
   handel dryf met en kolonialisering van Asië. Die VOC word ook gesien as
   die eerste maatskappy wat aandele uitgegee het.

   Tot 1595 was handel met Oosterse speserye volledig in die hande van
   Portugal, wat vanaf 1498 vaarroetes na Asië ontdek het. Kaarte en
   roetes word streng geheim gehou sodat Portugal in effek 'n monopolie op
   die handel behou. Eers in 1592, met die terugkeer van Jan Huygen van
   Linschoten vanuit die Oriënt, het die inwoners van die Nederlandse
   Republiek voldoende kennis verkry om self 'n ekspedisie uit te rus.
   Tussen 1598 en 1601 word daar in totaal 15 ekspedisies met 65 skepe
   aangepak.

   Nadat hulle besef dat Portugal en Engeland besig is om hulle te oortref
   met hierdie handel, besluit die Staten-Generaal, die parlement van die
   Nederlandse Republiek, in 1602 om al die bestaande
   ekspedisiemaatskappye te verenig, en reik aandele uit aan al die
   eienaars van die bestaande maatskappye. Hierdie nuwe maatskappy, gestig
   op 20 Maart 1602, was die VOC, en het bestaan uit ses kamers:
   Amsterdam, Middelburg, Enkhuizen, Delft, Hoorn en Rotterdam.
   Verteenwoordigers van die onderskeie kamers was saam bekend as die Here
   XVII. Die VOC het vele voorregte vanaf die regering verkry, soos die
   monopolie op die handel verby die Kaap die Goeie Hoop en die Straat van
   Magellaan, die reg om gebiede te besit, oorloë te voer en
   internasionale verdrae te sluit. Trouens het die VOC in Asië opgetree
   asof dit die Nederlandse staat was.

   Teen die einde van die agtiende eeu lei korrupsie en wanbestuur tot
   bankrotskap van die VOC. Die Here XVII is in 1795 afgedank, en die VOC
   word vyf jaar later, op 1 Januarie 1800, formeel ontbind.

   Inhoud

        * 1 Verowerde gebiede
        * 2 Bronne
             + 2.1 In Nederlands
             + 2.2 In Engels

[wysig] Verowerde gebiede

   VOC hoofdkantoor in Amsterdam
   VOC hoofdkantoor in Amsterdam
     * St. Helena
     * Kaapstad + omgewing
     * Mauritius
     * Fort in Anglonische baai in Mosambiek
     * Verskillende vestinge in die Midde Ooste
     * Suratte (wes-kus van Indië)
     * Malabar (suid-kus van Indië)
     * Coromandel (Oost-kust van Indië)
     * Bengalen (Bangladesh).
     * Verskillende plekke in Myanmar
     * Verskillende plekke in Thailand
     * Verskillende plekke in Vietnam
     * Verskillende plekke in Sjina
     * Nederlands-Oos-Indië
     * Deshima in Japan

[wysig] Bronne

[wysig] In Nederlands

     * De VOCsite
     * VOC kenniscentrum
     * Dutch-Asiatic Shipping (1595-1795)
     * Uitgevaren voor de Kamers van de VOC
     * HistoCasa: De Verenigde Oostindische Compagnie
     * Hans Bonke: De zeven reizen van de Jonge Lieve. SUN Uitgewers (ISBN
       9061686598)
     * Rosenthal, Eric, Encyclopaedia of Southern Africa, Juta and Company
       Limited, Kaapstad en Johannesburg, 1978.

[wysig] In Engels

     * F.S. Gaastra: VOC Organization
     * Die wêreld se oudste aandeel - VOC 1606
     * Dutch Portuguese Colonial History

   Kategorieë: VOC • Amsterdam • 17de eeu • 18de eeu • Kaapstad •
   Geskiedenis van Nederland

