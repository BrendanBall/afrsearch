Veringstelsel


   Die voorste komponente van 'n Ford Model T se veringstelsel.
   Die voorste komponente van 'n Ford Model T se veringstelsel.

   'n Veringstelsel is die naam van die stelsel in 'n motorvoertuig wat
   bestaan uit die skokbrekers en koppelstange wat die voertuig se
   onderstel met die wiele verbind. Veringstelsels dien 'n tweeledige doel
   – hulle verseker dat die motor se wiele tydens 'n rit in kontak met die
   grond bly sodat daar voldoende wrywing tussen die wiele en padoppervlak
   is om die enjin se energie te kan oordra om die motor vorentoe te dryf
   - en hulle verseker dat die passasiers gemaklik is deur hulle van die
   padgeraas, hobbels en vibrasies te isoleer. Hierdie twee doelwitte
   staan dikwels in teenstelling met mekaar en daarom moet 'n moderne
   veringstelsel verstel word om die geskikte middeweg te vind. Die
   ontwerp van die voorste en agterste veringstelsel van 'n motor verskil
   gewoonlik.

   Inhoud

        * 1 Vere en dempers
             + 1.1 Vere
             + 1.2 Dempers
        * 2 Tipes Veringstelsels
        * 3 Afhanklike vering
        * 4 Onafhanklike vering
        * 5 Eksterne skakels

[wysig] Vere en dempers

   Die veringstelsels in die moderne motor gebruik vere om impakte te
   absorbeer en dempers (of skokbrekers) om die veer se beweging te
   beheer. 'n Verskeidenheid veerstelsels word (of is al) gebruik:

[wysig] Vere

     * Bladvere – Ook bekend as Hotchkiss, Cart, of semi-elliptiese vere
       (Engels – Leaf Spring).
     * Torsiestang
     * Spiraalveer (Engels – Coil spring)
     * Rubberbusse

[wysig] Dempers

     * MacPherson-stut
     * Chapman-stut
     * Skokbreker – ook bekend as demper
     * Spiraaloordemper

[wysig] Tipes Veringstelsels

   Veringstelsels kan breedweg geklassifiseer word in twee subgroepe –
   afhanklik en onafhanklik. Hierdie terme verwys na die vermoë van die
   teenoorgestelde wiele om onafhanklik van mekaar te kan beweeg.

   'n Afhanklike veringstelsel het normaalweg 'n lewendige as ('n
   eenvoudige stang of wa-as) wat die wiele parallel aan mekaar hou en
   loodreg ten opsigte van die as. Wanneer die wielvlug van een wiel
   verander, verander die wielvlug van die teenoorgestelde wiel op
   dieselfde wyse.

   'n Onafhanklike veringstelsel laat die wiele toe om op hulle eie te
   styg en te daal sonder om die teenoorgestelde wiel te beïnvloed. In
   hierdie geval word die wiele glad nie aan mekaar verbind nie of word
   hulle deur 'n kardankoppeling aan 'n krinkas verbind.

   'n Derde tipe semi-onafhanklike veringstelsel bestaan ook. In hierdie
   geval word 'n krinkas gebruik maar word die wiele ook met 'n soliede
   buis (ook die deDion-as genoem) aan mekaar verbind.

[wysig] Afhanklike vering

   Afhanklik veringstelsels kan onderskei word aan die koppelstangstelsel
   wat gebruik word om hulle longitudinaal en transversaal in plek te hou.
   Beide funksies word gewoonlik gekombineer in 'n stel koppelstange.

   Voorbeelde van koppelstange vir plasingsdoeleindes is:
     * Sleeparms
     * Satchell-koppeling
     * Panhard-stang
     * Watts-koppeling
     * Binneboord-koppelstang
     * WOBLink
     * Mumford-koppeling
     * deDion-as

[wysig] Onafhanklike vering

   Daar bestaan 'n groter verskeidenheid onafhanklike veringstelsels en
   sluit onder andere in:
     * Krinkas
     * deDion-as
     * MacPherson-stut/Chapman-stut
     * Mikvering
     * Multi-koppel
     * Torsie-stang
     * Semi-sleeparm

   Nuwe veringstelsel tegnologieë onder ontwikkeling sluit 'n stelsel van
   Bose Corporation in wat rekenaarbeheerde motors gebruik om die vering
   te verstel na aanleiding van die heersende padtoestande, wat dan die
   motor gelyk en in kontak met die pad hou selfs al word daar teen 'n hoë
   spoed oor hobbelrige paaie of om skerp draaie gery.

[wysig] Eksterne skakels

     * Bose Veringstelsel

   Kategorie: Voertuigtegnologie

