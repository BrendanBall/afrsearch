Vermikuliet


   Vermikuliet is 'n delfstof wat gebruik word as grondaanvullers in
   landbou en tuinbou en as isolasiemiddel in die boubedryf in mure,
   vloere en plafonne.

   Om grondgedraagde siektes wat plante aanval, te vermy, word plante in
   swart plastieksakke met 'n inhoud van 15 - 20 liter vermikuliet en met
   dreineringsgate 2,5 cm vanaf die basis van die sak geplant. Vermikuliet
   verbeter en belug grond. Plant bolle kan ook uitgehaal word en in
   vermikuliet geberg word.

   Die grootste probleem met die somerblommende aronskelke is dat die
   bolle in die wintermaande, wanneer hulle dormant is, kan vrot van te
   veel water, en moet dus liewer uitgehaal word en in vermikuliet geberg
   word.

   Groeimediums kan ook met vermikuliet, tuingrond, ou kompos, en
   riviersand gemeng word.

   Leliebolle teel maklik aan en die skubbetjies kan eers in klam
   vermikuliet binne 'n plastieksak geplaas word. Sodra worteltjies en
   lootjies gevorm het, kan dit in klein plastiekpotjies uitgeplant word
   totdat dit groot genoeg is om in die tuin geplant te word.

   Vermikuliet kan ook as 'n bewortelingsmengsel vir Laventelplantjies
   gebruik word.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Plantkunde

