Vermont Progressive Party


                Vermont Progressive Party
   Party logo, a moose
   Partyleier                 Anthony Pollina
   Senate Leader              Geen
   House Leader               Christopher A. Pearson
   Gestig                     1999
   Hoofkwartier               73 Main Street, Suite 29,
                              P.O. Box 281
                              Montpelier, VT 05601
   Politieke ideologie        Progressivisme
                              Sosiale demokrasie
                              Liberalisme
   Politieke posisie          Fiskaal: Sentrum-links
                              Sosiaal: Sentrum-links
   Internasionale lidmaatskap Geen
   Kleur(e)                   Rooi
   Webwerf                    www.progressiveparty.org

   Die Vermont Progressive Party is 'n Amerikaanse politieke party, wat in
   1999 gestig en slegs in die deelstaat Vermont aktief is.

[wysig] Geskiedenis

   Die Vermont Progressive Party het sy oorsprong in die
   verkiesingsveldtog van Bernie Sanders, wat as onafhanklike kandidaat in
   die burgemeesterverkiesing in Burlington gestaan het. Sanders, wat
   later as 'n lid van die Huis van Afgevaardigdes en vervolgens as 'n lid
   van die Senaat verkies is, het homself nooit amptelik met die party
   geassosieer nie, alhoewel die Progressiewes tot sy grootste
   ondersteuners behoort het. 'n Groep van sy aanhangers het die
   Progressive Coalition gestig, om in toekomstige verkiesings te staan.

   'n Aantal van die Coalition se lede, waaronder Terry Bouricius, is as
   lede van Vermont se parlement, die Vermont General Assembly, verkies en
   het, nadat 'n stabiele politieke basis daargestel is, formeel die
   Progressive Party geword. Met die drie nuwe setels, wat in die
   verkiesing van 2004 gewen is, is daar nou ses afgevaardigdes van die
   party in Vermont se Huis van Afgevaardigdes. Dit maak van die
   Progressiewes die enigste derde party in die VSA wat meer as een setel
   in 'n deelstaat se parlement gewen het.

   In Burlington se burgemeesterverkiesing van 7 Maart 2006 het kiesers
   Bob Kiss, 'n lid van die Vermont Progressive Party en Vermont se Huis
   van Afgevaardigdes sedert 2001, bo sy teenstanders Hinda Miller
   (Demokratiese Party) en Kevin Curley (Republikeinse Party) verkies.
   Kategorie: Vermont

