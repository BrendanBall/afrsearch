Vervalproduk


   In kernfisika is 'n vervalproduk, ook bekend as 'n dogterproduk,
   dogterisotoop of dogternuklied, 'n nuklied wat ontstaan as gevolg van
   die radioaktiewe verval van 'n moeder isotoop of die voorganger
   nuklied. ie dogterproduk kan stabiel wees of dit kan verder verval om
   dogterprodukte van sy eie te vorm.

   Vervalprodukte is uiters belangrik vir die verstaan van radioaktiewe
   verval en die bestuur van radioaktiewe afval.

   In die praktyk is bykans alle vervalprodukte self ook radioaktief. Die
   resultaat hiervan is dat die meeste radionukliede nie eenvoudig 'n
   vervalproduk het nie, maar eerder 'n vervalketting, wat uiteindelik lei
   tot 'n stabiele nuklied. Vir elemente met atoomgetalle hoër as die van
   lood is die uiteindelike stabiele isotoop bykans altyd lood. Lood is
   met ander woorde die stabiele punt waar radioaktiewe verval stopgesit
   word.

   In vele gevalle kan lede van die vervalketting selfs meer radioaktief
   wees as die oorspronklike nuklied. Dus al is uraan nie gevaarlik
   reaktief in die suiwer vorm nie, kan sommige stukke pikblende wat
   natuurlik voorkom relatief gevaarlik wees vanweë hul hoë radium inhoud.
   Op soortgelyke wyse kan thorium gasmantels net effens radioaktief wees
   wanneer dit nuut is, maar heelwat meer radioaktief wees nadat dit vir
   slegs 'n paar maande gestoor is.

   Al kan dit nie voorspel word presies wanneer 'n gegewe atoom van 'n
   radioaktiewe stof sal verval nie, is die vervalprodukte uiters
   voorspelbaar. Om hierdie rede is vervalprodukte baie belangrik vir
   wetenskaplikes in verskeie vakgebiede waar die wetenskaplike moet weet
   waaruit die oorspronklike moederproduk bestaan het. Sulke studies word
   gedoen om besoedelingsvlakke (onder ander rondom kernfasiliteite) asook
   ander doeleindes gebruik.
   Kategorie: Chemie

