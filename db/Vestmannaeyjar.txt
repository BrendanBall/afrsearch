Vestmannaeyjar


   Die dorp Heimaey op die gelyknamige eiland
   Die dorp Heimaey op die gelyknamige eiland

   Die Vestmannaeyjar (letterlik "Wesman-eilande", 'n verwysing na vroeë
   Keltiese setlaars van die Britse Eilande) is 'n eilandgroep van
   vulkaniese oorsprong suid van Ysland. Die eilandreeks bestaan uit 14
   eilande, 30 "skere" of rotsagtige eilandjies en 30 rotse.

[wysig] Nedersettings

   Die eiland Heimaey met die gelyknamige dorp met 4 027 inwoners (Oktober
   2007) is die enigste bewoonde eiland. Vestmannaeyjar se ekonomie is
   hoofsaaklik gebaseer op vissery en toerisme.

[wysig] Die geboorte van die vulkaan Eldfell

   Op 23 Januarie 1973, om 01:55 die oggend, is die vulkaan Eldfell gebore
   naby die Vestmannaeyjar. Die Heimaey se hele bevolking is ontruim na
   die hoofland deur 50 tot 60 vissersbootjies. 300 bejaardes en
   gestremdes is na Reykjavík ontruim deur vliegtuig en helikopter.
   Verskeie internasionale organisasies het hand bygesit om die dorp te
   red. Die hawe, een van die belangrikste in Ysland, was van groot belang
   en is amper vernietig deur die aankomende lawa. Die vulkaniese
   ontploffing het vir vyf maande en tien dae aangehou en sy einde is
   verklaar op 3 Julie 1973.
   Kategorie: Ysland

