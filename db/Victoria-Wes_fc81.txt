Victoria-Wes


   Mannetjies Roux se winkel
   Mannetjies Roux se winkel

   Karoodorp 13 km noordwes van Hutchinson, Noord-Kaap en 88 km wes van
   Richmond, Noord-Kaap in die provinsie Noord-Kaap. Die dorp is aan die
   nasionale pad tussen Beaufort-Wes en Kimberley geleë en die sentrum van
   'n vername wolboerderydistrik. Die dorp floreer ondanks 'n verwoestende
   vloed en uiterste droogte vroeër jare.

   Inhoud

        * 1 Geskiedenis
        * 2 NG gemeente
        * 3 Besienswaardighede
        * 4 Bevolking
        * 5 Eksterne skakel

[wysig] Geskiedenis

   Toe diamante in 1867 by Hopetown ontdek is, is 'n hoofpad teen 'n
   reghoek bo-oor die hoofstraat van Victoria-Wes gemaak. Hotelle, winkels
   en selfs 'n koerant is opgerig. Die spoorweg het 12 km van die dorp af
   verbygeloop en Victoria-Wes moes tevrede wees met 'n spoorweghalte met
   die koddige naam Victoria-Wes-Weg en 'n swak grondpad dorp toe.

[wysig] NG gemeente

   Die dorp het sy ontstaan te danke aan die voorstelling in April 1844
   van die eerste kerkraadslede, wat dadelik oorgegaan het om grond aan te
   koop vir die aanlê van 'n dorp. Vir 23 000 riksdaalders (£1725) is die
   plaas Kapoksfontein en 'n deel van die plaas Zeekoegat aangekoop en op
   28 Augustus 1844 besluit die kerkraad dat die "parochie . . . naar onze
   geliefde koningin 'Victoria' zoude genoem worde". Die getal belydende
   lidmate was in 1979 726, in 1990 566 en in 2007 465.

[wysig] Besienswaardighede

   Die Apollo-teater is die enigste oorblywende voorbeeld van 'n Art
   Deco-teater uit die dekade na 1950. Gereelde rolprentfeeste word hier
   aangebied. Die Handelspos en Mannetjies Roux-museum bied aandenkings
   van die legendariese Springbok-rugbyspeler te koop aan. Die Anglikaanse
   kerk, gebou in 1869, het twee pragtige gebrandskilderde ruite.

   Daar is 'n wildreservaat buite die dorp met springbokke, elande,
   swartwildebeeste, blesbokke, gemsbokke en ander wild. Op 'n nabygeleë
   plaas is daar 'n aansienlike versameling ou motorkarre, onder meer
   stoomaangedrewe modelle en een van Adolf Hitler se koeëlvaste voertuie.

[wysig] Bevolking

   Volgens die World Gazetteer het Victoria-Wes se bevolking van 8 409 in
   1996 tot 8 164 in 2007 afgeneem.

[wysig] Eksterne skakel

     * Baie volledige inligting van die Noord-Kaapse Toerismeraad
     * Alles oor die dorp

   Kategorieë: Noord-Kaap • Dorpe in Suid-Afrika

