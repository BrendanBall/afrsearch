Victoriadag


   Victoriadag (Frans: Fête de la Reine) is 'n Kanadese openbare
   vakansiedag wat op die Maandag op of voor Mei 24 gevier word, ter ere
   van beide die verjaarsdag van Koningin Victoria en dié van die huidige
   heersende Kanadese Soewerein.

   Dié dag word ook gevier in dele van Skotland, veral in Edinburgh en
   Dundee, waar dit ook 'n openbare vakansiedag is.

   Inhoud

        * 1 Geskiedenis
        * 2 Feesvierings
        * 3 Eksterne skakel
        * 4 Notas

[wysig] Geskiedenis

   Sedert 1901 is Mei 24 as datum dwarsdeur die Britse Ryk gevier as
   Ryksdag. In 1958 is die dag herbenoem na Gemenebesdag, en in 1977 is
   die dag verskuif na die tweede Maandag in Maart, maar die Kanadese het
   aanhou om Victoriadag in Mei te vier.

   Die heersende Kanadese monarg was tot dusver twee keer tevore in Kanada
   vir die viering van hulle amptelike geboortedag: die eerste keer op Mei
   20, 1939, toe Koning George VI op 'n Kanada-wye toer in die land was,
   en die tweede keer toe Koningin Elizabeth II in Kanada was van Mei 17
   tot Mei 25 2005, om die eeufeesvieringe van Saskatchewan en Alberta se
   intrede tot die Konfederasie van Kanada te gedenk.

[wysig] Feesvierings

   Victoriadagvuurwerkvertoning 2005, vanaf Ontario-plek, Toronto
   Victoriadagvuurwerkvertoning 2005, vanaf Ontario-plek, Toronto

   Dié dag is een van 'n paar wat in Kanada met vuurwerke gevier mag word.
   Dit word beskou as die nie-amptelike begin van die somerseisoen in
   Kanada, en daarom maak die meeste parke en ander besighede wat
   gedurende die warmer somermaande bedryf word oop op hierdie naweek.
   Soortgelyk beteken dié langnaweek vir die tuinier in Kanada dat die
   lente behoorlik daar is, en daar waarskynlik nie weer ryp sal wees voor
   die volgende winter nie.

[wysig] Eksterne skakel

     * Die Kanadese regeringsbladsy oor Victoriadag.

[wysig] Notas

          Die artikel is 'n gedeeltelike vertaling van die Engelse
          Wikipedia artikel Victoria day.

   Kategorieë: Feesdae • Kanada • Skotland

