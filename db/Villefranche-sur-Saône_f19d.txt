Villefranche-sur-Saône


   Villefranche-sur-Saône is 'n dorp met 'n oppervlak van 9,48 vierkante
   kilometer en 30 647 inwoners (1999) in die Franse département Rhône
   (région Rhône-Alpes), sowat 1,6 kilometer wes van die Saônerivier en 25
   kilometer noord van Lyon. Dit is die hoofstad en ekonomiese sentrum van
   die bekende wynboustreek Beaujolais. Sy inwoners staan in Frankryk as
   Caladois bekend.

[wysig] Geskiedenis

   Villefranche-sur-Saône is in 1212 deur Guichard IV, graaf van Beaujeu,
   gestig en word in die 14de eeu die hoofstad van die distrik Beaujolais.
   Die dorp is gedurende die 15de en 16de eeu drie keer beleër. Sy
   stadsmuur is in die vroeë 19de eeu afgebreek.

[wysig] Ekonomiese basis en vervoer

   Die hoofsaaklike nywerhede van Villefranche-sur-Saône is wynhandel,
   metallurgie, tekstiele en chemie. Die belangrike snelweg Autoroute du
   Sud (A6/E15) loop oos van die dorp langs die Saône.
   Kategorieë: Dorpe in Frankryk • Rhône-Alpes

