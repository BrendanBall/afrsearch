Vin Jaune


   Vin Jaune van die Jura in Franche Comté
   Vin Jaune van die Jura in Franche Comté

   Vin jaune (letterlik "geelwyn") is 'n ongewone wyn wat in die Jura
   département in die Franche-Comté streek, Frankryk gemaak word.

   Die wyn word van laatoes Savagnin druiwe gemaak, 'n ongewone plaaslike
   wit druifsoort. Die druiwe word stadig gefermenteer en in klein
   eikehout vaatjies gestoor. Die vaatjies word nie volgemaak nie, ander
   as by meeste ander wyne, wat veroorsaak dat 'n luggaping bo die wyn
   vorm as gevolg van verdamping. 'n Gislaagie groei oor die wyn wat dit
   gedeeltelik teen oksidasie beskerm. Die wyn verkry 'n kenmerkende geel
   kleur en die geur daarvan ontwikkel soos dit vir ses jaar en drie
   maande verouder word. Teen die tyd bly omtrent 62% van die
   oorspronklike wyn behoue en die wyn word gebottel in 62cl wynbottels
   wat clavelins genoem word.

   Die wyn verouder geweldig goed en word gewoonlik nie gedrink voor dit
   ten minste tien jaar na dit gebottel is nie, omtrent sestien jaar na
   die oes. Dit sal vir 50 of 'n 100 jaar hou.

   Appellations sluit in Château-Chalon AOC, Arbois Vin Jaune AOC, Cotes
   du Jura vin Jaune AOC en Vin Jaune de L'Etoile.

[wysig] La Percée du Vin Jaune

   'n Fees genaamd La Percée du Vin Jaune (Oopmaak van die Geelwyn) word
   in die eerste week week van Februarie elke jaar gehou om die
   vrystelling van 'n nuwe oesjaar bekend te stel. Onlangse feeste, wat
   proe sessies insluit, het meer as 30 000 beoekers gelok. Die fees vind
   elke jaar in 'n ander dorpie in die streek plaas.

[wysig] Externe skakels

     * La Percée du Vin Jaune meestal in Frans

   Kategorie: Franse wyne

