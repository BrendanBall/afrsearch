Vishoek


   Vishoek was voorheen 'n afsonderlike dorp maar is nou 'n Kaapstadse
   voorstad aan Valsbaai, sowat 29 km suid van die middestad met die
   elektriese spoorlyn wat oor Wynberg hierlangs tot op Simonstad loop.

   Die destydse dorp is in 1916 aangelê en het in 1940 munisipale status
   verwerf, alhoewel die eerste nedersetting reeds in die 1660's hier
   gevestig is tydens die kommandeurskap van Zacharias Wagenaer. Dit is
   hoofsaaklik 'n woongebied, met min of geen nywerhede nie, en 'n baie
   gewilde strandoord. Ingevolge sy oorspronklike titelakte is geen
   drankverkope hier toegelaat nie, dieselfde as in Pinelands.

   Vishoek het, anders as ander suidelike voorstede van Kaapstad, steeds
   'n redelike groot Afrikaanse gemeenskap met 'n eie laerskool, die
   Laerskool Paul Greyling, wat in 2007 129 leerders van gr. 1 tot gr. 7
   gehad het. Die leerders voltooi gewoonlik hulle skoolloopbaan aan die
   Hoërskool Zwaanswyk, die laaste Afrikaansmedium-hoërskool in die
   suidelike voorstede, wat in 2007 ook parallelmedium geword het. Die NG
   gemeente Vishoek se lidmaattalle het verbasend tussen 2000 en 2007 van
   1 000 tot 1 293 toegeneem.

[wysig] Bronne

     * Rosenthal, Eric, Encyclopaedia of Southern Africa, Juta and Company
       Limited, Kaapstad en Johannesburg, 1978.

   Kategorieë: Voorstede van Kaapstad • Wes-Kaap • Dorpe in Suid-Afrika

