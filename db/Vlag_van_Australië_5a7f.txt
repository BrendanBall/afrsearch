Vlag van Australië


   Australiese nasionale vlag. Vlag verhouding: 1:2
   Australiese nasionale vlag. Vlag verhouding: 1:2
   Die Australiese vlag
   Die Australiese vlag

   Die vlag van Australië is in 1901 aangewys uit 'n lys van inskrywings
   ontvang vanoor die ganse aarde. Hierdie vlag was oor die volgende paar
   jaar goedgekeur deur Britse en Australiese owerhede, alhoewel die
   presiese spesifikasies van die vlag 'n aantal kere verander is: soms
   met opset en ander maal weens onsekerheid. Die huidige spesifikasies is
   in 1934 gepubliseer en in 1954 is hierdie vlag as die Nasionale
   Australiese Vlag erken. Die vlag is 'n gewysigde Britse embleem: 'n
   blou agtergrond met die "Union Jack" in die boonste linkerhoek, tesame
   met 'n groot, wit, sewe-puntige ster in die onderste linkerhoek beter
   bekend as die "Commonwealth Star". Die regterhalf van die vlag bestaan
   uit 5 sterre gerangskik in die vorm van die Suiderkruis waarvan die
   vier groter sterre sewepuntig is en die een kleiner ster, vyfpuntig.

   Bykomend tot die Blou Embleem-vlag is daar verskeie ander Australiese
   vlae, insluitende die Aboriginal-vlag, Torres Straight Islander-vlag en
   die vlae van die nasionale beskermingseenheid. Die ontwerp van die
   Australiese vlag is 'n onderwerp van twis in Australië wat
   hand-aan-hand loop met die sogenaamde "Republikeinse Beweging" in dié
   land.

   Inhoud

        * 1 Ontwerp
             + 1.1 Simboliek
             + 1.2 Samestelling
        * 2 Geskiedenis
        * 3 Verwysings

[wysig] Ontwerp

   Die offisiële vlag van Australië word gedefinieer in die Vlagwet van
   1953. Hierdie wet het ingetree met die Koninklike Goedkeuring van Haar
   Majesteit Koningin Elizabeth II van Australië op 14 Februarie 1954.
   Afdeling 3 van hierdie wet spesifiseer dat die Blou Embleem die
   Australiese Nasionale Vlag verteenwoordig^[1]. Die wet spesifiseer
   verder ook die kleur en ontwerp van die vlag, asook dat die Rooi
   Embleem^[2].

[wysig] Simboliek

   Die Australiese vlag maak gebruik van drie prominente kenmerke: die
   "Union Jack", die "Commonwealth Star" en die Suiderkruis. Dikwels word
   die word daar gedink dat die "Union Jack" verwys na Australië se
   geskiedenis as 'n aantal Britse kolonies, terwyl 'n meer geskiedkundige
   verwysing sal aandui dat dit eerder verwys na Australië se lojaliteit
   teenoor die Britse Troon. Die vyf, wit sterre aan die regterhalf van
   die vlag verteenwoordig die sterre van die Suiderkruis. Die Suiderkruis
   is die helderste konstellasie sigbaar in die suidelike halfrond en is
   sedert die aanvangsdae van Britse kolonialisering in dié lande gebruik
   om Australië en Nieu-Seeland te verteenwoordig. Vier van hierdie sterre
   is sewepuntig, terwyl die kleiner ster vyfpuntig is. Ivor Evans^[3],
   wat oorspronlik gehelp het om die vlag te ontwerp, het het bedoel dat
   die vier sterre na die vier goeie eienskappe deur Dante Alighieri
   aangewys, sal verwys, nl. geregtigheid, insig, geduld en dapperheid.
   Die groot ster net onder die "Union Jack" is die "Commonwealth Star" en
   verteenwoordig die vereniging van die kolonies op 1 Januarie 1901. Daar
   is een punt aan die ster vir al ses oorspronklike state, sowel as een
   ster wat na die huidige Australië verwys, insluitende al die state en
   gebiede.

   Daar word gesê dat die blou kleur van die vlag o.a. die volgende
   uitbeeld: Australië as 'n eiland-kontinent , die lang tog oor die
   oseaan na Australië wat mense moes onderneem, die blou hemel en as 'n
   oorblyfsel van die Eureka-vlag wat ook 'n blou agtergrond gehad
   het^[4].

[wysig] Samestelling

   Konstruksie-blad vir die ontwerp van die Australiese Vlag. Die hoogte
   van die vlag is twee maal die breedte daarvan.
   Konstruksie-blad vir die ontwerp van die Australiese Vlag. Die hoogte
   van die vlag is twee maal die breedte daarvan.

   Kragtens die Australiese Vlagwet, moet die Australiese vlag aan die
   volgende vereistes en spesifikasies voldoen^[1]:
     * "Commonwealth Star" - sewepuntige ster, gesentreer in die linkerste
       onderhoek.
     * Alpha Crucis - sewepuntige ster, gesentreer en 1/6 opwaarts gemeet
       in die regterhalf.
     * Beta Crucis - sewepuntige ster, 1/4 van regterhalf na links en 1/16
       opwaarts gemeet en gesentreer.
     * Gamma Crucis - sewepuntige ster, gesentreer en 1/6 afwaarts gemeet
       in die regterhalf.
     * Delta Crucis - sewepuntige ster, 2/9 van die regterhalf na regs en
       31/240 opwaarts gemeet en gesentreer.
     * Epsilon Crucis - vyfpuntige ster, 1/10 van die regterhalf na regs
       en 1/24 afwaarts gemeet en gesentreer.

   Die buitedeursnit van die "Commonwealth Star" is 3/10 van die vlag se
   hoogte, terwyl die sterre van die Suiderkruis 1/7 van die vlag se
   hoogte is met die uitsondering van Epsilon, wat slegs 1/12 van die
   vlaghoogte is. Al die sterre se binnedeursneë is 4/9 van die betrokke
   ster se buitedeursnit. Die vlaghoogte word gemeet van die onderpunt
   waar dit aan die mas vasgemaak word tot die bo-punt wat aan die mas vas
   is.

   Die kleure van die vlag, alhoewel nie gespesifiseer word deur die
   Vlagwet nie, is daar Pantone kleurspesifikasies toegeken deur die
   Toekennings- en Nasionale Simboliektak van die Departement van die
   Eerste Minister en Kabinet^[5]^[6].
   Kleurskema      Blou           Rooi           Wit
   Pantone    280            185             Safe
   RGB
   (Hex)      0-0-139
              (#00008B)      255-0-0
                             (#FF0000)       255-255-255
                                             (#FFFFFF)
   CMYK       100%-80%-0%-0% 0%-100%-100%-0% 0%-0%-0%-0%

[wysig] Geskiedenis

   Voor 1901 was Australië 'n versameling Britse Kolonies. Die "Union
   Flag", sowel as die Britse vlag, is gebruik om die kolonies as 'n
   eenheid te verteenwoordig; elke kolonie het bowenal 'n vlag gehad wat
   gebasseer was op die "Union Jack". Gedurende die negentiende eeu is
   daar twee maal probeer om 'n nasionale vlag te ontwerp. Die eerste
   probeerslag was die Nasionale Koloniale Vlag van Australië gedurende
   1823-1824 toe slegs Nieu-Suid Wallis nog deel van Britse Kolonies was,
   deur Kapteine John Nicholson en John Bingle. Hierdie vlag het egter
   nooit publieke ondersteuning ontvang nie. Die mees populêre vlag van
   daardie era was die 1831 vlag, ook ontwerp deur Nicholson. Hierdie vlag
   was baie gewild en is algemeen gebruik aan die ooskus van Australië.
   Hierdie vlag, soos ook die Eureka Vlag in 1854, het die sterre van die
   Suiderkruis uitgebeeld. Die oudste vlag wat hierdie sterre-konstellasie
   uitbeeld, is die sogenaamde "Australasian Anti-Transportion League
   Flag" en is soortgelyk in ontwerp aan die huidige Australiese vlag.

   Na die vereniging van die kolonies, het die regering 'n
   ontwerps-kompetisie gehou waartydens 'n nuwe vlag vir Australië gekies
   sou word vir April 1901. Daar was ongeveer 32,000 inskrywings en het 1%
   van die populasie op daardie tydstip verteenwoordig. Die ontwerp is op
   sewe vlakke beoordeel: lojaliteit teenoor die Kroon, die Vereniging,
   geskiedenis, wapenkunde, kenmerkendheid, toepaslikheid en koste van
   vervaardiging^[3]. Die meerderheid ontwerpe het bestaan uit 'n
   kombinasie van die "Union Jack" en die Suiderkruis-konstellasie, maar
   inheemse diere was ook gewilde ontwerpe. Vyf bykans identiese ontwerpe
   is as die wen-ontwerp aangewys en die vyf ontwerpers het die 200
   Australiese Pond prysgeld gedeel. Die wenners was Ivor Evans, 'n
   14-jarige skoolseun van Melbourne; Leslie John Hawkins, 'n tienerjarige
   vakleerling van Sydney; Egbert John Nuttall, 'n argitek van Melbourne;
   Annie Dorington, 'n kunstenaar van Perth; en William Stevens,
   skeepsoffisier van Auckland, Nieu-Seeland. Die vyf wenners het elk 40
   Pond ontvang.

[wysig] Verwysings

          Hierdie artikel is 'n vertaling van die Engelse Wikipedia
          artikel "Flag of Australia".

    1. ^ ^1,0 ^1,1 Flags Act 1953
    2. ^ Australian Bureau of Statistics. 1998. The Australian Flag. Year
       Book Australia
    3. ^ ^3,0 ^3,1 Evans, I. 1918. The history of the Australian flag.
       Evan Evans, Melbourne
    4. ^ Foley, C. A. 1996. The Australian Flag: Colonial relic or
       contemporary icon? The Federation Press ISBN 1-86287-188-4 pp.80–81
    5. ^ Department of the Prime Minister and Cabinet. Awards and National
       Symbols Branch. 2000. Australian symbols Australian Government
       Publishing Service. ISBN 0-642-47131-2
    6. ^ (2002) Style Manual for Authors, Editors and Printers, 6th,
       Milton, Qld.: John Wiley & Sons. ISBN 0 7016 3648 3.

   Kategorieë: Australië • Nasionale vlae

