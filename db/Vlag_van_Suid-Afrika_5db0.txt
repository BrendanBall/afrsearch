Vlag van Suid-Afrika


   Nuwe vlag, verhouding 2:3
   Nuwe vlag, verhouding 2:3
   Vorige vlag (1928-1994), verhouding 2:3
   Vorige vlag (1928-1994), verhouding 2:3
   Vlag van Suid-Afrika, 1910-1928, verhouding 1:2
   Vlag van Suid-Afrika, 1910-1928, verhouding 1:2
   Konstruksietekening van die huidige vlag
   Konstruksietekening van die huidige vlag

   Die huidige nasionale vlag van die Republiek van Suid-Afrika is aanvaar
   op 26 April 1994. Die vlag is ontwerp deur die Staatsheraldikus, Mnr.
   F. Brownell. 'n Vroeëre poging om 'n nuwe vlag te skep deur die publiek
   om voorstelle te vra, was onsuksesvol.

   Ten spyte van die nuutheid daarvan, het die vlag 'n uitstekende
   nasionale simbool geword, selfs tussen die blanke Suid-Afrikaners wie
   se vlag daardeur vervang is. Dit word nou gereeld by sportwedstryde en
   soortgelyke geleenthede gesien.

   Die vlag word bes beskryf as twee gelyke-wydte horisontale bande rooi
   (bo) en blou (onder), geskei deur 'n sentrale groen band wat na 'n
   horisontale "Y" verdeel, met die arms wat teen die hoeke van die
   hyskant eindig. Die Y omhels 'n swart gelykbenige driehoek, wat geskei
   word deur 'n dun geel band; die rooi en blou bande word van die groen
   band en sy arms geskei deur dun wit bande.

   Suid-Afrika se vorige nasionale vlag was eintlik vier vlae in een: drie
   miniatuurvlaggies in die middel van die wit band van die vorige vlag
   van Nederland (die Prinsevlag), wat bestaan uit drie gelyke horisontale
   bande oranje (bo), wit en blou; die miniatuurvlaggies is 'n
   vertikaal-hangende ou Oranje-Vrystaatvlag met 'n horisontale Unievlag
   aan die hyskant en 'n horisontale ou Transvaalrepubliekvlag aan die
   ander kant.

[wysig] Protokol

   Daar bestaan 'n protokol [1] van toepassing op die hantering en
   uitstalling van die vlag.

[wysig] Betekenis van die vlag

   Toe die nuwe vlag ontwerp is, was dit spesifiek genoem dat die kleure
   geen amptelike betekenis of simboliek het nie, afgesien van hulle
   gebruik in die verlede.

   In onlangse tye is 'n nie-amptelike konsensus bereik in terme van 'n
   aanvaarde betekenis van die vlag en sy kleure:

   Die gaffel (Y) verteenwoordig die samekoms as 'n verenigde nasie.
     * Rooi vir bloedgieting
     * Blou vir oop blou lug
     * Groen vir die land
     * Swart vir die swart mense
     * Wit vir die Europese mense
     * Geel vir die natuurlike hulpbronne, soos goud

[wysig] Eksterne skakels

     * Flagspot
     * Suid-Afrikaanse Regering se bladsy oor die vlag
     * dimensies van die vlag
     * Suid-Afrikaanse vlagstryker dopgehou

   {{{afb_links}}} Nasionale vlae {{{afb_rechts}}} {{{afb_groot}}}

   België · Guinee-Bissau · Koeweit · Mali · Mauritanië · Nederland ·
   Niger · Senegal · Suid-Afrika · Verenigde State
   Kategorieë: Suid-Afrika • Nasionale vlae

