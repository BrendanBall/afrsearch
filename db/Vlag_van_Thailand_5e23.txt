Vlag van Thailand


   Vlag verhouding: 2:3
   Vlag verhouding: 2:3

   Die vlag van Thailand vertoon vyf horisontale bande in die kleure rooi,
   wit, blou, wit en rooi. Die middelset blou strook is twee keer so wyd
   as die ander vier. Die drie kleure rooi-wit-blou staan vir
   nasie-godsdiens-koning, 'n nie-amptelike leuse van Thailand. Die vlag
   is op 28 September 1917 aangeneem. Die Thai naam vir die vlag is
   ธงไตรรงค์ (Thong Trairong), wat eenvoudig driekleur vlag
   beteken.^[verwysing benodig]

   Die eerste vlag wat vir Siam gebruik is, is waarskynlik 'n effekleurige
   rooie, vir die eerstekeer gebruik deur Koning Narai (1656-1688).
   Vlootvlae het later verskillende simbole op die rooi agtergrond
   gebruik—'n wit chakra (die Boeddhiste wiel), 'n wit olifant binne die
   chakra, of 'n wit skyf met 'n son daarbinne.^[verwysing benodig]

   Amptelik is die eerste vlag in 1855 deur Koning Mongkut (Rama IV)
   geskep. Dit het 'n wit olifant ('n koninklike simbool) op 'n rooi
   agtergrond vertoon, aangesien die effekleurige vlag nie uitsonderlik
   genoeg vir internasionale verhoudinge was nie.^[verwysing benodig]
   1916 vlag
   Image:FIAV historical.png 1916 vlag

   In 1916 is die vlag verander na die huidige ontwerp, maar met die
   middelste kleur dieselfde as die buitenste baan. Blykbaar het Koning
   Vajiravudh (Rama VI) die vlag tydens 'n vloed onderstebo sien hang. Om
   te keer dat dit weer gebeur het hy 'n nuwe vlag ontwerp wat simmetries
   is. In 1917 is die middelste kleur na blou verander, die kleur vir
   Vrydag, die dag waarop Koning Vajiravudh gebore is.^[verwysing benodig]
   Volgens ander bronne is die blou kleur gekies om solidariteit met die
   Geallieerde magte tydens die Eerste Wêreldoorlog, wat ook die kleure
   blou-rooi-wit in hulle vlae gehad het, te toon.^[verwysing benodig]

   Dit is interessant om daarop te let dat die vlag dieslfde is as die
   vlag van Costa Rica maar met die blou en rooi kleure omgeruil.

   Inhoud

        * 1 Marinevlag
        * 2 Handelsvlag
        * 3 Bronne
        * 4 Eksterne skakels

[wysig] Marinevlag

   Huidige marinevlag van Thailand (aangeneem in 1917)

   Die marinevlag van Thailand (Thai:ธงราชนาวี) is in 1917 aangeneem. Dit
   is soortgelyk aan die nasionale vlag, maar het 'n rooi sirkel in die
   middel wat strek tot by die rooi strepe aan die bo- en onderkant. In
   die sirkel staan 'n wit olifant, in full mondering, wat in die rigting
   van die vlagpaal staan.

[wysig] Handelsvlag

   Huidige handelsvlag van Thailand (aangeneem in 1917)

   Die handelsvlag van Thailand (Thai:ธงฉาน) is ook in 1917 aangeneem. Dit
   is die nasionale vlag wat die embleem van die Koninklike Thai Vloot in
   die middel het. Die ontwerp van die regimental kleure van RTN is
   dieselfde as die van die vlag.

[wysig] Bronne

     * Macharoen, Chawingam (2002). Thong Thai Laem 1. ISBN
       974-419-454-5.

[wysig] Eksterne skakels

     * Siam Vlagmuseum (in Thai)
     * Historiese thaivlag

   Kategorieë: Artikels met stellings wat verwysings ontbreek • Vlae van
   Thailand • Nasionale simbole van Thailand • Nasionale vlae

