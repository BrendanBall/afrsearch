Vlak


   Twee vlakke wat mekaar sny.
   Twee vlakke wat mekaar sny.

   'n Meetkundige vlak is 'n plat, oneindige vlak, met 'n oneindige
   oppervlakte. Dit deel 'n driedimensionele ruimte in twee. Hierdie twee
   deelruimtes word halfruimtes genoem.

   Inhoud

        * 1 Voorstellinge
             + 1.1 Normaalvektor en punt
             + 1.2 Drie punte
             + 1.3 Vlakvergelyking
        * 2 Sien ook

[wysig] Voorstellinge

   Jy kan 'n vlak op verskeie maniere voorstel. Ons beskryf hier die mees
   gebruikte metode:

[wysig] Normaalvektor en punt

   'n Vektor loodreg op die vlak N(x,y,z), die normaalvektor, bepaal die
   oriëntasie van die vlak. Die presiese ligging van die vlak is hiermee
   nog nie vasgestel nie, maar dit kan gedoen word deur 'n punt
   P(x0,y0,z0) in die vlak te benoem.

[wysig] Drie punte

   As jy drie punte het wat nie almal op een lyn in 'n vlak geleë is nie,
   dan is die vlak daarmee eenduidig vasgestel.

[wysig] Vlakvergelyking

   Elke vlak voldoen aan die vergelyking:
a*x + b*y + c*z + d = 0

   Hierby is (a,b,c) die normaalvektor van hierdie vlak. As daar soos in
   die eerste beskrywing 'n punt P(x0,y0,z0) in die vlak bekend is, kan jy
   die waarde d hieruit bepaal met die volgende formule:
d = -a*x0 - b*y0 - c*z0

   As daar soos in die tweede vergelyking drie punte bekend is, dan kan jy
   die normaalvektor bepaal deur van die driehoek wat die punte vorm twee
   sye te neem. Hierdie twee sye is twee rigtingsvektore in die vlak. Deur
   die uitwendige produk tussen hierdie vektore te neem verkry jy 'n
   normaalvektor, waarna jy die prosedure hierbo kan gebruik.

[wysig] Sien ook

     * Tweedimensioneel
     * Driedimensioneel
     * Oppervlakte

   Kategorie: Meetkunde

