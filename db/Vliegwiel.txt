Vliegwiel


   'n Vliegwiel is 'n roterende skyf wat gebruik word om kinetiese energie
   te stoor. Vliegwiele weerstaan verandering in hul draaisnelheid, wat
   help om 'n as stabiel te hou as 'n wisselende wringkrag daarop
   uitgeoefen word, soos in die geval van 'n suiergebaseerde
   resiprokerende enjin, of wannere die lading wat daarop geplaas word nie
   reëlmatig is nie (soos in die geval van 'n suierpomp). Vliegwiele kan
   ook gebruik word om baie hoë elektriese energiepolse te skep vir sekere
   soorte eksperimente waar dit nie moontlik sou wees om dit van die
   verspreidingsnetwerk te trek nie. Vliegwiele het in die meer onlangse
   verlede ook baie aandag geniet as moontlike toestelle vir die stoor van
   energie vir gebruik in voertuie.

   Inhoud

        * 1 Fisika
             + 1.1 Hoë-energie materiale
        * 2 Toepassings
        * 3 Geskiedenis
        * 4 Verwysings

[wysig] Fisika

   'n Gespeekte vliegwiel
   'n Gespeekte vliegwiel

   Energie word in die wiel gestoor as kinetiese energie:

          E_k=\frac{1}{2}\cdot I\cdot \omega^2

   waar

          ω die hoeksnelheid en
          I die traagheidsmomentum/draaimomentum van die massa rondom die
          middelpunt is.

     * Die traagheidsmoment vir 'n soliede silinder is I_z = \frac{1}{2}
       mr^2 ,
     * vir 'n dunwandige silinder is dit I = m r^2 \, ,
     * en vir 'n dikwandige silinder is dit I = \frac{1}{2} m({r_1}^2 +
       {r_2}^2) .

   waar m die massa en r die radius aandui.

   Die hoeveelheid energie wat veilig in 'n vliegwiel gestoor kan word
   hang af van die punt waar die wiel sal vervorm of uitmekaarbreek. Die
   radiale spanning op die wiel is 'n sterk oorweging in die ontwerp van
   'n energie opgaarstelsel gebaseer op 'n vliegwiel.

          \sigma_t = \rho r^2 \omega^2 \

   waar

          σ[t] die trekspanning op die kant van die silinder is
          ρ die digtheid van die silinder is
          r die radius van die silinder is en
          ω die hoeksnelheid van die silinder is.

[wysig] Hoë-energie materiale

   Vir 'n gegewe vliegwielontwerp kan daar uit die bogenoemde vergelykings
   afgelei word dat die kinetiese energie eweredig is aan die verhouding
   van die radiale spanning tot die materiaaldigtheid.

          E_k \varpropto \frac{\sigma_t}{\rho}

   Hierdie parameter kan die spesifieke trekspanning genoem word. Die
   vliegwielmateriaal met die hoogste spesifieke treksterkte sal die
   meeste energie kan stoor. Dit is dan ook een van die redes waarom
   koolstofvesel 'n materiaal van belang is in hierdie verband.

[wysig] Toepassings

   'n Trekker met 'n reuse vliegwiel
   'n Trekker met 'n reuse vliegwiel
   'n Illustrasie uit 1898 van 'n White and Middleton enjin; let op die
   twee groot vliegwiele.
   'n Illustrasie uit 1898 van 'n White and Middleton enjin; let op die
   twee groot vliegwiele.

   Die vliegwiel is al sedert antieke tye in gebruik, waarvan die
   bekendste tradisionele voorbeeld die pottebakkerswiel is. Tydens die
   Nywerheidsomwenteling het James Watt bygedra tot die ontwikkeling van
   die vliegwiel in die stoomenjin en sy tydgenoot James Pickard het 'n
   vliegwiel saam met 'n krukas gebruik om resiprokerende beweging na
   draaibeweging om te skakel.

   'n Meer moderne toepassing van 'n vliegwiel is die vliegwiele wat
   gebruik word om satteliete te oriënteer in die ruimte sonder om van
   vuurpylstuwers te gebruik.

   Vliegwiele word ook in pons- en klinknaelmasjiene gebruik waar dit die
   energie van die motor stoor en dit dan loslaat met elke slag van hul
   werking.

[wysig] Geskiedenis

   Vliegwiele is reeds in die ou tyd gebruik in spin- en
   pottebakkerswiele.^[1]

   Die vliegwiel as 'n meganiese toestel om draaisnelheid reëlmatig te
   maak is vir die eerste keer in die Kitab al-Filaha beskryf deur die
   Andalusiër, Ibn Bassal (1038-1075), wat die toestel gebruik het in
   kettingpompe en waterwiele gebruik het.^[2]

   Alvorens 'n Amerikaanse kenner van die middeleeue is so 'n vliegwiel
   ook aangeteken in die De diversibus artibus deur die Duitse vakman
   Theophilus Presbyter (ca. 1070-1125) wat meld dat hy die toestel in
   verskeie van sy masjiene gebruik het.^[1]^[3]

[wysig] Verwysings

    1. ^ ^1,0 ^1,1 Lynn White, Jr., “Theophilus Redivivus”, Technology and
       Culture, Vol. 5, No. 2. (Spring, 1964), Review, pp. 224-233 (233)
    2. ^ Ahmad Y Hassan,
       http://www.history-science-technology.com/Notes/Notes%204.htm.
    3. ^ Lynn White, Jr., “Medieval Engineering and the Sociology of
       Knowledge”, The Pacific Historical Review, Vol. 44, No. 1. (Feb.,
       1975), pp. 1-21 (6)

   Kategorie: Meganika

