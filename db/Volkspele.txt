Volkspele


   Volkspele is 'n Suid-Afrikaanse volksdans tradisie.

   Inhoud

        * 1 Geskiedenis
        * 2 Volkspeledrag
             + 2.1 Niggies
                  o 2.1.1 Bo-rok
        * 3 Volkspele Handleidings
        * 4 Prente
        * 5 Eksterne skakels
        * 6 Bronne

[wysig] Geskiedenis

   Volkspelers by die borsbeeld van DR. SH Pellisier in Boshof,
   Suid-Afrika
   Volkspelers by die borsbeeld van DR. SH Pellisier in Boshof,
   Suid-Afrika

   Die Afrikanerseuns en -dogters het vroeër piekniek-spele op 'n
   informele wyse by byeenkomste gespeel. Voorbeelde is Jolly Miller, Here
   we come gathering nuts in May en Early Rose. Soos die volk op die
   kulturele terrein ontwikkel het, was daar saamtrekke van jongmense
   gereël om spele soos Siembamba. Japie my Skapie e.d.m te speel. Maar
   daar was geen georganiseerde poging om hierdie volkspeletjies, wat toe
   nog as piekniekspeletjies bekend was , uit te bou of te organiseer nie.

   In 1912 het Dr. SH Pellissier by Naäs, in Swede met die Sweedse
   volksang en -danse kennis gemaak. Dit het hom geïnspireer om soos hy
   dit gestel het: "Daar het ek my voorgeneem om wanneer ek terug in my
   eie land kom my te beywer om ons eie nasionale drag, ons eie lied en
   ons eie volkspele in ere te herstel."

   In 1914 was Dr. Pellisier die Adjunk Skoolhoof aan die Afrikaanse
   Hoërskool in Boshof en het aldaar vier Sweedse danse vertaal om by die
   piekniekspeletjies aan te pas aan kinders geleer. Die danse nl.
   Boemfaderalla; Nikko-dikkom-dei; Ses wakker meisies in 'n kring en Die
   Vaste band, is op 22 Februarie 1914 op die plaas Vuisfontein, 'n paar
   kilometer noord van Boshoff, vertoon en het in gewildheid gegroei.

   Aan die einde van 1926 word dr. Pellissier aangestel as Direkteur van
   Onderwys in die Vrystaat en toe kon volkspele die nodige hupstootjie
   kry wat dit onder die aandag van die breër onderwyskorps gebring het.

   Mej A.M. Köhler, verbonde aan die Normaalopleidingskolledge op
   Bloemfontein, het in die jare 1936/1937 volkspele as deel van die
   liggaamsoefeningkursus beoefen.

   Volkspele is, vir die eerste keer, in die program van die tweede
   Lenteskool in Smithfield ingesluit, so ook later by DeWetsdorp en
   Harrismith in die Vrystaat.

   Die viering van die Eeufeesjaar in 1938 het ook belangstelling in die
   nasionale volksdrag, volksange en volkspele aangewakker.

   In 1939 het Mejj. A.M. Köhler en M. E. J. Coetzee nog drie Sweedse
   danse vertaal, nl.: Meisies en seuns wat kom van die plaas; Ons is
   musikante en Kom Saartjie laat ons gaan.

   Die eerste volkspelekursus het in 1940 in Bloemfontein plaasgevind. Die
   eerste volkspele handleiding het in 1941 die lig gesien, dit het tot
   wye belangstelling oor die hele land gelei. Laers (groep volkspelers)
   is in die lewe geroep.

   Die Reddingsdaadbond het die organisasie van volkspele en die
   uitbreiding daarvan as een van sy bepaalde take aanvaar. Meer mense het
   begin belangstel in volkspele en groepe oftenwel Laers is regdeur
   Suid-Afrika gestig en demonstrasies is by verskillende geleenthede
   gegee. Talle kursusse van volkspele en volksang is dwarsdeur die land
   gehou om die aspek van die kultuurlewe uit te brei. Sodoende het
   volspele het meer bekend en gewild geraak.

   In 1949 het 2000 volkspelers by die Voortrekkermonument se inwyding 'n
   massavertoning gelewer. Daar was 'n tablo van 'n voortrekkerwa waarvan
   die wiele gedraai het. Hierdie massavertoning het bygedra tot 'n
   lewendige belangstelling in die Volkspelebeweging en uitbreiding
   daarvan.

   Die volgende massavertoning het in 1952 tydens die Van Riebeeck-fees in
   Kaapstad. Hiertydens het 3000 volkspelers die feesterrein in Kaapstad
   opgetree. Hulle het op die maat van "Die Lied van Jong Suid-Afrika"
   begin.

   Reeds voordat die Volkspelebeweging bestaan het, het dr SH Pellissier
   dit as een van sy ideale gestel om Volkspele in Europa te speel. Op 17
   April 1953 het 'n honderdtal volkspelers met die Carnarvon Castle no
   Europa vertrek. 'n Uitgebreide en baie geslaagde reis is deur
   [[Holland[], België, Wes-Duitsland, Denemarke, Swede en Engeland
   afgelê. By Naäs het dr SH Pellissier 'n boom geplant as sinnebeeld van
   die groeikrag van Volkspele. 'n Bronsplaat, wat langs die boom opgerig
   is, toon in Afrikaans en Sweeds dat die idee van Volspele daar onstaan
   het.

   Laers kom steeds gereeld by saamtrekke byeen waartydens tradisionele
   drag gedra word.

[wysig] Volkspeledrag

[wysig] Niggies

   Die ontwerp van die rok van die niggie is gebaseer op Voortrekkerdrag
   van om en by 1836, alhoewel nie identies daarmee nie. Dit stel nie die
   alledaagse drag van die Voortrekkervrou voor nie, maar wel haar
   "kis"-drag - die swierige drag wat sy net by spesiale en feestelike
   geleenthede gebruik het.

[wysig] Bo-rok

   Die bo-rok was traditioneel van tafsy gemaak maar enige effekleurige
   materiaal of met'n of klein onopsigtelike patroontjie word gebruik. Die
   romp is omtrent 450 cm wyd en reguit gesny. Dit word met klein
   plooitjies eweredig regoor die hele lyf dus ook voor die puntjie
   verdeel. Die lengte is tot op die knop van die enkel. Die soom is
   omtrent 10 cm breed.

   Die lyfie is nousluitend met 'n puntjie van 6cm laer as die middel
   voor. Voor bestaan die lyfie uit 'n middelpant en twee sypante war met
   'n koord aanmekaar gestik is. Die middelpantjie is 10-12cm breed. Die
   lyfie agter het tweesypandtjies en die middelpanjie het 'n vesteekte
   ritsluiter reg in die middel. Die middel agterpandjie is 5-6cm aan
   weerskante van die ritsluiter. Die lyfie strek tot in die niggie se
   middel and word met 'n koord aan die romp vasgestik. Die halslyn is
   rond en sowat 1cm onder die kuiltjie van die hals, afgewerk met 'n
   belegsel.

   Die mou se wydte is nie meer as 46cm nie - dus nie 'n pofmou nie and
   strek tot die buig van die arm by die elmboog waar dit met 'n rekkie
   ingeryg word. Die eerste val van die mou is van dieselfde materiaal as
   die rok, dit is 11cm breed. 'n Tweede wit kantval van dieselfde kant as
   die nekdoek word onder die materiaalval gedra. Die kantval is 13cm
   breed en onder afgewerk met 'n 1.5cm kant en bo met 'n rekkie.

[wysig] Volkspele Handleidings

    1. RDB-Volkspelehandleiding van A. M. Kohler (1941)
    2. Nuwe Volkspele deur Hester Morrison (Mev W van Huysteen) met musiek
       en liedjies (grondgedigte) van M. L. de Villiers (1942)
    3. Nuwe Spele - Tweede Amptelike Volkspelehandleiding (1945)
    4. Volkspele uit Sonnige Suid-Afrika (1953)
    5. Onse eie volkspele (1954)
    6. Vir ons volkspelers (1962)
    7. Nog Nuwe Spele (1979)
    8. Ons Volkspele-Erfenis (1989)

[wysig] Prente

   Volkspelers in Volkspeledrag tydens 'n saamtrek
   Volkspelers in Volkspeledrag tydens 'n saamtrek
   Volkspelers in Volkspeledrag
   Volkspelers in Volkspeledrag
   Volkspelers in Volkspeledrag
   Volkspelers in Volkspeledrag

[wysig] Eksterne skakels

     * (af) Amptelike webwerf van die Afrikaanse Volksang en
       Volkspelebeweging

[wysig] Bronne

    1. "Ons Eie Volkspele" uitgegee deur die Iniale raad vir Volksang en
       Volkspele.
    2. Amptelike webwerf van die Afrikaanse Volksang en Volkspelebeweging.
    3. Wêreldspektrum
    4. Kleredrag-handleiding Senior en Hoërskool uitgegee deur die
       Afrikaanse Volksang en Volkspelebeweging 2004

   Kategorieë: Dans • Kultuur

