Volwassene


   Die naamwoord volwassene verwys na enige volgroeide organisme, alhoewel
   meestal na 'n mens: iedereen wat nie langer 'n kind of minderjarige is
   nie, en wat nou 'n man of 'n vrou is.

[wysig] Wetlike implikasies

   'n Volwassene kan wetlik 'n kontrak smee met 'n ander party.

   Die wetlike definisie van die aanvang van volwassenheid varieer tussen
   die ouderdomme 16 tot 21, afhangende van watter streek onder bespreking
   is. Sommige kulture in Afrika beskou die ouderdom van 13 as die aanvang
   van volwassenheid, maar die res van die wêreld sien die individu op
   daardie ouderdom steeds as 'n tiener. Die mees algemene ouderdom is 18.
   'n Paar uitsonderings:

          16: Skotland
          17: Indonesië
          19: Suid-Korea
          20: Japan

   Op hierdie bepaalde ouderdom verloor die nuwe volwassene se ouers die
   ouerlike regte en verantwoordelikhede rondom die persoon se versorging.
   Die nuwe volwassene beskik byvoorbeeld nou oor die reg om 'n huwelik
   binne te tree, om te kan stem, om 'n voltydse werk te mag bekom, om
   vuurwapens aan te skaf (in lande waar dit wettig is om dit te doen), om
   te mag bestuur, om te rook en te drink, om seks te hê, om te dobbel, om
   'n prostituut te wees (in lande waar dit wettig is om dit te doen), en
   as pornografiese model of akteur op te tree. 'n Volwassene verkry ook
   die reg van toegang na feitlik alle gebeurlikhede of plekke, in
   teenstelling met 'n minderjarige wat weerhou kan word van toegang óf
   omdat toegang gevaarlik kan wees vir die jong individu, óf omdat die
   minderjarige skade kan veroorsaak (byvoorbeeld by 'n uitstalling van
   hoogs-breekbare items).

[wysig] Volwasse kenmerke

   Daar is sekere gedragskwaliteite benewens fisiese voorkoms wat
   volwassenheid simboliseer in die meeste kulture. Hierdie volwassenheid
   van karakter behels onder andere:
     * Selfkontrole
     * Stabiliteit
     * Onafhanklikheid
     * Erns
     * Verantwoordelikheid
     * Takt
     * Uithouvermoë
     * Ervaring
     * Objektiwiteit

[wysig] Sien ook

     * Adolessensie

   Hierdie artikel is in sy geheel of gedeeltelik vanuit die Engelse
   Wikipedia vertaal.

   Klik vir info oor hierdie sjabloon.
   Kategorieë: Biologie • Kultuur

