Voorraadbeheer


   Voorraadbeheer is in enige onderneming van belang sodat die
   aankoopafdeling die hoeveelheid en waarde van voorraad op enige tydstip
   sonder voorraadopname kan bepaal. Dit moet verseker dat daat altyd
   genoeg voorraad voorhande is om die nodige verskeidenheid, gehalte en
   pryse te voorsien.

   Die moet beheer oor kospryse en verkoopspryse uitoefen en deur
   voorraadopname diefstal, veroudering, en skade beheer. Die optimale
   voorraadvlak is wanneer die totale waarde van die voorraad op sy
   laagste is sonder die risiko dat die onderneming uit voorraad kan raak.
   Die koste om voorraad te hou, te verkry, en te hanteer, moet tot die
   minimum beperk word sonder dat voorraad uitgeput sal raak. Dit skep
   praktiese probleme. Dit sal groter praktiese waarde hê om perke te
   plaas waarbinne voorraadvlakke kan wissel.

   Die aankoopafdeling moet 'n balans vind tussen die minimum voorraad in
   die pakhuise en die maksimum voorraad soos vereis deur die verskillende
   departemente. Die balans kan net verkry word as die aankoopafdeling
   doeltreffende beheer oor aankope, voorraad in die verskillende
   departemente, en voorraad in die pakhuise uitoefen.

   Voorraadvlakke moet so ekonomies en doeltreffend as moontlik gehandhaaf
   word om tekorte te voorkom, te voorkom dat té veel voorraad gehou word,
   die belegging van bedryfskapitaal in vorraad so laag as moontlik te
   hou, en die koste om voorraad te hou so laag as moontlik te hou.

   Die koste om voorraad te hou sluit in:
     * Skade weens bederfde en verouderde produkte
     * Verliese weens diefstal
     * Finansiële kostes: rente op kapitaal, versekeringskoste,
       ensovoorts.
     * Berginskoste: beligting, verhitting, koelbewaring, elektrisiteit,
       sekuriteit, huur
     * Administratiewe uitgawes: voorraadrekords, dokumentasie

   Ongekategoriseerd: Dit moet eers gekategoriseer word voordat dit saam
   met soortgelyke artikels gelys sal word.
   Kategorie: Ongekategoriseerd

