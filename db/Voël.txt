Voël


                        Voëls
   {{{status}}}
   Tydperk: Laat-Jura - Huidiglik
   Platalea leucorodia, Lepelaar
   Platalea leucorodia, Lepelaar
             Wetenskaplike klassifikasie

       Domein:     {{{domain}}}
   Superkoninkryk: {{{superregnum}}}
     Koninkryk:    Animalia
    Subkoninkryk:  {{{subregnum}}}
    Superdivisie:  {{{superdivisio}}}
    Superphylum:   {{{superphylum}}}
      Divisie:     {{{divisio}}}
       Phylum:     Chordata
     Subdivisie:   {{{subdivisio}}}
     Subphylum:    Vertebrata
    Infraphylum:   {{{infraphylum}}}
    Mikrophylum:   {{{microphylum}}}
     Nanophylum:   {{{nanophylum}}}
     Superklas:    {{{superclassis}}}
        Klas:      Aves
                   Linnaeus, 1758
      Subklas:     {{{subclassis}}}
     Infraklas:    {{{infraclassis}}}
     Superorde:    {{{superordo}}}
        Orde:      {{{ordo}}}
      Suborde:     {{{subordo}}}
     Infraorder:   {{{infraordo}}}
    Superfamilie:  {{{superfamilia}}}
      Familie:     {{{familia}}}
     Subfamilie:   {{{subfamilia}}}
     Superstam:    {{{supertribus}}}
        Stam:      {{{tribus}}}
      Substam:     {{{subtribus}}}
       Genus:      {{{genus}}}
      Subgenus:    {{{subgenus}}}
       Seksie:     {{{sectio}}}
       Reeks:      {{{series}}}
       Spesie:     {{{species}}}
     Subspesie:    {{{subspecies}}}
       [[{{{diversity_link}}}|Verskeidenheid]]
   {{{diversity}}}
                    Binomiale naam
                    {{{binomial}}}
                   Trinomiale naam
                   {{{trinomial}}}
                     Tipe Spesies
                  {{{type_species}}}
                        Ordes

                                  Verskeie

   [[Image:{{{range_map}}}|{{{range_map_width}}}|]]
                      Sinonieme
   {{{synonyms}}}

   Voëls (klas Aves) is tweevoetige, warmbloedige, eierlêende, gewerwelde
   (Latyns: vertebrata) diere, wat hoofsaaklik gekenmerk word deur vere en
   voorste ledemate wat vlerke genoem word, asook bene wat hol van binne
   is. Voëls het geëvolueer van theropoda dinosourusse tydens die
   Juratydperk en die eerste bekende voël is die Laat-Jurassiese
   Archaeopteryx. Voëls verskil in grootte van klein swaeltjies tot groot
   voëls soos volstruise en emoes. Daar is tussen 9000 en 10 000 bekende
   voëlspesies in die wêreld en die klas Aves is dus die mees diverse klas
   van gewerwelde landbewoners.

   Moderne voëls word gekarakteriseer deur vere, 'n bek of snawel sonder
   tande, die lê van eiers met harde doppe, 'n vinnige metabolisme, 'n
   hart met vier kamers en 'n ligte dog sterk skelet. Die meeste voëls het
   voorste ledemate wat as vlerke aangepas is en kan dus vlieg, alhoewel
   loopvoëls en verskeie ander, veral endemiese eilandspesies, nie daartoe
   instaat is nie.

   Baie voëlspesies onderneem jaarlikse langafstand migrasies en veel meer
   voer korter, meer onreëlmatige bewegings uit. Voëls is sosiale diere en
   kommunikeer deur visuele tekens en deur middel van roepe en sang. Ander
   sosiale gedrag sluit ook in gemeenskaplike jag, broei en vlug. Voëls is
   hoofsaaklik sosiaal monogaam, maar dit kom in sommige spesies voor dat
   voëls met ander voëls buiten dan hul maats ook paar; in ander spesies
   is totale poliandrie of poligamie weer aan die orde van die dag. Eiers
   word gewoonlik in 'n nes gelê en op gebroei en meeste voëls het 'n
   uitgestrekte periode van ouersorg na hulle uitgebroei het.

   Voëls is op verskillende wyses van nut tot die mens: die meeste is
   belangrike bronne van voedsel en word gewoonlik gejag of geteel en dan
   kommersiëel beskikbaar gestel. Sommige spesies, veral sangvoëls en
   papegaaie, is gewild as troeteldiere. Voëls is ook teenwoordig in alle
   aspekte van menslike kultuur, van geloof tot musiek. Ongeveer 120-130
   voëlspesies het sedert 1600 uitgesterf as gevolg van menslike
   aktiwiteite en honderde meer vóór dié tyd. Daar is tans talle
   voëlspesies wat bedreig word deur uitsterwing as gevolg van menslike
   aktiwiteite en pogings word aangewend om hulle te beskerm.

   Inhoud

        * 1 Evolusie en klassifisering
             + 1.1 Dinosourusse en die oorsprong van voëls
             + 1.2 Klassifisering van moderne voëls
        * 2 Verwysings
        * 3 Sien ook

[wysig] Evolusie en klassifisering

   Archaeopteryx, die eerste bekende voël.
   Archaeopteryx, die eerste bekende voël.

   Die eerste klassifiseringstelsel vir voëls was ontwikkel deur Francis
   Willughby en John Ray in hulle 1676 uitgawe, Ornithologiae.^[1]Hulle
   werk, ietwat aangepas, vorm die basis vir die huidige
   klassifiseringstelsel wat oorspronklik deur Carolus Linnaeus in 1758
   uitgewerk is.^[2]

   Voëls word gekategoriseer as die klas Aves in wetenskaplike
   klassifikasie. Filogenetiese klassifikasie plaas voëls in die
   dinosourusklade Theropoda. Volgens huidige konsensus vorm Aves en 'n
   sustergroep, die orde Crocodilia, saam die laaste oorlewende lede van
   die reptielklade Archosauria. Filogeneties word Aves oor die algemeen
   gedefinieër as afstammelinge van die mees onlangste gemeenskaplike
   voorvader van moderne voëls en Archaeopteryx lithographica^[3]
   Archaeopteryx is afkomstig van die laat-Juratydperk (ongeveer
   155-150 miljoen jaar gelede) en is dan ook die eerste bekende voël
   bekend onder hierdie definisie. Ander klassifikasies sluit slegs
   moderne voëlgroepe in en sluit die meeste groepe wat slegs deur
   fossiele bekend is uit.^[4] Een van die redes hiervoor is om die
   onsekerhede aangaande die plasing van Archaeopteryx in verhouding met
   diere wat tradisioneel as therapod-dinosourusse bekend staan te vermy.

   Moderne voëls word in twee superorders gedeel: die Paleognathae
   (meestal voëls wat nie kan vlieg nie, soos volstruise) en die uiters
   diverse Neognathae, wat al die ander voëls bevat. Afhangende van die
   klassifikasiestelsel wat gebruik word, is daar enige iets van 8800 tot
   10 200 bekende voëlspesies wat tans nog bestaan.

[wysig] Dinosourusse en die oorsprong van voëls

   'n Voorstelling van Confuciusornis, 'n voël uit Sjina tydens die
   Kryttydperk.
   'n Voorstelling van Confuciusornis, 'n voël uit Sjina tydens die
   Kryttydperk.

   Daar is bewyse dat voëls ontwikkel het van Theropoda-dinosourusse en
   meer spesifiek: dat voëls lede is van Maniraptora, 'n groep
   Therapoda-dinosouruuse wat ook die Dromaeosauridae- en die
   Oviraptoridae-families insluit.^[5] Soos meer en meer nie voël-agtige
   Therapoda-dinosourusse ontdek word wat steeds nou aan voëls verwant is,
   word die eens duidelike onderskeiding tussen voëls en ander diere
   minder duidelik. Onlangse ontdekkings in die Liaoning provinsie in
   Noord-oos Sjina het onthul dat baie klein Therapoda-dinosourusse vere
   gehad het, wat tot hierdie onduidelikheid bydra.^[6]

   Die vroeë voël, Archaeopteryx, van die Juratydperk, is bekend as een
   van die eerste "verlore skakels" van die laat-19de eeu wat die teorie
   van evolusie ondersteun het, selfs al word Archaeopteryx nie as 'n
   direkte voorvader van moderne voëls beskou nie. 'n Ander vroeë voël is
   Confuciusornis, van die vroeë Kryttydperk. Dit is moontlik dat beide
   hierdie voëls voorafgegaan is deur Protoavis texensis, alhoewel die
   fossiel wat die naam dra so gedeeltelik is, dat daar aansienlike twyfel
   bestaan of die fossiel wél aan 'n voëlagtige dier behoort. Ander
   Mesosoïese voëls sluit die Enantiornithes, Yanornis, Ichthyornis,
   Gansus en die Hesperornithiformes in: 'n groep lopende duikvoëls wat
   amper soos dobbertjies en seeduikers lyk.
   Die skelet van 'n duif toon 'n duidelike verlenging van die borsbeen,
   waaraan die vlerkspiere geanker word
   Die skelet van 'n duif toon 'n duidelike verlenging van die borsbeen,
   waaraan die vlerkspiere geanker word

   Die Cryptovolans en Microraptor van die Dromaeosauridae-familie mag
   miskien tot aangedrewe vlug in staat gewees het, min of meer tot
   dieselfde mate as Archaeopteryx. Cryptovolans het eienskappe besit wat
   ook by moderne voëls voorkom: sy borsbeen was verleng teen 'n hoek met
   die middellyn van die borsbeen en na buite gerig, loodreg op die
   ribbekas. Hierdie verlenging dien as 'n anker waaraan moderne voëls se
   vlerkspiere geheg is, sodoende het die voëls voldoende hefkrag vir
   vlug. Cryptovolans se rugstring blyk ook buigsaam te wees, net soos by
   moderne voëls die geval is, om te voorkom dat die werwels nie tydens
   vlug uitgly nie. As gevolg van hierdie eienskappe is Cryptovolans
   eintlik selfs 'n beter "voël" as Archaeopteryx, aangesien laasgenoemde
   nié hierdie eienskappe besit nie. As gevolg van hierdie eienskappe het
   sommige paleontoloë voorgestel dat lede van die Dromaeosauridae-familie
   in werklikheid basale ("basis") voëls is en dat die groter lede van die
   familie op 'n tyd kon vlieg, maar dat latere vorms nie daartoe in staat
   was nie. Met ander woorde, dat voëls nie van die
   Dromaeosauridae-familie afstam nie, maar dat die
   Dromaeosauridae-familie van voëls afstam. Die bewyse vir hierdie teorie
   is op tans onvoldoende, aangesien die presiese verhouding tussen die
   mees gevorderdste lede van Maniroptira en die primitiefste egte voëls
   steeds nie goed begryp word nie.

   Sommige dinosourusse, wat bekend staan as Ornithischia, het voëlagtige
   heupbene, maar voëls het ontwikkel uit Saurischia-dinosourusse wat
   reptielagtige heupbene het. Dit bewys dat voëls hul heupstruktuur
   onafhanklik ontwikkel het. Die voëlagtige heupstruktuur het selfs 'n
   derde keer onafhanklik ontwikkel: tussen lede van Therizinosauridae, 'n
   spesifieke groep Theropoda-dinosourusse.

   'n Alternatiewe teorie oor die ontwikkeling van voëls word voorgestel
   deur sommige wetenskaplikes, waaronder Larry Martin en Alan Feduccia.
   Die teorie stel voor dat voëls (insluitende lede van Maniraptora) van
   vroeë archosourusse soos Longisquama afstam.^[7] Die teorie word tans
   betwis deur die meerderheid paleontoloë, asook deur kenners in die
   studie van veerontwikkeling en evolusie.^[8]

[wysig] Klassifisering van moderne voëls

   Moderne voëls word as Neornithes geklassifiseer en dit is huidiglik
   bekend dat die groep tot 'n basiese groep afstammelinge ontwikkel het
   aan die einde van die Kryttydperk. Die Neornithes word verdeel in die
   Paleognathae en die Neognathae. Die Paleognathae sluit die
   stuithoenders van Sentraal- en Suid-Amerika in, asook die loopvoëls.
   Soos die naam aandui, is loopvoëls groot voëls wat nie tot vlug in
   staat is nie.

[wysig] Verwysings

          Hierdie artikel is 'n gedeeltelike vertaling van die Engelse
          Wikipedia artikel Bird.

    1. ^ Del Hoyo, Josep, et al. Handbook of Birds of the World Vol 1
       1992. Barcelona: Lynx Edicions, ISBN 84-87334-10-5
    2. ^ Linnaeus, C (1758). Systema naturae per regna tria naturae,
       secundum classes, ordines, genera, species, cum characteribus,
       differentiis, synonymis, locis. Tomus I. Editio decima, reformata..
       Holmiae. (Laurentii Salvii)., 824.
    3. ^ Padian K & Chiappe LM (1997). “Bird Origins”, Currie PJ & Padian
       K: Encyclopedia of Dinosaurs. San Diego: Academic Press, 41-96.
    4. ^ Gauthier, J (1986). “Saurischian Monophyly and the origin of
       birds”, Padian K: The Origin of Birds and the Evolution of Flight.
       Mem. California Acad. Sci 8, 1-55.
    5. ^ Early Adaptive Radiation of Birds: Evidence from Fossils from
       Northeastern China deur Hou L,Martin M, Zhou Z & Feduccia A,
       (1996). Science 274(5290): 1164-1167.
    6. ^ Norell, M. & Ellison M. (2005). Unearthing the Dragon, The Great
       Feathered Dinosaur Discovery. Pi Press: New York. ISBN
       0-13-186266-9
    7. ^ Feduccia A, Lingham-Soliar T, Hinchliffe JR (2005) "Do feathered
       dinosaurs exist? Testing the hypothesis on neontological and
       paleontological evidence" Journal of Morphology 266(2): 125-166
    8. ^ Prum R (2003) "Are Current Critiques Of The Theropod Origin Of
       Birds Science? Rebuttal To Feduccia 2002" Auk 120(2) 550-561

[wysig] Sien ook

     * Lys van Suid-Afrikaanse voëls

   Vir woordeboekinligting, sien die bladsy voël op WikiWoordeboek

   Kategorie: Voëls

