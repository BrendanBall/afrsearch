Vrede van Nijmegen


   Met die Vrede van Nijmegen word in Nederlands 'n vredesverdrag bedoel
   wat op 11 Augustus 1678 in Nijmegen gesluit is tussen die Republiek van
   die Sewe Verenigde Nederlande en Frankryk.

   Die Vrede van Nijmegen het 'n einde gebring aan die vyandelikhede
   tussen die Republiek en Frankryk in die Frans-Nederlandse Oorlog.
   Frankryk het terug getrek uit Nederlandse gebied, onder andere uit
   Kortrijk, maar het 'n gedeelte van die Graafskap Vlaandere behou, met
   name Ieper en Sint-Omaars. Frankryk kry Franche-Comté terug van Spanje
   nadat dit die gebied tydens die Vrede van Aken moes afstaan. 'n Hele
   reeks "Duitse" gebiede het ook onder Franse invloed gekom: de Elsas,
   Lotharinge, Bouillon, Freiburg, en andere.

   Internasionaal word met die Vrede van Nijmegen meerdere samehangende
   verdrae bedoel wat in 1678-79 in Nijmegen gesluit is om 'n einde te
   bring aan die Frans-Nederlandse Oorlog. Hierdie verdrae is:
     * 11 Augustus 1678: die bogenoemde verdrag tussen Frankryk en die
       Nederlandse Republiek
     * 17 September 1678 tussen Frankryk en Spanje
     * 5 Februarie 1679, tussen Frankryk en Swede en die Heilige Romeinse
       Ryk
     * 19 Maart 1679, tussen Swede en die Bisdom van Münster
     * 2 Oktober 1679, tussen Swede en die Nederlandse Republiek

   Deurdat Frankryk en die Nederlande vrede sluit, is Spanje en die Duitse
   keiser verplig om die Franse mag te erken. Die toegewinge aan Frankryk
   word in die daaropvolgende dekades, by die Vrede van Rijswijk (1698) en
   by die Vrede van Utrecht (1713), gedeeltelik teruggeneem.

[wysig] Eksterne skakels

     * Oorsig van die Franse ekspansionisme in Vlaandere

   Kategorieë: Geskiedenis van Nederland • Geskiedenis van Frankryk •
   Verdrae van Nederland • Verdrae van Frankryk • Verdrae van Swede •
   Verdrae van Spanje • Verdrae van die Heilige Romeinse Ryk •
   Vredesverdrae

