Vredefort-koepel


   Die Vredefort-koepel
   Die Vredefort-koepel

   Die Vredefort-koepel is die grootste bekende impakkrater op aarde.
   Geleë in die provinsie van die Vrystaat in Suid-Afrika, met die dorp
   Vredefort wat in krater gevestig is. Daar word ook na die koepel verwys
   as die Vredefort-krater. In 2005 is die Vredefort-koepel by die lys van
   Wêrelderfenisgebiede van UNESCO gevoeg vir die estetiese en
   wetenskaplike waarde van die gebied.

[wysig] Formasie en struktuur

   Die bolied wat Vredefort getref het, is een van die grootstes wat die
   aarde nog ooit getref het, geskat teen oor die 10km breed. Die krater
   het 'n deursnee van ongeveer 300km, groter as die 250km breë
   Sudbury-kom, en die 170km breë Chicxulub-krater. Die ouderdom van die
   krater word geskat teen oor die 2 biljoen jaar (2023 ± 4 miljoen jaar),
   en het die aarde getref gedurende die Paleoproterozoïese era.
   Die multi-ring Valhalla-krater op Jupiter se maan Callisto
   Die multi-ring Valhalla-krater op Jupiter se maan Callisto

   Die Vredefort-kratergebied (27° 0′ S, 27° 30′ E) is een van die min
   multi-ring impakkraters op aarde, alhoewel hulle algemeen voorkom op
   die maan. Geologiese prosesse soos erosie en tektoniese prosesse, het
   die meeste van die multi-geringde kraters op aarde verwoes.

   Daar is oorspronklik gedink dat die koepel in die middel van die krater
   gevorm is deur 'n vulkaniese uitbarsting, alhoewel daar in die middel
   1990's bewyse onthul is dat daar 'n reuse boliede-impak plaasgevind het
   in die gebied.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Vredefort
     * Earth Impact Database
     * Deep Impact - The Vredefort Dome
     * Satellietbeeld van die Vredefort-koepel van Google Maps

   Kategorieë: Wêrelderfenisgebiede • Aardrykskunde • Vrystaat

