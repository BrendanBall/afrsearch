Vredenburg


   Die Vredenburgse provinsiale hospitaal besig om gebou te word
   Die Vredenburgse provinsiale hospitaal besig om gebou te word

   Vredenburg is die grootste dorp en hoofsentrum van die munisipaliteit
   Saldanhabaai aan die Kaapse Weskus, sowat 150 km per pad noord van
   Kaapstad.

   Die dorp is laat in die 19de eeu gestig as boerdery- en kerksentrum –
   die NG gemeente is in 1904 van Hopefield se gemeente afgestig.
   Sedertdien het die dorp ontwikkel as kommersiële, administratiewe en
   opvoedkundige middelpunt van die gebied. Die naam kom van die vrede wat
   gesluit is na 'n geskil oor die sogenaamde Twisfontein op die dorp
   besleg is.

   Vredenburg beskik oor twee hoërskole, drie laerskole, twee kolleges en
   'n groot aantal kerke. Daar is ook takke van die meeste groot
   winkelgroepe op die dorp. 'n Groot streekswinkelsentrum word in die
   vooruitsig gestel.

   Die inwonertal is byna 50 000, 'n dramatiese toename veral sedert die
   ontwikkeling van die uitvoerhawe vir ystererts op Saldanha in die jare
   sewentig en die bou van Saldanha Staal in die jare negentig.
   Paternoster lê 15 km wes van Vredenburg, Saldanha 11 km suid, Velddrif
   22 km noord en Hopefield 37 km oos.

                            Vlag van Suid-Afrika

                             Provinsie Wes-Kaap
                                  Hoofstad:

                                  Kaapstad
                                   Streke:

      Kaapse Skiereiland | Kaapse Wynlande | Tuinroete | Klein Karoo |
                              Overberg | Weskus
                          Grootste stede en dorpe:

        Kaapstad | George | Knysna | Oudtshoorn | Paarl | Robertson |
             Stellenbosch | Swellendam | Vredenburg | Worcester
                              Munisipaliteite:

     Beaufort-Wes | Bergrivier | Breederivier | Breederivier/Wynlande |
    Breedevallei | Kaap Agulhas | Cederberg | Sentraal-Karoo | Kaapstad |
    Drakenstein | George | Kannaland | Knysna | Laingsburg | Langeberg |
        Matzikama | Mosselbaai | Oudtshoorn | Overberg | Overstrand |
         Plettenbergbaai | Prins Albert | Saldanhabaai | Suid-Kaap |
     Stellenbosch | Swartland | Swellendam | Theewaterskloof | Weskus |
                                Witzenberg |

   Kategorieë: Dorpe in Suid-Afrika • Wes-Kaap • Weskus

