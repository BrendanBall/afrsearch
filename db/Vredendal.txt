Vredendal


   Vredendal is een van die jonger dorpe en dus ook modernste in die
   Noordweste en ook een van die snel groeiendste.

   Inhoud

        * 1 Ligging
        * 2 Geskiedenis
        * 3 NG gemeente
        * 4 Bronnelys
        * 5 Eksterne skakels

[wysig] Ligging

   Die dorp is 322 noord van Kaapstad aan die spoorlyn na Bitterfontein en
   langs die Olifantsrivier geleë. Dit val binne die
   Olifantsrivier-besproeiingsgebied. Vanrhynsdorp en Klawer is elk 24 km
   per pad van die dorp geleë.

[wysig] Geskiedenis

   Die dorp het sy ontstaan te danke aan die besproeiingskema wat hier
   gebou is. Dit is vroeg in 1945 as dorp gestig en het munisipale status
   eers op 1 Maart 1963 verkry. Ingevolge die huidige munisipale bedeling
   is Vredendal deel van die munisipaliteit Matzikama, waarvan dit die
   setel is.

[wysig] NG gemeente

   Die gemeente is op 13 November 1933 onder die naam Olifantsrivier met 1
   000 lede van Vanrhynsdorp afgestig. Die gemeente het aanvanklik swaar
   gekry, omdat die nedersetters van die skema noustrop getrek het.
   Dienste op Vredendal is eers in 'n klein skoolgeboutjie gehou. Vir
   Nagmaaldienste moes die kerkgangers in die oopte onder 'n bloekombos
   byeen kom. Die eerste predikant was ds. P.F. Greyling. Die gedeelte van
   die gemeente wat aanvanklik as Neersetting bekend gestaan het, is in
   1937 as Lutzville afgestig. In 1940 besluit die Sinode om die naam van
   die gemeente Olifantsrivier na Vredendal te verander. Die huidige
   kerkgebou is op 23 September 1950 ingewy, sonder skuld. Vredendal-Wes
   is in 1974 afgestig en vandag het die twee gemeentes saam 'n ledetal
   van meer as 2 500.

[wysig] Bronnelys

     * Olivier, ds. P.J., Ons gemeentelike feesalbum, NG Kerk-uitgewers,
       Kaapstad en Pretoria, 1952.
     * Kelly, Maureen, Amptelike Suid-Afrikaanse Munisipale Jaarboek, HELM
       Publikasies, Johannesburg, 1986.

[wysig] Eksterne skakels

     * Toerisme Vredendal (in Engels).

                            Vlag van Suid-Afrika

                             Provinsie Wes-Kaap
                                  Hoofstad:

                                  Kaapstad
                                   Streke:

      Kaapse Skiereiland | Kaapse Wynlande | Tuinroete | Klein Karoo |
                              Overberg | Weskus
                          Grootste stede en dorpe:

        Kaapstad | George | Knysna | Oudtshoorn | Paarl | Robertson |
             Stellenbosch | Swellendam | Vredenburg | Worcester
                              Munisipaliteite:

     Beaufort-Wes | Bergrivier | Breederivier | Breederivier/Wynlande |
    Breedevallei | Kaap Agulhas | Cederberg | Sentraal-Karoo | Kaapstad |
    Drakenstein | George | Kannaland | Knysna | Laingsburg | Langeberg |
        Matzikama | Mosselbaai | Oudtshoorn | Overberg | Overstrand |
         Plettenbergbaai | Prins Albert | Saldanhabaai | Suid-Kaap |
     Stellenbosch | Swartland | Swellendam | Theewaterskloof | Weskus |
                                Witzenberg |

   Kategorieë: Dorpe in Suid-Afrika • Weskus

