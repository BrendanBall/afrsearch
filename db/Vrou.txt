Vrou


   Afbeelding van 'n vrou op die Pioneer verkenningstuig plaket wat die
   buitenste ruimte ingestuur is
   Afbeelding van 'n vrou op die Pioneer verkenningstuig plaket wat die
   buitenste ruimte ingestuur is

   'n Vrou is ‘n volwasse vroulike mens, in teenstelling met ‘n volwasse
   man. Die uitdrukking vrou (meervoud: vroue of vrouens) word gebruik
   wanneer na biologiese geslagsverskille, kulturele rolverskille, of
   albei, verwys word.

   ‘n Meisie is ‘n vroulike menslike kind, in teenstelling met ‘n manlike
   kind wat ‘n seun genoem word. Die uitdrukking meisie word soortgelyk as
   vrou in die vorige paragraaf gebruik. Wanneer ‘n meisie volwasse word,
   staan sy bekend as ‘n vrou, behalwe in die geval van sekere
   streekstaalgebruik.

   Inhoud

        * 1 Geslag
        * 2 Die vrou se rol in die samelewing
        * 3 Kyk ook na
        * 4 Buiteskakels

[wysig] Geslag

   Waar dit geslag aanbetref, het vroue verskeie seksuele eienskappe wat
   hulle van die man onderskei. In vroue, is die geslagsorgane betrokke in
   die voorplantingsisteem, terwyl die sekondêre geslagskenmerke betrokke
   is by die proses om ‘n maat aan te lok, of om kinders te versorg.

   Oor die wêreld heen, word daar 'n klein bietjie minder vroue as mans
   gebore. (Die verhouding is ongeveer 1:1.05). Alhoewel geen mens weet
   presies hoekom dit so is nie, weet ons dat vroue die meerderheid van
   die volwasse bevolking uitmaak. Dwarsoor die spektrum van geboorte tot
   by die dood, het mans 'n hoër sterftesyfer as vroue. (Dit is selfs in
   die baarmoeder die geval.) Vroue leef gemiddeld vyf jaar langer as
   mans. Dié verskil is waarskynlik die gevolg van 'n kombinasie van
   faktore: genetika (daar is oortollige en 'n wyer verskeidenheid van
   gene op die geslagschromosome in vroue); sosiologiese faktore (soos
   militêre diens); gesondheidsverwante keuses (soos die gebruik van
   sigarette en alkohol); die teenwoordigheid van die vroulike hormoon
   estrogeen, wat 'n hartsbeskermende effek het op in premenopousale
   vroue; en die effek van hoë vlakke van androgeenhormone in mans.

   Ná die aanvang van menarg, is die meeste vroue in staat om swanger te
   word en kinders te baar. Die studieveld van vroulike voortplanting en
   die vroulike geslagsorgane word ginekologie genoem. Teen die einde van
   die vrugbaarheidsperiode, wat menopouse geneom word, kan vroue nie
   langer op 'n natuurlike manier swanger word nie. Hierdie toestand word
   gewoonlik laat in die vyfde of vroeg in die sesde dekade bereik.

[wysig] Die vrou se rol in die samelewing

   Die vrou se rol in die samelewing het baie verander deur die jare.
   Vroeër was die tradisionele rol vir middelklas vroue dié van
   huisversorger, met die klem op kinderversorging, en om die arbeidsmark
   te betree om finansieel 'n bydrae te lewer tot die huishouding, het net
   nie bestaan nie. Vroue uit die armer segment van die samelewing moes
   ekonomies noodgedwonge werk bekom buite die huishouding, maar hulle
   werksgeleenthede was beperk tot 'n besoldigingsvlak en status veel laer
   as dié van mans. As gevolg van hierdie sosiologiese verskynsel, was dit
   'n teken van welvaart om nie nodig te hê dat die moeder van die gesin
   "werk" nie. As gevolg van 'n kombinasie van ekonomiese veranderinge en
   die pogings van die vrouevryheidsbeweging, het hedendaagse vroue in die
   meeste kultuursgroepe toegang tot enige loopbaan.

[wysig] Kyk ook na

     * Die vrou se rol in die twee wêreldoorloë
     * Die vrou se rol in die Afrikaanse vryheidstryd
     * Geskiedkundig beroemde vroue
     * Geslags- en seksualiteitstudies
     * Heldinne in die Afrikaanse letterkunde
     * Lys van Afrikaanse digteresse
     * Matriargie
     * Vrouehatery
     * Nü shu, die taal-vir-slegs-vroue
     * Obstetrie
     * Olimpiese medaljewenners in atletiek (vroue)
     * Die wit slawehandel

[wysig] Buiteskakels

     * FemBio - Notable Women International

   Kategorie: Biologie

