Vrye Hansestad Bremen


   CAPTION: Vrye Hansestad Bremen

                 Landsvlag                             Landswapen
              (Besonderhede)                         (Besonderhede)
                                      Leuse
                     „Buten un binnen - wagen un winnen“
  („Buite en binne - waag en win“)
  Inskrif oor die portaal van die Schütting
  Leuse van die Bremense koopmans
                                Basiese gegewens
  Ampstaal:                              Duits
  Hoofstad:                              Bremen
  Stigting:                              1946
  Oppervlakte:                           404,28 km² (16de)
  Bevolking:                             664 080 (16de) (1 April 2006)
  Bevolkingsdigtheid:                    1 642 inwoners / km² (3de)
  Volkslied:                             Der Bremer Schlüssel
  Skuldlas:                              20 178 € per inwoner (31 Desember 2006)
  Werkloosheidsyfer:                     12,1 % (Oktober 2007)
  ISO 3166-2:                            DE-Hb
  Amptelike webwerf:                     bremen.de
                                    Politiek
  President van die Senaat:              Jens Böhrnsen (SPD)
  Regeringspartye:                       SPD en Bündnis 90/Die Grünen
  Setels in die parlement (Bürgerschaft)
  (83 setels):                           SPD 33
                                         CDU 23
                                         Bündnis 90/Die Grünen 14
                                         Die Linke 7
                                         FDP 5
                                         Onafhanklikes 1
  Laaste verkiesing:                     13 Mei 2007
  Volgende verkiesing:                   2011
                         Parlamentêre verteenwoordiging
  Stemme in die Federale Raad:           3
                                      Kaart

   Die Freie Hansestadt Bremen (Vrye Hansestad Bremen) is die kleinste van
   Duitsland se sestien deelstate met 'n oppervlakte van 404,28 vierkante
   kilometer en 'n bevolking van 664 080 mense (1 April 2006). In
   administratiewe opsig bestaan die deelstaat net uit die twee stede
   Bremen en Bremerhaven, wat sowat 60 km van mekaar af lê en twee
   enklawes in die deelstaat Nedersakse vorm. Die stad Bremen lê aan die
   Weserrivier, Bremerhaven by sy monding in die Noordsee.

   Inhoud

        * 1 Politieke struktuur
             + 1.1 Algemene oorsig
             + 1.2 Wetgewende vergadering
             + 1.3 Uitvoerende gesag
             + 1.4 Regspraak

[wysig] Politieke struktuur

[wysig] Algemene oorsig

   Volgens Bremen se grondwet dra die Bremiese deelstaat die amptelike
   naam "Freie Hansestadt Bremen". Volgens die grondwet staan die Bremiese
   staat by demokrasie, sosiale geregtigheid, vryheid, omgewingsbewaring,
   vrede en wedersydse begrip en vriendskap tussen die nasies. Alle mag
   gaan van die mense uit.

[wysig] Wetgewende vergadering

   Die 'Bürgerschaft' of parlement met 83 afgevaardigdes word elke vier
   jaar lede in die kiesafdelings Bremen en Bremerhaven. In 'n bepperkte
   mate word daar in die Bremiese grondwet ook voorsiening gemaak vir
   volkstemmings. 66 van die 67 afgewaardigdes, wat in die munisipale
   verkiesings van die stad Bremen verkies word, is ook afgevaardigdes van
   die 'Bürgerschaft'. Die stad Bremerhaven het ook 'n eie parlement en
   burgermeester.

[wysig] Uitvoerende gesag

   Die Bremiese Senaat dien as die uitvoerende gesag. Die senatore word
   deur die 'Bürgerschaft' met die meerderheid van die uitgebragte stemme
   vir dieselfde ampstermyn soos die 'Bürgerschaft' verkies. Daar kan ook
   'n aantal van staatsrade verkies word, maar hulle aantal mag nie meer
   as 'n derde deel van die aantal van die senators beloop nie. In
   vergelyking met die ander Duitse deelstate se regerings is die Bremiese
   Senaat in sy geheel regstreeks aan die parlement verantwoordelik, en
   die Bremiese burgemeester geniet in vergelyk met die ander senatore
   geen voorrregte nie. Die senators kan nie tewens lede van die
   'Bürgerschaft' wees nie.

[wysig] Regspraak

   Die regterlikge mag word deur onafhanklike regters uitgeoefen. Die lede
   van die geregshowe word deur 'n kommissie verkies, wat uit drie lede
   van die Senaat, vyf lede van die 'Bürgerschaft' en drie regters
   bestaan.

   Die Bremiese staatsgeregshof lewer uitsprake oor grondwetlike sake. Die
   staatsgeregshof bestaan uit die president van die hoogste
   administratiewe gereg (of sy adjunk) en ses verkose lede, waarvan twee
   Bremiese regters moet wees.
   Kategorieë: Deelstate van Duitsland • Bremen

