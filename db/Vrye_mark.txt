Vrye mark


   'n Vrye mark is 'n mark waar die pryse van goedere en dienste geheel en
   al deur die onderlinge ooreenkoms tussen kopers en verkopers vasgestel
   word. Volgens die definisie sal kopers en verkopers mekaar nie dwing of
   mislei of deur dwang van 'n derde party be√Ønvloed word nie.^[1] In sy
   geheel word die gesamentlike effek van hierdie besluite beskryf as die
   natuurlike wet van vraag en aanbod. Vrye markte staan in skrille
   kontras met beheerde markte waar regerings direk of indirek beheer op
   pryse uitoefen en sodoende die markseine verwring.^[2]. In die markte
   help die prys van 'n goedere of diens om die waarde daarvan vir
   verbruikers te kwantifiseer en word dit dan sodoende teenoor ander
   goedere en dienste gebalanseer. In 'n vrye mark is hierdie verwantskap
   tussen prys en waarde duideliker as in 'n beheerde mark. Deur
   kompetisie tussen handelaars vir die verskaffing van produkte en
   dienste, is pryse geneig om te daal en neig kwaliteit ook om te
   verhoog.

   Die vrye mark ekonomie het 'n noue verband met die laissez-faire
   ekonomiese filosofie wat hierdie omgewing verder uitbrei deur
   regeringsingryping te beperk tot markfalings. Met regeringsmag beperk
   tot 'n verdedigingsrol, is die regering nie 'n dryfveer vir ekonomiese
   inisiatiewe in die mark behalwe in die geval van die insameling van
   belastings om die onderhoud van die vrye mark te befonds nie. Sommige
   vrye mark voorstanders staan belasting ook teen, en beweer dat die mark
   meer doeltreffend is om waardevolle dienste te verskaf waar verdediging
   en wetgewing nie uitsonderings is nie en dat sulke dienste verskaf kan
   word sonder direkte belastings.

[wysig] Verwysings

    1. ^ Fred E. Foldvary, Has Deregulation Failed?, The Progress Report,
       2002. "Free Market." Rothbard, Murray. The Concise Encyclopedia of
       Economics
    2. ^ Dictionary of Finance and Investment Terms. Barrons, 1995 ---
       "mark waarin die pryse deur die vrye, onbeheerde wisselwerking
       tussen vraag en aanbod bepaal word. Die teenoorgestelde is 'n
       beheerde mark waar vraag, aanbod en prys kunsmatig vasgestel word
       en 'n ondoeltreffende mark tot gevolg het."

   Kategorie: Ekonomie

