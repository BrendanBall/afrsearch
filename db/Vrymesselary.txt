Vrymesselary


   Die Vrymesselaarswinkelhaak en -passer (Dit kom met of sonder die 'G'
   voor).
   Die Vrymesselaarswinkelhaak en -passer (Dit kom met of sonder die 'G'
   voor).

   Die Vrymesselaars is 'n wêreldwye humanitêre organisasie, met
   lidmaatskapstoetrede beperk tot mans en deur middel van 'n
   inlywingsproses. Die belangrikste funksie van 'n vrymesselaar is om
   betrokke te wees by liefdadigheidswerk, en by gemeenskapsontwikkeling.

   Inhoud

        * 1 Die aard van vrymesselary
        * 2 Geskiedenis van die organisasie
        * 3 Struktuur van die organisasie
             + 3.1 Die Vrymesselaarslosie
             + 3.2 Ander grade, ordes en liggame
        * 4 Beginsels en aktiwiteite
             + 4.1 Liefdadigheid
        * 5 Lidmaatskapsvereistes
        * 6 Vroue en die Vrymesselary
        * 7 Simbolisme
        * 8 Kulturele verwysings
        * 9 Verwysings
        * 10 Sien ook
        * 11 Eksterne skakels
        * 12 Bron

[wysig] Die aard van vrymesselary

   Die organisasie van vrymesselary het geheime elemente: sekere aspekte
   van die interne funksionering van die organisasie is nie openbare
   kennis nie^[1], ten spyte van die aanspraak van die Vrymesselaars dat
   hulle nie 'n geheime organisasie is nie, maar eerder 'n organisasie met
   geheime^[2]^[3]. Die private aspekte van die moderne Vrymesselary het
   te make met elemente van die rituele, asook die metodes van herkenning
   van medelede binne die ritueel^[4]^[5].

[wysig] Geskiedenis van die organisasie

   Die "Goose and Gridiron" in Londen
   Die "Goose and Gridiron" in Londen

   In die rituele van die Vrymesselaars word die mite aangehang dat die
   organisasie begin het met die broederskap van klipmesselaars wat aan
   die tempel van Salomo gewerk het. Talle boeke is oor die oorsprong van
   die organisasie geskryf, maar daar is geen duidelikheid oor hoe dit
   ontstaan het nie.

   Wat wel bekend is, is dat lidmaatskap in die Skotse losies van die
   vroeë 1600's, vanaf oorspronklik 'n gilde van werkende klipmesselaars
   na 'n broederskap van vrywillige verkose lede begin verander het.

   Die vroegste Vrymesselaars was vry - anders as ander werkers en
   ambagsmanne wat gebonde was aan die landheer en grond waarop hulle
   gebore is - weens die gespesialiseerde kundigheid om ingewikkelde
   steenstrukture soos kerke te bou, en het losies gegaan in 'n tydelike
   struktuur - óf aangelas aan, óf na-aan die hoofklipgebou.

   Die eerste grootlosie is gestig in 1717, met die ontmoeting van vier
   bestaande losies by die "Goose & Gridiron"-taphuis in Londen. Die
   oudste jurisdiksie in Europa, die groot-ooste van Frankryk is gestig in
   1728.

[wysig] Struktuur van die organisasie

   Die organisasie het geen sentrale struktuur of gesag nie, en elke
   "jurisdiksie" funksioneer onafhanklik van enige ander, en
   selfbemagtend.

   Die topgesag in enige Vrymesselaarsjurisdiksie is die grootlosie, of
   soms die groot-ooste. Die oppervlaksarea van die grootlosie bepaal of
   die gebied onderverdeel word in provinsies, distrikte of
   metropolitaanse gebiede.

[wysig] Die Vrymesselaarslosie

   'n Losie is die basiese organisasie van die Vrymesselaars. Elke losie
   moet gewaarborg wees deur 'n grootlosie. Vrymesselaars kom as 'n losie
   bymekaar, nie in die losie nie.

[wysig] Ander grade, ordes en liggame

   Die hoogste graad in die Vrymesselary is die agbare meester^[6], maar
   'n aantal ander organisasies vereis die graad van agbare meester as
   voorvereiste vir lidmaatskap^[7], alhoewel dié organisasies skynbaar
   slegs bestaan om 'n verskillende perspektief op sommige van die
   allegoriese, morele en filosofiese inhoud van die Vrymesselary te
   verkry.

[wysig] Beginsels en aktiwiteite

   Die Vrymesselary gebruik rituele om die beginsels van "broederlike
   liefde, verligting en waarheid" (ook: "buurmanskaplikheid,
   liefdadigheid en eerlikheid" en, in Frankryk, "vryheid, gelykheid en
   broederskap") weer te gee.^[8].

   Hierdie morele lesse word oorgedra in allegoriese rituele opvoerings
   gebaseer op Bybelgeskiedenis, en die kandidaat vorder só deur die
   "grade" van die organisasie om meer van homself, sy verhoudings met
   andere, en sy verhouding met die Opperwese te leer. Die lid woon talle
   kere dieselfde ritueel by, maar soos wat hy vorder, elke keer vanaf 'n
   verskillende deelnemersperspektief.

[wysig] Liefdadigheid

   Fondse word binne die lidmaatskap van die Vrymesselary ingesamel, wat
   dan aan liefdadigheid gaan. Vrymesselaarsliefdadigheid sluit in:
     * Tuistes ^[9]^[10] wat beskutte behuising verskaf of verpleegsorg.
     * Opvoeding beide met studiebeurse^[11] of deur middel van
       residensiële opleiding^[12] wat vir alle persone moontlik gemaak
       kan word, nie net die gesinne van Vrymesselaars nie.
     * Mediese hulp.^[13]

[wysig] Lidmaatskapsvereistes

   Vrymesselaarsinlywing, 18e eeu
   Vrymesselaarsinlywing, 18e eeu

   'n Kandidaat doen aansoek om lidmaatskap by 'n losie in sy gemeenskap.
   Dié word gereël deur 'n hudige lid te vra om hom aan die losie voor te
   stel. Nadat die kandidaat die losie besoek het, word hy aanvaar of
   verwerp as lid deur middel van 'n geheime stemming: enige "swart bal"
   ('n "nee"-stem) wat tussen die "wit balle" (die "ja"-stemme) in die
   stemkassie gevind word, diskwalifiseer die kandidaat.

   Om te kan kwalifiseer as 'n kandidaat, moet die man:
     * uit vrye keuse kom.
     * glo in 'n Opperwese.
     * 'n minimum ouderdom wees (18–25 jaar).
     * geestesgesond, fisies gesond wees, en met 'n goeie reputasie en
       moraliteit.
     * vry wees (met ander woorde, nie gebore as 'n slaaf nie).
     * een of twee getuigskrifte hê van huidige Vrymesselaars.

[wysig] Vroue en die Vrymesselary

   Slegs mans kan Vrymesselaars word.

[wysig] Simbolisme

   Die winkelhaak en passersimbole word aangetref by alle
   Vrymesselaarslosies, asook 'n afbeelding van 'n oop boek, die Volume
   van die heilige wet. In die gees van die geometriese en argitekturale
   tema van die Vrymesselary, word die Opperwese in rituele dikwels
   aangespreek as die Groot argitek van die heelal, of die Groot
   landmeter. Die Vrymesselaars gebruik handgebare (tekens), handgrepe en
   wagwoorde om toegang tot hul vergaderings te verkry.

[wysig] Kulturele verwysings

     * Die storielyn van die opera "Die towerfluit" bevat verskeie
       verwysings na Vrymesselaarsideale en -sermonies. Mozart en sy
       librettoskrywer Emanuel Schikaneder was albei Vrymesselaars.

     * Joseph Smith, die stigter van die Mormoongeloof was 'n
       Vrymesselaar, asook die eerste vyf presidente van dié kerk: Smith,
       Brigham Young, John Taylor, Wilford Woodruff, en Lorenzo Snow
       ^[14].

     * Dan Brown se romans, Engele en duiwels, Die Da Vinci-kode en Die
       Salomo-sleutel maak sterk staat op veronderstelde Vrymesselaars- en
       Christenkunde en -simbolisme.

     * Foucault se pendule deur Umberto Eco handel ook oor
       Vrymesselary-temas.

     * Die storielyn van die 2004 rolprent Nasionale skat draai sterk
       rondom die Vrymesselaars en is gering ongewoon omdat dit die
       organisasie in 'n goeie lig stel.

[wysig] Verwysings

    1. ^ http://www.grandlodge-england.org/pdf/cr-rule-update2-141205.pdf
       Doelwitte en verhoudings van die ambag Paragraaf 11
    2. ^ Wat is die Vrymesselary
    3. ^ http://www.grandlodge-england.org/masonry/YQA-secret-society.htm
       U vrae beantwoord oor geheime organisasies
    4. ^ Nabootsingsritueel (Eng: "Emulation Ritual") ISBN 085318187X pub
       1991, London
    5. ^ http://www.grandlodge-england.org/masonry/YQA-secret-society.htm
       U vrae beantwoord oor geheime organisasies
    6. ^ http://www.grandlodge-england.org/pdf/cr-rule-update2-141205.pdf
       Doelwitte en verhoudings van die ambag
    7. ^ Anderkant die ambag: die onvervangbare gids tot
       Vrymesselary-ordes in Engeland en Wallis (Eng: Beyond the Craft:
       The Indispensable Guide to Masonic Orders Practised in England and
       Wales, Keith B Jackson, ISBN 0853182485, Pub 2005
    8. ^ Freemasons for Dummies, by Christopher Hodapp, Wiley Publishing
       Inc., Indianapolis, 2005, p.783, sec. "Messelaars lewenslank
       gemerk"
    9. ^ http://www.rmbi.org.uk/
   10. ^ http://www.grandlodgescotland.com/glos/FMH/info.html
   11. ^ http://www.rmtgb.org/
   12. ^ http://www.royalmasonic.herts.sch.uk/pages/default.asp
   13. ^ http://www.nmsf.org
   14. ^ Heiliges van die Laaste Dae Presidente wat Vrymesselaars was
       Ontsluit 19 Mei 2006.

[wysig] Sien ook

     * Lys van Vrymesselaars

[wysig] Eksterne skakels

     * Illustrasies van die Messelary
     * James Anderson, Die grondwette van die Vrymesselaars (1734). 'n
       Elektroniese internetuitgawe
     * Freemasonry.fm

[wysig] Bron

   Vertaal vanaf Freemasonry en klein gedeeltes van Freimaurerei.
   Kategorie: Sosiologie

