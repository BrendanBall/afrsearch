Vulkaan


   Rook van die Bromo-vulkaan en die Semeru-vulkaan op Java in Indonesië.
   Rook van die Bromo-vulkaan en die Semeru-vulkaan op Java in Indonesië.

   'n Vulkaan is 'n geologiese landvorm (normaalweg 'n berg) wat ontstaan
   deurdat magma ontplof vanaf die binnekant van 'n planeet dwarsdeur die
   korsoppervlakte daarvan. Daar is ook ander tipes vulkane: ysvulkane
   (veral op die mane van Jupiter, Saturnus en Neptunus); en
   moddervulkane. Op die aarde is vulkane geneig om voor te kom naby aan
   die rande van tektoniese plate, alhoewel daar 'n paar belangrike
   uitsonderings is, die sogenaamde "warmkolvulkane". Soortgelyke
   warmkolvulkane word ook elders in die sonnestelsel aangetref, veral op
   die rotsagtige planete en mane.

   Die woord "vulkaan" is waarskynlik afgelei van die eiland Volcano, 'n
   vulkaniese eiland in die Eoliese eilandgroep in Italië. Dié se naam is
   op sy beurt weer geleen van die Latynse vulcanus wat vurig beteken, en
   'n afleiding is van Vulcan die god van vuur in die Romeinse mitologie.

[wysig] Vulkaniese kraters

   Kraters op Kameroenberg
   Kraters op Kameroenberg

   Die krater is waarskynlik die mees sigbare deel van 'n vulkaan. Dit
   bestaan uit 'n kom, gewoonlik rond, waarvandaan gas en lawa ontsnap.
   Sommige vulkane bestaan uit slegs 'n krater, sonder veel van 'n berg
   daar rondom; maar in meeste gevalle is die krater bo-op 'n berg wat
   toring tot hoë hoogtes. Vulkane met een hoofkrater is gewoonlik
   kegelvormig.

   Op aarde kan vulkaniese ontploffings gereeld toegeskryf word aan magma
   wat opbeweeg deur die aardkors en in kontak kom met grondwater. Dit lei
   dan tot 'n stoomontploffing, wat kan voorkom op oënskynlike normale
   vlaktes, ver weg van enige klaarblyklike vulkaniese aktiwiteit.

   Vulkaniese kraters is ook al opgemerk op die Maan, Mars, Venus, and Io.

[wysig] Sien ook

     * Vulkanologie, die studie van vulkane.
     * Lys van vulkane.

[wysig] Eksterne skakels

     * Vulkaanwêreld
     * Hoe vulkane werk
     * Natuurrampe - Vulkane

   Kategorieë: Aardrykskunde • Geologie

