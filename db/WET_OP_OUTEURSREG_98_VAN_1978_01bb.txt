WET OP OUTEURSREG 98 VAN 1978


   Wikisource
   Die volledige teks van WET OP OUTEURSREG 98 VAN 1978 kan by die
   Afrikaanse Wikisource besigtig word, by Wet op outeursreg 98 van 1978.

   Die WET OP OUTEURSREG 98 VAN 1978 is die Suid-Afrikaanse wetgewing wat
   daarop gemik is om wetgewing ten opsigte van outersregtelike sake te
   reÃ«l en het op 1 Januarie 1979 in werking getree. Die wetgewing is
   sedertien telkemale gewysig. Werke wat in aanmerking kom vir beskerming
   ingevolge die wetgewing sluit in: letterkundige werke, musiekwerke,
   artistieke werke, rolprente, klankopnames, uitsendings, programdraende
   seine, gepubliseerde uitgawes, rekenaarprogramme.

[wysig] Termyn van Beskerming

   Die duur van beskerming op outeursreg word in Subartikel 2 van Artikel
   3 van die wet uiteengesit as volg:
     * Die termyn van beskerming op letterkundige- en musiekwerke asook
       artistieke werke wat fotos uitsluit geld vir die lewensduur van die
       outeur plus 50 jaar na sy afsterwe mits verskeie handelinge
       (publikasie, openbare op-/uitvoering, verkoop van opnames, uistaai)
       nie voor die afsterwe van so 'n outeur verrig is nie. In die geval
       waar sulke handelinge wel verrig word duur die beskerming op
       outeursreg vir vyftig jaar vanaf die einde van die jaar waarop
       sodanige handeling verrig is.
     * In die geval van rolprente, foto's en rekenaarprogramme geld
       beskerming vir 50 jaar nadat die werk met die eienaar van die
       outeursreg se toestemming aan die publiek beskikbaar gestel is of
       dit vir die eerste keer gepubliseer is. Indien nie een van
       bogenoemde gebeurtenisse plaasgevind het nie geld beskerming vir 'n
       tydperk van 50 jaar na vervaardiging van sodanige werk.
     * Vir klankopnames geld beskerming vir 50 jaar na publikasie.
     * Vir uitsendings geld beskerming vir 50 jaar na die eerste
       uitsending.
     * Vir programdraende seine geld beskerming vir 50 jaar na eerste
       versending na 'n satteliet.
     * Vir gepubliseerde uitgawes, vyftig jaar na die publikasie van die
       eerste uitgawe.

   Die wet maak ook voorsiening vir die geval waar die outeur anoniem of
   onbekend is. 'n Belangrike bepaling is in die geval waar daar meer as
   een outeur bestaan in welke geval die wet bepaal dat die afsterfdatum
   in voorafgaande artikels geag te word as die afsterfdatum van die
   laaste outeur is.

[wysig] Wysigings

   Die wet is verskeie kere gewysig sedert 1978 deur die volgende
   wysigingswette soos in die staatskoerant gepubliseer:
     * Wysigingswet op Outeursreg 56 van 1980
     * Wysigingswet op Outeursreg 66 van 1983
     * Wysigingswet op Outeursreg 52 van 1984
     * Wysigingswet op Outeursreg 39 van 1986
     * Wysigingswet op Outeursreg 13 van 1988
     * Wysigingswet op Outeursreg 61 van 1989
     * Wysigingswet op Outeursreg 125 van 1992
     * Wysigingswet op Intellektuele Goederewette 38 van 1997
     * Wysigingswet op Outeursreg 9 van 2002

   Kategorie: Suid-Afrikaanse wetgewing

