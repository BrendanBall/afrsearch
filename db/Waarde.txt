Waarde


   Waarde is 'n aanduiding vir die belang van 'n bepaalde objek. Objekte
   kan hier onder andere wees goedere, inligting, 'n diens of 'n reg.
   Waarde is in beginsel subjektief, iedereen kan die belangrikheid van 'n
   bepaalde objek anders skat en daardeur sy eie persoonlike waarde aan
   die objek toeken.

   Die waarde van 'n objek kom tot uiting as 'n objek teen ander objekte
   geruil word. In hierdie geval kry die mark 'n rol in de
   waardetoekenning aan objekte; op die vrye mark word die waarde van 'n
   objek bepaal deur vraag en aanbod. Die markwaarde van 'n objek
   beïnvloed weer die persoonlike waardering wat mense aan objekte toeken.

   Omdat waarde op sig self nogal 'n ontwykende begrip is, was die mensdom
   al vroeg op soek na moontlikhede om waarde meetbaar te maak. So is
   waarde al vroeg uitgedruk in hoeveelhede tasbare goedere soos graan of
   metaal. Klein stukkies van metale wat self hoë waarde het, het geblyk
   om geskik te wees as draagbare, maklik hanteerbare waardemeters.
   Hieruit het geld ontwikkel. Deesdae meet ons waarde gereeld in geld.
     __________________________________________________________________

     * 'n Waarde kan ook 'n meting van 'n bepaalde grootheid wees in 'n
       bepaalde eenheid. So is 0°C 'n waarde van die grootheid,
       temperatuur.
     * 'n Waarde van 'n toevalsveranderlike kan in die statistiek die
       uitkoms van 'n kanseksperiment wees. So is die waarde van die gooi
       van 'n dobbelsteen 1,2,3,4,5 of 6.
     * 'n Waarde kan ook 'n maatskappelike opvatting (norm) wees oor 'n
       bepaalde saak, byvoorbeeld "Die gesondheidsorg moet vir iedereen
       toeganklik wees".

   Hierdie is 'n dubbelsinnigheidsbladsy: 'n lys van artikels wat met
   dieselfde titel geassosieer word. Indien 'n interne skakel u hierheen
   verwys het, kan u gerus daardie skakel verander sodat dit direk na die
   gewenste artikel wys.
   Kategorie: Dubbelsinnig

