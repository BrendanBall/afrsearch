Waarskynlikheidsleer


   Waarskynlikheidsleer is 'n tak van wiskunde wat handel oor die analise
   van lukrake verskynsels.^[1] Die sentrale konsepte in
   waarskynlikheidsleer is stogastiese veranderlikes, stogastiese
   prosesse, en gebeurtenisse: wiskundige abstraksies van
   nie-deterministiese gebeurtenisse of gemete hoeveelhede wat óf eenmalig
   plaasvind óf oor 'n tydperk klaarblyklik lukraak ontwikkel. Alhoewel 'n
   enkele gooi van 'n munt of 'n dobbelsteen 'n stogastiese gebeurtenis
   is, toon herhaalde gooi pogings sekere statistiese patrone, wat
   bestudeer en voorspel kan word. Twee verteenwoordigende wiskundige
   resultate wat sulke patrone beskryf, is die wet van groot getalle en
   die sentrale limiet stelling.

   Waarskynlikheidsleer is 'n grondslag van statistiek en is belangrik vir
   baie menslike aktiwiteite wat die kwantitatiewe analise van groot
   datastelle raak. Waarskynlikheidsleer metodes is ook van toepassing op
   komplekse sisteme waar slegs gedeeltelike kennis van die sisteem se
   toestand bekend is; dit is b.v. die geval in statistiese meganika. 'n
   Groot ontdekking van twintigste eeuse fisika is die probabilistiese
   gedrag van natuurverskynsels op die atomiese vlak, wat beskryf word in
   kwantummeganika.

   Inhoud

        * 1 Geskiedenis
        * 2 Voorlegging
             + 2.1 Diskrete waarskynlikheidsverdelings
             + 2.2 Kontinue waarskynlikheidsverdelings
             + 2.3 Maatteoretiese waarskynlikheidsleer
        * 3 Waarskynlikheidsverdelings
        * 4 Konvergensie van stogastiese veranderlikes
        * 5 Die wet van groot getalle
        * 6 Sentrale limietstelling
        * 7 Sien ook
        * 8 Bibliografie
        * 9 References

[wysig] Geskiedenis

   Die wiskundige teorie van waarskynlikheid het sy oorsprong in pogings
   om kansspelle te analiseer. Dit pogings het begin met Gerolamo Cardano
   in die sestiende eeu, wie gevolg is deur Pierre de Fermat en Blaise
   Pascal in die sewentiende eeu (sien b.v. die punteprobleem).

   Aanvanklik het waarskynlikheidsleer slegs oor diskrete gebeurtenisse
   gehandel, en die metodes was hoofsaaklik kombinatories van aard.
   Eventueel het analitiese oorwegings die insluiting van kontinue
   veranderlikes in die teorie genoodsaak. Hierdie het gelei tot moderne
   waarskynlikheidsleer, waarvan die grondslae deur Andrey Nikolaevich
   Kolmogorov neergelê is. Kolmogorov het die konsep van die
   steekproefruimte, wat voorgestel is deur Richard von Mises, en
   maatteorie verenig en sy aksiomatiese sisteem in 1933 bekend gemaak.
   Hierdie aksiomas het vinnig die onbestrede aksiomatiese basis vir
   moderne waarskynlikheidsleer geword ^[2].

[wysig] Voorlegging

   Die meeste inleidings tot waarskynlikheidsleer hanteer diskrete
   waarskynlikheidsverpreidings en kontinue waarskynlikheidsverdelings
   afsonderlik. Die meer wiskundig gevorderde maatteorie hanteer beide
   diskrete en kontinue waarskynlikheidsverdelings, enige mengsel van
   hierdie twee en ook ander konsepte.

[wysig] Diskrete waarskynlikheidsverdelings

   Diskrete waarskynlikheidsleer handel oor gebeurtenisse wat plaasvind in
   aftelbare steekproefruimtes.

   Voorbeelde: Die gooi van 'n dobbelsteen, eksperimente met speelkaarte
   en toevalsbeweging.

   Klassieke definisie: Aanvanklik was die waarskynlikheid dat 'n
   gebeurtenis sou plaasvind gedefinieer as die aantal uitkomste ten
   gunste van die gebeurtenis gedeel deur die totale aantal moontlike
   gebeurtenisse in 'n ewekansige proefsteekruimte.

   B.v., as 'n gebeurtenis die "voorkoms van 'n ewe getal wanneer 'n
   dobbelsteen gerol word" is, kan die waarskynlikheid bereken word as
   \tfrac{3}{6}=\tfrac{1}{2} , omdat 3 dobbelsteen sye uit die 6, ewe
   waardes (2, 4, 6) bevat, en omdat elke sy dieselfde waarskynlikheid het
   om vertoon te verskyn.

   Moderne definisie: Die moderne definisie begin met 'n versameling wat
   die steekproefruimte genoem word. Dit is verwant aan die versameling
   van alle moontlike uitkomste in die klassieke sin en word aangedui deur
   \Omega=\left \{ x_1,x_2,\dots\right \} . 'n Nodige aanname is dat vir
   elke element x \in \Omega\, , daar 'n gepaardgaande
   "waarkynlikheidwaarde" f(x)\, is, wat die volgende eienskappe bevredig:
    1. f(x)\in[0,1]\mbox{ for all }x\in \Omega
    2. \sum_{x\in \Omega} f(x) = 1

   D.w.s. dat die waarskynlikheidsfunksie f(x) tussen nul en een lê vir
   elke waarde van x in die steekproefruimte Ω en dat die sommasie van
   f(x) oor alle waardes van x in die steekproefruimte Ω, gelyk is aan 1.
   'n gebeurtenis' word gedefinieer as enige subversameling E\, van die
   steekproefruimte Ω,. Die waarskynlikheid van die gebeurtenis E\, word
   gedefinieer as

          P(E)=\sum_{x\in E} f(x)\,

   Dus is die waarskynlikheid van die hele steekproefruimte 1 en die
   waarskynlikheid van die lêe gebeurtenis is 0.

   Die funksie f(x)\, wat 'n punt in die steekproefruimte op 'n
   "waarskynlikheidswaarde" afbeeld staan bekend as 'n
   waarskynlikheidsmassafunksie. Die moderne definisie poog nie om te
   beantwoord hoe waarskynlikheidsmassafunksies verkry word nie, maar maak
   die aanname dat hulle bestaan.

[wysig] Kontinue waarskynlikheidsverdelings

   Kontinue waarskynlikheidsleer handel oor gebeurtenisse wat plaasvind in
   'n kontinue proefsteekruimte.

   Klassieke definisie: Die klassieke definisie kan nie gebruik word om
   die kontinue geval te beskryf nie. Sien Bertrand se paradoks.

   Moderne definisie: As die proefsteekruimte die reële getalle (
   \mathbb{R} ) is, word dit aangeneem dat 'n sogenaamde kumulatiewe
   verdelingsfunksie F\, bestaan, wat van so aard is dat P(X\le x) =
   F(x)\, geld vir 'n stogastiese veranderlike X. D.w.s. dat F(x) die
   waarskynlikheid dat X minder of gelyk aan x sal wees, bereken.

   Die kumulatiewe verdelingsfunksie moet die volgende eienskappe
   bevredig:
    1. F\, is 'n monotone nie-afnemende, regs-kontinue funksie,
    2. \lim_{x\rightarrow -\infty} F(x)=0,
    3. \lim_{x\rightarrow \infty} F(x)=1.

   As F\, differensieerbaar is, sê mens dat die stogastiese veranderlike X
   'n waarskynlikheidsdigtheidsfunksie of net digtheid
   f(x)=\frac{dF(x)}{dx}\, het.

   Vir 'n versameling E \subseteq \mathbb{R} , is die waarskynlikheid dat
   die stogastiese veranderlike X in E\, is gedefinieer as:

          P(X\in E) = \int_{x\in E} dF(x).

   As die waarskynlikheidsdigtheidsfunksie bestaan, kan dit geskryf word
   as:

          P(X\in E) = \int_{x\in E} f(x)\,dx.

   Waar die waarskynlikheidsdigtheidsfunksie slegs vir kontinue
   stogastiese veranderlikes bestaan, bestaan die kumulatiewe
   verdelingsfunksie vir alle stogastiese veranderlikes (inkluis diskrete
   stogastiese veranderlikes) wat waardes oor \mathbb{R} aanneem.

   Hierdie konsepte kan veralgemeen word vir veeldimensionele gevalle oor
   \mathbb{R}^n en ander kontinue steekproefruimtes.

[wysig] Maatteoretiese waarskynlikheidsleer

   Die bestaansrede van die maatteoretiese behandeling van
   waarskynlikheidsleer is dat dit die diskrete en die kontinue verenig,
   en die verskil laat afhang van die gekose maat. Verder dek dit
   verdelings wat nóg diskreet nóg kontinu is. 'n Voorbeeld van so 'n
   verdeling kan 'n mengsel van diskrete en kontinue verdelings wees, b.v.
   die sommasie van 'n diskrete en 'n kontinue stogastiese veranderlike
   sal nóg 'n waarskynlikheidsmassafunksie nóg 'n
   waarskynlikheidsverdelingsfunksie hê. Ander verdelings sal moontlik nie
   eers mengsels wees nie; b.v. die Cantor-verdeling het geen punt massa
   en geen digtheid nie. Die moderne waarskynlikheidsleer benadering
   oorkom hierdie probleme deur die gebruik van maatteorie om die
   steekproefruimte te definieer:

   Gegee 'n versameling Ω, (ook genoem die steekproefruimte) en 'n
   σ-algebra \mathcal{F}\, oor hierdie versameling, word 'n maat P 'n
   waarskynlikheidsmaat genoem as
    1. P\, nie-negatief is,
    2. P(Ω) = 1.

   As \mathcal{F}\, 'n Borel σ-algebra is, dan bestaan daar 'n unieke
   waarskynlikheidsmaat op \mathcal{F}\, vir enige kontinue
   verdelingsfunksie, en omgekeerd. Mens sê dat die maat wat ooreenstem
   met 'n kontinue verdelingsfunksie geïnduseer word deur dié
   verdelingsfunksie. Hierdie maat val saam met die
   waarskynlikheidsmassafunksie vir diskrete veranderlikers en die
   waarskynlikheidsdigtheidsfunksie vir kontinue veranderlikes, wat die
   maatteoretiese benadering bevry van teenstrydighede.

   Die waarskynlikheid van 'n versameling E\, in die σ-algebra
   \mathcal{F}\, word gedefinieer as

          P(X\in E) = \int_{x\in E} dF(x)\,

   waar die integrasie met respek tot die maat is wat geïnduseer word deur
   F\, .

   Tesame met 'n beter beskrywing van en die vereniging van diskrete en
   kontinue waarskynlikhede, maak die maatteoretiese behandeling dit
   moontlik om te week met waarskynlikhede buite \mathbb{R}^n , soos in
   die teorie van stogastiese prosesse. B.v. in die studie van Brownse
   beweging, word waarskynlikheid gedefinieer oor 'n ruimte van funksies.

[wysig] Waarskynlikheidsverdelings

   Sommige stogastiese veranderlikes kom gereeld in waarskynlikheidsleer
   voor omdat hulle talle natuurlike of fisiese prosesse goed beskryf. Hul
   verdelings het daarom spesiale belangrikheid in waarskynlikheidsleer
   verwerf. Enkele grondliggende diskrete verdelings is die diskrete
   uniforme, Bernoulli-, binomiaal, negatiewe binomiaal-, Poisson- en
   meetkundige verdelings. Belangrike kontinue verdelings sluit die
   kontinue uniforme, normaal-, eksponensiaal-, gamma- en beta- verdelings
   in.

[wysig] Konvergensie van stogastiese veranderlikes

   In waarskynlikheidsleer is daar talle begrippe m.b.t. die konvergensie
   van stogastiese veranderlikes. Hulle word hier onder in die orde van
   hul krag verskaf - dit is, elke opvolgende begrip van konvergensie in
   die lys impliseer konvergensie in ooreenstemming met al die
   voorafgaande begrippe.

          Konvergensie in verdeling: Soos die insinueer, konvergeer 'n
          reeks stogastiese veranderlikes X_1,X_2,\dots,\, na 'n
          stogastiese veranderlike X\, i.t.v. verdeling as hul
          onderskeidelike kumulatiewe verdelingsfunksies F_1,F_2,\dots\,
          konvergeer na 'n kumulatiewe verdelingsfunksie F\, van X\, ,
          orals waar F\, kontinu is.

                Mees algemene afkortingsnotasie: X_n \,
                \xrightarrow{\mathcal D} \, X

          Swak konvergensie: Mens sê dat die reeks stogastiese
          veranderlikes X_1,X_2,\dots\, swak konvergeer na 'n stogastiese
          veranderlike X\, as
          \lim_{n\rightarrow\infty}P\left(\left|X_n-X\right|\geq\varepsilo
          n\right)=0 vir elke ε > 0. Swak konvergensie staan ook bekend as
          konvergensie in waarskynlikheid.

                Mees algemene afkortingsnotasie: X_n \, \xrightarrow{P} \,
                X

          Sterk konvergensie: Mens sê dat die reeks stogastiese
          veranderlikes sterk X_1,X_2,\dots\, na 'n stogastiese
          veranderlike X\, konvergeer as P(\lim_{n\rightarrow\infty}
          X_n=X)=1. Sterk konvergensie staan ook bekend as byna sekere
          konvergensie.

                Mees algemene afkortingsnotasie: X_n \,
                \xrightarrow{\mathrm{a.s.}} \, X

   Intuïtiewelik is strek konvergensie 'n sterker weergawe van die swak
   konvergensie, en in beide gevalle toon die stogastiese veranderlikes
   X_1,X_2,\dots\, toenemende korrelasies met X\, . Nogtans, in die geval
   van konvergensie in waarskynlikheid, hoef die verwesenlikte waardes nie
   te konvergeer nie, en is enige moontlike korrelasie tussen hulle
   onbelangrik.

[wysig] Die wet van groot getalle

   'n Mens se intuïsie voorspel dat as 'n ewewigtige munt 'n groot aantal
   kere opgegooi word, dit na skatting die helfte van die tyd koppesal
   oplewer en die ander helfte van die tyd sterte sal oplewer. Boonop sal
   die verhouding van die aantal koppe tot sterte 'n waarde van een
   benader soos wat die munt meer opgegooi word. Moderne
   waarskynlikheidsleer verskaf 'n formele weergawe van hierdie intuïtiewe
   idee wat bekend staan as die wet van groot getalle. Hierdie wet is
   merkwaardig omdat dit nêrens in die grondslae van waarskynlikheidsleer
   veronderstel word nie, maar eerder tot verskyning kom uit die grondslae
   in die vorm van 'n stelling. Omdat dit die teoreties-afgeleide
   waarskynlikhede aan hul werklike verspreidingsfrekwensies in die regte
   wêreld skakel, word die wet van groot getalle geag as 'n steunpilaar
   van moderne statistiese teorie.[1]

   Die wet van groot getalle (WGG; LLN in Engels) voer aan dat die
   steekproefgemiddelde \overline{X}_n=\tfrac1n{\sum X_n} van
   X_1,X_2,...\, (onafhanklik en identies verdeelde stogastiese
   veranderlikes met eindige verwagtinge μ) na die teoretiese verwagting μ
   konvergeer.

   Dit is die verskillende vorms van die konvergensie van stogastiese
   veranderlikes wat die swak en sterk wette van groot getalle onderskei.

          Swak wet: \overline{X}_n \, \xrightarrow{P} \, \mu
          \qquad\textrm{vir}\qquad n \to \infty.

          Sterk wet: \overline{X}_n \, \xrightarrow{\mathrm{a.s.}} \, \mu
          \qquad\textrm{vir}\qquad n \to \infty .

   'n Gevolg van die WGG is dat wanneer 'n gebeurtenis met waarskynlikheid
   p herhaaldelik gedurende onafhanklike eksperimente waargeneem word, die
   verhouding tussen die waargenome frekwensie van daardie gebeurtenis en
   die totale aantal herhalings na p toe sal konvergeer.

   Om hierdie uit te druk i.t.v. stogastiese veranderlikes en die WGG, is
   Y_1,Y_2,...\, onafhanklike Bernoulli stogastiese veranderlikes wat
   gelyk aan 1 is met 'n waarskynlikheid p en gelyk aan 0 is met 'n
   waarskynlikheid 1-p. E(Y[i]) = p vir alle i en dit volg van die LLN dat
   \frac{\sum Y_n}{n}\, byna sekerlik na p toe konvergeer.

[wysig] Sentrale limietstelling

   Die sentrale limietstelling verduidelik die gereelde voorkoms van die
   normaalverdeling in die natuur; dit is een van die mees beroemde
   stellings in die waarskynlikheidsleer en statistiek.^[verwysing
   benodig]

   Die stelling voer aan dat die gemiddelde van talle onafhanklike en
   identies verdeelde stogastiese veranderlikes na 'n normaalverdeling
   streef, ongeag die verdeling wat deur die oorspronklike stogastiese
   veranderlikes gevolg is. Meer formeel, laat X_1,X_2,\dots\,
   onafhanklike stogastiese veranderlikes met gemiddeldes
   \mu_1,\mu_2,\dots\, , en variansies \sigma_1^2,\sigma_2^2,\dots\, wees.
   Dan konvergeer die reeks stogastiese veranderlikes

          Z_n=\frac{\sum_{i=1}^n (X_i - \mu_i)}{\sqrt{\sum_{i=1}^n
          \sigma_i^2}}

   volgens verdeling na 'n standaard normaal stogastiese veranderlike.

[wysig] Sien ook

     * Verwagte waarde en Variansie
     * Wasige logika and Wasige maatteorie
     * Woordelys van waarskynlikheidsleer en statistiek
     * Aanneemlikheidsfunksie
     * Lys van waarskynlikheisonderwerpe
     * Lys van publikasies in die statistiek
     * Lys van statistiese onderwerpe
     * Notatasie in waarskynlikheidsleer
     * Voorspellingsmodellering
     * Waarskynlikheidslogika - 'n Samevoeging van waarskynlikheidsleer en
       logika
     * Waarskynlikheidsinterpretasies
     * Statistiese onafhanklikheid

[wysig] Bibliografie

     * Pierre Simon de Laplace (1812). Analytical Theory of Probability.

                Die eerste groot verhandeling wat die kalkulus met
                waarskynlikheidsleer saamsmelt, oorspronklik in Frans:
                Théorie Analytique des Probabilités.

     * Andrei Nikolajevich Kolmogorov (1950). Foundations of the Theory of
       Probability.

                Die moderne maatteoretiese grondslag van
                waarskynlikheidsleer; die oorspronklike Duitse weergawe
                (Grundbegriffe der Wahrscheinlichkeitrechnung) het in 1933
                verskyn.

     * Patrick Billingsley (1979). Probability and Measure. New York,
       Toronto, London: John Wiley and Sons.

     * Henk Tijms (2004). Understanding Probability. Cambridge Univ.
       Press.

                'n Lewendige inleiding tot waarskynlikheidsleer vir die
                beginner.

     * Gut, Allan (2005). Probability: A Graduate Course. Springer-Verlag.
       ISBN 0387228330.

[wysig] References

    1. ^ Probability theory, Encyclopaedia Britannica
    2. ^ "The origins and legacy of Kolmogorov's Grundbegriffe", by Glenn
       Shafer and Vladimir Vovk

   Kategorieë: Artikels met stellings wat verwysings ontbreek •
   Waarskynlikheidsleer • Diskrete wiskunde • Wiskundige analise

