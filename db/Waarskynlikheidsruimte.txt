Waarskynlikheidsruimte


   Die definisie van die waarskynlikheidsruimte is 'n grondslag van
   waarskynlikheidsleer. Dit was voorgestel deur Kolmogorov in die 1930's.

   Inhoud

        * 1 Definisie
             + 1.1 Steekproef ruimte
             + 1.2 Gebeurtenisse
             + 1.3 Waarskynlikheidsmaat

[wysig] Definisie

   'n Waarskynlikheidsruimte (\Omega, \mathcal F, P) is 'n maatruimte met
   'n maat P wat die waarskynlikheidsaksiomas bevredig.

[wysig] Steekproef ruimte

   Die steekproef ruimte Ω, is a nie-lêe versameling waarvan die elemente
   as uitkomste of natuurtoestande bekend staan en waarna dikwels met die
   simbool ω verwys word.

   Die versameling van alle moontlike uitkomste van 'n eksperiment staan
   bekend as die steekproef ruimte van die eksperiment.

[wysig] Gebeurtenisse

   Die tweede item, \mathcal F , is 'n σ-algebra van subversamelings van
   Ω. Die elemente van \mathcal F word gebeurtenisse genoem. 'n
   Gebeurtenis is 'n versameling van uitkomste, waarvan die
   waarskynlikheid kan bepaal word.

   Omdat \mathcal F 'n σ-algebra is, bevat dit Ω; verder is die komplement
   van 'n gebeurtenis ook 'n gebeurtenis, en die vereniging van enige
   (eindige of aftelbaar oneindige) reeks gebeurtenisse is 'n gebeurtenis.

   Gewoonlik is die gebeurtenisse die Lebesgue-meetbare of Borel-meetbare
   versamelings van reële getalle.

[wysig] Waarskynlikheidsmaat

   Die waarskynlikheidsmaat P is 'n funksie van \mathcal F tot die reële
   getalle wat aan elke gebeurtenis 'n waarskynlikheid tussen 0 en 1
   toeken. Dit moet voldoen aan die waarskynlikheidsaksiomas.

   Omdat P 'n funksie is wat gedefinieer is oor \mathcal F en nie oor Ω
   nie, word daar nie van die versameling van gebeurtenisse vereis om 'n
   volledige magsversameling van die steekproefruimte te wees nie; m.a.w.
   is nie elke versameling uitkomste noodwendig 'n gebeurtenis nie.

   Wanneer meer as een maat bespreek word, word waarskynlikheidsmates
   dikwels met "Blackboard bold" geskryf om hulle te onderskei. Wanneer
   daar slegs een waarskynlikheidsmaat bespreek word, word dit aangedui
   deur Pr, wat "waarskynlikheid van" beteken.
   Kategorie: Waarskynlikheidsleer

