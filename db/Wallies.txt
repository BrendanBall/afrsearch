Wallies


   Tweetalige padtekens in Wallis
   Tweetalige padtekens in Wallis

   Wallies (Wallies: y Gymraeg) behoort tot die Eiland-Keltiese tak van
   die Keltiese tale. Wallies word deur moedertaal sprekers in die
   westelike deel van Brittanje bekend as Wallis (Wallies: Cymru), en in
   die Chubut Vallei, 'n Walliese immigrante gemeenskap in Patagonië in
   Argentinië, gepraat. Daar is ook sprekers in oor die hele wêreld
   vernaamlik in Engeland, die VSA en Australië. In 2001 is dit deur
   20,5 % van die bevolking in Wallis gepraat, 'n styging van 2% sedert
   1991.

   Die taal moet nie verwar word met die Kymriese dialekte, die Engelse
   (en dus Germaanse) dialekte wat in Wallis gepraat word nie.

   Die Engelse woord Welsh is afkomstig van die Oud-Engelse woord wealisc,
   die byvoeglike naamwoord vir wealh, wat in Oud-Engels beteken het
   "vreemdeling, buitelander".^[1]

   Wallies kom vir iemand wat die taal nie ken nie as volstrek onlogies en
   onuitspreekbaar voor. Die Walliese grammatika en uitspraak is egter
   juis baie konsekwent. Die op twee na langste pleknaam ter wêreld is in
   Wallies: Llanfairpwllgwyngyllgogerychwyrndrobwllllantysiliogogogoch.
   Dit is 'n samestelling wat staan vir: die kerk van die heilige Maria in
   die holte van wit haselneutbome naby die draaikolk by Sint Tysilio se
   rooi grot.

   Literêre tekste in Wallies bestaan sedert 1100. Tans is daar 'n
   bloeiende literatuur in Wallies.

                                         Let wel: Hierdie bladsy bevat IFA
                                             fonetiese simbole in Unicode.
                                                       Kyk IFA in Unicode.

   Inhoud

        * 1 Status
        * 2 Geskiedenis en ontwikkeling
        * 3 Grammatika
             + 3.1 Fonologie
             + 3.2 Morfologie
                  o 3.2.1 Aanvanklike konsonant mutasie
                  o 3.2.2 Die lidwoord
                  o 3.2.3 Selfstandige naamwoorde
                  o 3.2.4 Byvoeglike naamwoorde
                  o 3.2.5 Voornaamwoorde
                  o 3.2.6 Werkwoorde
                  o 3.2.7 Voorsetsels
             + 3.3 Ander eienskappe van Walliese grammatika
        * 4 Dialekte
        * 5 Walliese in die onderwys en opvoeding
        * 6 Verwysings
        * 7 Eksterne skakels

[wysig] Status

   Die 2001 sensus het die aantal Walliese sprekers in Wallis op 20,5% ('n
   styging van 2% op die 18,5% in 1991), uit 'n bevolking van ongeveer 3
   miljoen; dieselfde sensus dui ook aan dat 25% van die inwoners buite
   Wallis gebore is. Die aantal sprekers in die res van Brittanje is
   onseker, maar getalle is hoog in groot stede langs die grens tussen
   Engeland en Wallis.

   Selfs onder Wallies-sprekers, is baie min inwoners van Wallis
   enkeltalig in Wallies. 'n Groot aantal Wallies-sprekers is egter
   gemakliker daarmee om hulle in Wallies uit te druk as in Engels. 'n
   Spreker se taalkeuse kan afhang van die konteks of onderwerp. (in
   linguïstiek bekend as kodeskakeling).

   Alhoewel Wallies 'n minderheidstaal is en dus bedreig word deur die
   oorheersing van Engels, het ondersteuning vir die taal in die tweede
   helfte van die 20ste eeu, tesame met die opkoms van nasionalistiese
   politiese organisasies soos die politieke party Plaid Cymru en
   Cymdeithas yr Iaith Gymraeg (die Walliese taalvereniging), gegroei.

   As eerste taal word Wallies veral in die meer landelike noorde en weste
   van Wallis aangetref, veral in Gwynedd, Denbighshire, Merioneth,
   Anglesey (Ynys Môn), Carmarthenshire, Noord-Pembrokeshire, Ceredigion,
   en dele van westelike Glamorgan. Eerstetaalsprekers en ander mense, wat
   die taal vlot kan praat, word egter ook elders in Wallis aangetref.

   Wallies is beslis 'n lewendige taal. Dit word daagliks deur duisende
   sprekers as omgangstaal gebruik en Wallies is sigbaar orals in Wallis.
   Die Walliese Taalwet 1993 en die regering van Wallis Wet 1998 maak
   daarvoor voorsiening dat Wallies en Engels op gelyke voet behandel moet
   word. Openbare liggame word verplig om 'n Walliese taalskema voor te
   berei en te implementeer. Lokale owerhede en die Walliese volksraad
   gebruik Wallies as amptelike taal en publiseer amptelike literatuur en
   publisiteit in Walliese weergawes (byvoorbeeld briewe aan ouers van
   skole, biblioteeksinligting en stadsraadsinligting) en alle padtekens
   in Wallis moet in Engels en Wallies gegee word, insluitend die Walliese
   weergawe van plekname (alhoewel sommige onlangse vertalings van Engelse
   name is).

   Wallies het ook 'n noemenswaardige teenwoordigheid op die Internet,
   maar dit leun strek na openbare liggame: die verhouding van soekenjin
   treftempo's vir Walliese woorde teenoor hulle Engelse ekwivalente neig
   na ongeveer 0.1% vir formele terme soos addysg/ondrewys,
   cymdeithas/samelewing of llywodraeth/regering, maar na slegs ongeveer
   0.01% vir alledaagse terme soos buwch/koei, eirlaw/ysreen of
   cyllell/mes.

   Die VK regering het die Europese verdrag vir streeks- en
   minderheidstale ten opsigte van Wallies bekragtig.

   Die taal se belangrikheid het aansienlik gestyg sedert die daarstel van
   'n televisiekanaal S4C, wat eksklusief in Wallies uitsaai, in November
   1982. Die hoof-aandnuus, wat deur die BBC verskaf word, kan aangetref
   word by [1] (Real Media).

   Gegee die Britse regering se planne (Desember 2001) om te verseker dat
   alle immigrante Engels magtig moet wees, sal daar gewag moet word om te
   sien of Wallies as 'n spesiale geval beskou gaan word. Op die oomblik
   is kennis van of Wallies, Engels of Scots Gaelies voldoende vir
   naturalisasie-doeleindes, en daar word geglo dat die beleid gehandhaaf
   sal word in enige veranderings in die wet.

[wysig] Geskiedenis en ontwikkeling

   Die oudste bekende bronne, wat as Wallies geïdentifiseer is, dateer uit
   sover as die 6de eeu terug. Die taal uit hierdie tydperk word ook
   Vroeg-Wallies genoem. Hiervan het weinig oorgebly. Van die 9de tot die
   11de eeu word Oud-Wallies gepraat. Dit was die taal van die wette van
   Hywel Dda, en die digkuns van beide Wallis en Skotland. Soos die
   Anglo-Saksiese kolonisasie van Groot-Brittanje gevorder het, is die
   Keltiese sprekers in Wallis geskei van dié in noordelike Engeland, wat
   Cumbries gepraat het en dié in die suid-weste, wat die taal gepraat
   het, wat tot Kornies ontwikkel het, en so veroorsaak dat die tale
   gedivergeer het.

   Van die 12de tot die 14de eeu kan 'n mens praat van Middel-Wallies (of
   Cymraeg Canol), waarvan meer oorbly as uit enige ander tydperk. Dit is
   die taal van byna alle oorlewende vroeë manuskripte van die Mabinogion,
   alhoewel die verhale self beslis baie ouer is. Middel-Wallies is
   redelik verstaanbaar, alhoewel met 'n bietjie moeite, vir 'n moderne
   Wallies-spreker.

   Moderne Wallies kan in twee tydperke verdeel word. Van die 14e tot die
   16e eeu word 'n Vroeg-Modern-Wallies, wat deur Dafydd ap Gwilym gebruik
   is, en daarna 'n Laat-Modern-Wallies gepraat, wat begin met die
   bybelvertaling van William Morgan in 1588. Soos met die Engelse
   eweknie, die Koning James Weergawe, het die Bybel 'n stabiliserende
   involed op die taal gehad en het die hedendaagse taal nog steeds die
   selfde Laat Moderne etiket van Morgan se taal. Uiteraard het daar
   daarna nog klein veranderinge met die taal gebeur, soos altyd in
   lewende tale.

[wysig] Grammatika

[wysig] Fonologie

   Letter(s) IFA     Naam
   a         a       â
   b         b       bi
   c         k       ec
   ch        x       ech
   d         d       di
   dd        ð       edd
   e         ɛ       ê
   f         v       ef
   ff        f       eff
   g         g       eg
   ng        ŋ       eng
   h         h       hets
   i         ɪ       î
   l         l       el
   ll        ɬ       ell
   m         m       em
   n         n       en
   o         ɔ       ô
   p         p       pi
   ph        f       ffi, yff
   r         r       ri
   rh        r̥      rhi
   s         s       es
   t         t       ti
   th        θ       eth
   u         ɨ, i    û
   w         ʊ       ŵ
   y         ɨ, i, ə ŷ
     * h dui [ʰ] in mh, nh, en ngh aan.
     * ph word slegs as 'n produk van aspiraat mutasie.
     * y dui [ə] in eenlettergrepige woorde of nie-finale lettergrepe aan,
       maar [ɨ] of [i] orals anders.
     * u en y word gewoonlik uitgespreek[ɨ] in Noord-Wallis en [i] in
       Suid-Wallis.
     * si dui [ʃ] aan as dit deur 'n vokaal gevolg word.

   Vokale kom ook in lang variante voor; die word baiekeer met 'n kappie
   aangedui.
   Letter IFA
   â      aː
   ê      eː
   î      iː
   ô      oː
   û      ɨː, iː
   ŵ      uː
   ŷ      ɨː, iː

   Wallies het ook diftonge:
   Letters IFA
   ae      a[DEL: ɪ :DEL]
   ai      aɪ
   au      aɪ maar in meervoud einde a, e
   aw      aʊ
   ei      əɪ
   eu      ə[DEL: ɪ :DEL] , əɪ
   ew      ɛʊ
   ey      ə[DEL: ɪ :DEL] , əɪ
   oe      ɔ[DEL: ɪ :DEL]
   oi      ɔ[DEL: ɪ :DEL]
   ou      ɔ[DEL: ɪ :DEL] , ɔɪ
   ow      ɔ[DEL: ɪ :DEL]
   uw      [DEL: ɪ :DEL] ʊ, [DEL: ɪ :DEL] ʊ
   wy      ʊ[DEL: ɪ :DEL]
   yw      [DEL: ɪ :DEL] ʊ, [DEL: ɪ :DEL] ʊ
     * Die uitspraak aan die linkerkant word in Noord-Wallis gebruik, die
       regterkantste uitspraak in Suid-Wallis.

   Die volgende word net in leenwoorde gebruik:
   Letter IFA
   j      /dʒ/
   ts     /tʃ/

   Die klem val in gesproke Wallies amper altyd op die tweede laaste
   lettergreep van 'n woord; die paar uitsonderings word aangedui deur 'n
   akuutaksent (´), e.g. ffarwél.

   'n Deelteken (¨) op 'n vokaal dui aan dat dit ten volle uitgespreek
   word en nie as deel van 'n diftong nie, e.g. copïo (om 'n kopie te
   maak) – uitgespreek [kɔˈpiːɔ], nie *[ˈkɔpjɔ] nie.

   Wallies gebruik ook die grafis (dalende aksent) om vokale as kort te
   merk, as die vokaal normaalweg lank uitgespreek sou word, e.g. pas
   [paːs] n hoes', pàs [pas] n pas/permit'; mwg [muːg] 'a smoke', mẁg
   [mʊg] n beker' [2].

   Die klemplasing kan veroorsaak dat verwante woorde en konsepte (selfs
   meervoude) heel verskillend kan klink, omdat lettergrepe aan die einde
   van die woord gelas word en die klem dienooreenkomstig skuif e.g.:
     * Ysgrif — [ˈəsgriv] - 'n artikel of storie <!—or essay-->
     * Ysgrifen — [əsˈgriven] – skryf
     * Ysgrifeniadau — [əsgriveˈnjada] - geskrifte
     * Ysgrifenedig — [əsgriveˈnedig] - geskrewe
     * Ysgrifennu — [əsgriˈvenɨ] - om te skryf
     * Ysgrifennydd — [əsgriˈvenɨð] - 'n sekretaris
     * Ysgrifennyddes — [əsgriveˈnəðes] – 'n sekretaresse
     * Ysgrifenyddion — [əsgriveˈnəðjon] – sekretarisse of sekretaresses

   (Let op hoe die toevoeging van 'n lettergreep aan ysgrifennydd om
   ysgrifennyddes te vrom verander die uitspraak van die tweede "y". Dit
   is omdat die uitsprak van "y" daarvan afhang of dit die finale
   lettergreep is of nie.)

   Die verband tussen die Walliese woord ysgrif en die Latynse woord
   scribo 'Ek skryf', waarvan dit afgelei is, is redelik duidelik, as
   diachroniese klankverskuiwing in ag geneem word.

[wysig] Morfologie

[wysig] Aanvanklike konsonant mutasie

   Aanvanklike konsonant mutasie is 'n taal verskynsel wat in alle
   Keltiese tale aangstref word.

   Die eerste letter van 'n woord in Wallies verander afhangend van die
   grammatikale konteks (soos wanneer die voorwerp direk op die onderwerp
   volg), of wanneer dit deur seker woorde, e. g. i, yn, en a voorafgegaan
   word. Wallies het drie mutasies: die sagte mutasie, die nasale mutasie,
   en die aspiratiewe mutasie:
   Wortel Sag Nasaal Aspiraat
   p      b   mh     ph
   b      f   m
   t      d   nh     th
   d      dd  n
   c      g   ngh    ch
   g      Ø*  ng
   m      f
   ll     l
   rh     r

   'n Leë sel dui aan dat die letter nie geaffekteer word nie.

   By voorbeeld, die woord vir klip is carreg, maar "die klip" is y garreg
   (sagte mutasie), "my klip" is fy ngharreg (nasale mutasie) en "haar
   klip" is ei charreg (aspiratiewe mutasie). Die voorbeelde toon gebruik
   in die standaard taal aan; die sagte mutasie is stadigaan besig om die
   nasale en aspiratiewe mutasies te vervang aangesien die meganismes
   waarop die mutasies gegrond is nie meer verstaan word nie. Deesdae word
   die aspiratiewe mutasies eintlik net uitgevoer in omgangstaal vir
   woorde wat met C begin en is dit in sommige gebiede heeltemal onbekend.
   Die nasale mutasie word tans net in twee gevalle gebruik en word ook
   deur die sagte mutasie vervang.

   *Die sagte nutasie vir g is die eenvoudige skrap van die aanvanklike
   klank. Byvoorbeeld, gardd "tuin" word yr ardd "die tuin".

[wysig] Die lidwoord

   Wallies het nie 'n onbepaalde lidwoord nie. Die bepaalde lidwoord, wat
   die woord voorafgaan wat dit verander, en gebruik verskil in die geheel
   baie min van Afrikaans, dit het die vorme y, yr, en 'r. Die reëls wat
   die gebruik bepaal is:
     * As die woord met 'n vokaal begin word, yr gebruik, e.g. yr ardd.
     * As die vorige woord op 'n vokaal eindig, word 'r gebruik,
       onafhanklik van die aard van die woord wat daarop volg, e.g. mae'r
       gath tu allan. Die reël kry voorkeu oor die ander twee.
     * In alle ander gevalle word, y gebruik, e.g. y bachgen.

   Die lidwoord gee aanleiding tot die sagte nutasie as dit saam met
   vroulike selfstandige naamwoorde in die enkelvoud gebruik word, e.g.
   tywysoges '(a) prinses' maar y dywysoges 'die prinses'.

[wysig] Selfstandige naamwoorde

   Soos meeste ander Indo-Europese tale (maar nie Afrikaans en Engels
   nie), behoort alle selfstandige naamwoorde tot 'n grammatikale geslag.
   In Wallies is daar twee geslagte: manlik en vroulik. Behalwe vir
   selfstandige naamwoorde waarvan die geslag duidelik is uit die
   betekenis (b.v. mam 'moeder' is vroulik), is daar geen patroon nie en
   moet geslag maar saam met die woord geleer word..

   In Wallies is daar twee grammatikale getalle. Daar is enkel/meervoud
   selfstandige naamwoorde wat ooreenkom met die enkelvoud/meervoud in
   Afrikaans. Meervoude is onvoorspelbaar en word op verskeie maniere
   gevorm. Sommige selfstandige naamwoorde word gevorm deur 'n woordeinde
   (gewoonlik -au), b.v.. tad en tadau. Ander vorm die meervoud deur die
   vokaal te verander b.v. bachgen en bechgyn. In ander gevalle word 'n
   kombinasie van die twee meervoudsvorme gebruik b.v. chwaer en
   chwiorydd.

   Die ander getalstelsel is die kollektief/eenheid stelsel. Die
   selfstandige naamwoorde in die stelsel vorm die enkelvoud deur die
   woordeinde -yn (vir manlike woorde) or -en (vir vroulike woorde) in die
   meervoud toe te voeg. Meeste selfstandige naamwoorde wat tot die
   stelsel behoort word in groepe aangetref, by voorbeeld, plant 'kinders'
   en plentyn n kind', of coed 'woud' en coeden n boom'. In woordeboeke
   word die meervoud baiekeer eerste gegee.

   Genitiewe verwantskappe word uitgedruk deur apposisie
   (naasmekaarstelling). Die genitief in Wallies word gevorm deur twee
   naamwoordfrases langsmekaar te plaas, die besitter tweede. So Afrikaans
   "Die kat se moeder", of "moeder van die kat", stem ooreen met die
   Wallies mam y gath — letterlik, "moeder die kat"; "die man se kar se
   vensters" is ffenestri car y dyn — letterlik, "vensters kar die man".
   In Wallies neem die ding wat besit word nooit 'n lidwoord nie.

[wysig] Byvoeglike naamwoorde

   In Wallies volg byvoeglike naamwoorde gewoonlik die selfstandige
   naamwoord wat hulle beskryf, terwyl sommige soos hen, pob, en holl dit
   voorafgaan. Meeste byvoeglike naamwoorde word nie verbuig nie. Daar is
   egter 'n paar wat manlik/vroulik onderskeid of enkelvoud/meervoud
   behou. Na vroulike enkelvoud selfstandige naamwoorde ondergaan
   byvoeglike naamwoorde sagte mutasie.

   Byvoeglike naamwoord trappe van vergelyking is redelik soortgelyk aan
   die Afrikaanse stelsel. Byvoeglike naamwoorde met een of twee
   lettergrepe kry die woordeindes -ach '-er' en -a '-est', e. g. bannog
   'hoog', bannogach 'hoër', bannoga 'hoogste.' Byvoeglike naamwoord met
   meer as twee lettergrepe gebruik die woorde mwy 'meer' en mwya 'mees',
   b.v. teimladwy 'sensitief', mwy teimladwy 'meer sensitiewe', mwya
   teimladwy 'mees sensitiewe'. Byvoeglike naamwoorde met twee lettergrepe
   kan in enige van die twee rigting gaan.

   Die besitlike byvoeglike naamwoorde in Wallies is:
                         Enkelvoud Meervoud
      Eerste Persoon     fy (n)    ein
      Tweede Persoon     dy (s)    eich
   Derde Persoon Manlik  ei (s)       eu
                 Vroulik ei (a)

   Die besitlike byvoeglike naamwoorde gaan die selfstandige naamwoord wat
   hulle beskryf vooraf, wat baiekeer gevolg word deur die ooreenkomstige
   vorm van die persoonlike voornaamwoord b.v. fy mara i 'my brood', dy
   fara di 'Jou brood', ei fara fe 'sy brood', ens.

   Die demonstratiewe byvoeglike voornaamwoorde is 'ma 'hierdie' en 'na
   'daardie'. Hulle volg die selfstandige naamwoord wat hulle beskryf, wat
   ook die lidwoord neem. By voorbeeld, y llyfr 'die boek', y llyfr 'ma
   'hierdie boek', y llyfr 'na 'Daardie boek'.

[wysig] Voornaamwoorde

   Die Walliese voornaamwoorde is:
                         Enkelvoud Meervoud
      Eerste Persoon     i         ni
      Tweede Persoon     ti, di    chi
   Derde Persoon Manlik  e, o        nhw
                 Vroulik hi

[wysig] Werkwoorde

   In Wallies word die meeste tydsvorme met behulp van 'n hulpwerkwoord
   gevorm, gewoonlik bod 'om te wees.' Dit word onreëlmatig vervoeg:
   Deklaratief (Ek is) Interrogatief (Is ek?) Negatief (Ek is nie)
   Enkelvoud Meervoud Enkelvoud Meervoud Enkelvoud Meervoud
   Teenwoordig Eerste Persoon dw dyn ydw? ydyn? dw dyn
   Tweede Persoon (r)wyt dych wyt? ydych? dwyt dych
   Derde Persoon mae maen ydy? ydyn? dydy dydyn
   Verlede Eerste Persoon bues buon fues? fuon? fues fuon
   Tweede Persoon buest buoch fuest? fuoch? fuest fuoch
   Derde Persoon buodd buon fuodd? fuon? fuodd fuon
   Imperfek Eerste Persoon roeddwn roedden oeddwn? oedden? doeddwn doedden
   Tweede Persoon roeddet roeddech oeddet? oeddech? doeddet doeddech
   Derde Persoon roedd roeddyn oedd? oeddyn? doedd doeddyn
   Toekoms Eerste Persoon bydda byddwn fydda? fyddwn? fydda fyddwn
   Tweede Persoon byddi byddwch fyddi? fyddwch? fyddi fyddwch
   Derde Persoon bydd byddan fydd? fyddan? fydd fyddan
     * ddim (nie) word na die voornaamwoord gevoeg vir negatiewe vorms van
       bod.
     * Daar is baie dialektiese variasies van die werkwoord.
     * Omgangstaal imperfektydvorms is o'n i, o't ti, oedd e/hi, o'n ni,
       o'ch chi en o'n nhw. Dit word vir verklarende, vraende en negatiewe
       vorms gebruik. .
     * Wallies is ongewoon in die sin dat dit geen vaste woorde vir ja en
       nee nie. Die relevant deel van die werkwoord bod word in plek
       daarvan gebruik b.v.: Ydych chi'n hoffi coffi? (Hou jy van koffie)
       dan volg of Dw (Ek is = Ek doen = Ja) of Dw ddim (Ek is nie = Ek
       doen nie = Nee)

[wysig] Voorsetsels

   In Wallies verander die voorsetsel baiekeer van vorm as dit deur 'n
   voornaamwoord gevolg word. Dit staan as verboë voorsetsel bekend.
   Meeste soos dan, volg dieselfde basiese patroon:
                         Enkelvoud  Meervoud
      Eerste Persoon     dana i     danon ni
      Tweede Persoon     danat ti   danoch chi
   Derde Persoon Manlik  dano fe/fo danyn nhw
                 Vroulik dani hi

   Daar is soms dialektiese variasie veral in die eerste en tweede persoon
   enkelvoud vrome. In sommige plekke kan mens dano i, danot ti, of danach
   chi hoor.

   Meeste voorsetsels veroorsaak sagte mutasie.

[wysig] Ander eienskappe van Walliese grammatika

     * Besitlikes as voorwerp voorname. Die Wallies vir "Ek hou van
       Rhodri" is "Dw i'n hoffi Rhodri" ("I am liking Rhodri"), maar "Ek
       hou van hom" is "dw i'n ei hoffi fe" - letterlik, "Ek is syne
       houend van hom"; "Ek hou van jou" is "dw i'n dy hoffi di" ("Ek is
       jou houende van jou"), ens.
     * Aansienlike gebruik van hulpwerkwoorde. Terwyl 'n taal soos Engels
       werkwoorde direk kan gebruik (e.g. I go = Ek Gaan) of met behulp
       van 'n hulpwerkwoord (I am going, waar to be in die geval as
       hulpwerkwoord gebruik word), neig Wallies sterk na die tweede
       gebruik. In die teenwoordigetyd word alle werkwoorde met die
       hulpwerkwoord bod (to be = om te wees) gebruik, so dwi'n mynd is
       letterlik I am going, maar beteken eenvoudig I go = Ek gaan. In die
       verlede tyd en toekomende tyd, is daar verboë vorms van alle
       werkwoorde, maar dit is algemeen om in spreektaal die
       werkwoordelike naamwoord (berfenw, rofweg ekwivalent met die
       infinitief in ander tale) saam met die verboë vorm van gwneud (om
       te doen) te gebruik, so Ek het gegaan kan mi es i of mi wnes i fynd
       wees, en Ek sal gaan kan mi á i of mi wna i fynd wees. Daar is ook
       'n toekomende tyd vorm wat die hulpwerkwoord bod gebruik om fydda
       i'n mynd te gee (rofweg I will be going) en 'n imperfek tyd (a
       continuous/habitual past tense) wat ook bod gebruik, met roeddwn
       i'n mynd wat beteken I used to go/I was going.
     * Affirmatiewe Merkers. Mi (meestal Nooord) en Fe (meestal Suid) word
       baiekeer voor verboë werkwoorde geplaas as dit dekleratief
       (verklarend) is. Dit is gewoonlik 'n omganstaal vorm en word selde
       in geskrewe of formele Wallies gesien. .

[wysig] Dialekte

   Soos enige lewende taal het Wallies 'n aantal verskillende dialekte.

   Dit is baie duidelik in die gesproke vorm en tot 'n mindere mate in die
   geskrewe vorm. 'n Nuttig, dog effens oorvereenvoudigde, klassifikasie
   in Noord-Walliese en Suid-Walliese vorms (of "Gog" en "Hwntw" gegrond
   op die woord vir Noord, gogledd, en die Suid-Walliese woord vir hulle
   daardie kant = "them over there"). Die verskil in die twee dialekte
   sluit woordeskat, uitspraak en grammatika in, alhoewel die verskil in
   laasgenoemde aspek, om die waarheid te sê, baie gering is.

   'n Voorbeeld van die verskil tussen Noord- en Suid-Walliese gebruik sou
   die vraag "Wil jy 'n koppie tee hê?". In die Noorde sou dit tipies wees
   "Dach chi isio panad?", terwyl dit in die Suide meer waarskynlik "Dych
   chi'n moyn dishgled?" sou wees. 'n Voorbeeld van uitspraak verskil
   tussen die Noorde en die Suide is die geneigdheid van die Suidelike
   dialekte om die letter "s" met 'n slepende tong ("lispel") uit te
   spreek, b.v. mis, 'n maand, sou neig om as mies in die noorde
   uitgespreek te word en as miesj in die suide.

   Die verskille tussen dialekte in moderne gesproke Wallies is egter
   klein in vergelyking met die tussen die gesproke en geskrewe taal.
   Laasgenoemde is heelwat meer formeel en is die taal van die Walliese
   vertaling van onder andere die Bybel, (Die Beibl Cymraeg Newydd — Nuwe
   Walliese Bybel — is aansienlik minder formeel as die tradisionele 1588
   Bybel). Alhoewel die vraag "wil jy 'n koppie tee hê?" waarskynlik nie
   in geskrewe Wallies sal voorkom nie, sou dit as "a oes arnoch eisiau
   cwpanaid o de?", geskryf word met die gesproke vorm "Dach chi eisiau
   panad o de?".

   Onder die eienskappe van die geskrewe taal, teenoor die gesproke taal,
   is groter steun op werkwoordverbuiging, 'n verskuiwing in die gebruik
   van sommige van die tydsvorme, 'n vermindering in uitdruklike gebruik
   van voornaamwoorde (aangesien die inligting gewoonlik oorgedra word in
   die werkwoord/voorsetsel-verbuigings) en 'n aansienlik verminderde
   geneigdheid om Engelse leenwoorde vir eie Walliese woorde te gebruik.

   Bretons en Kornies is naby verwante tale.

[wysig] Walliese in die onderwys en opvoeding

   Wallies word op groot skaal in onderwys gebruik en baie Walliese
   universiteite is tweetalig, vernaamlik die Universiteit van Wallis,
   Bangor.

   Volgense die Nasionale leerplan (The National Curriculum), moet
   skoliere in Wallis Wallies neem tot 16-jarige ouderdom. Volgense die
   Walliese taalraad [3], woon meer as 'n kwart van die kinders in Wallis
   skole by wat oorwegend Wallies as voertaal gebruik. Die res neem
   Wallies as 'n tweede taal in Engelsmedium-skole. Spesialis-onderwysers
   in Wallies, genaamd Athrawon Bro ondersteun die leer van Wallies in die
   Nasionale leerplan.

[wysig] Verwysings

    1. ^ Charles Barber. 2000. The English Language: A Historical
       Introduction. Cambridge: Cambridge University Press.

[wysig] Eksterne skakels

     * Clwb Malu Cachu, Webwerf vir Walliese leerders
     * Moontlike bron vir vedrdere navorsing oor Wallies in Engels
     * Die gwybodiadur (letterlik: 'informationary') bied breedvoerige
       inligting oor alle aspekte van die Walliese taal aan
     * Wallies–Engelse Woordeboek
     * http://www.cymru.ac.uk/geiriadur/ Diebepalende historiese
       woordeboek van Wallies: Geiriadur Prifysgol Cymru (Universiteit van
       Wallis Woordeboek van die Walliese taal) Onafgehandelde werk aan
       die Tweede Uitgawe] sluit 'n embrioniese Internet weergawe in by
       [4]
     * Universiteit van Wallis Sentrum vir gevorderde Wallies en Keltiese
       Studies
     * BBC LearnWelsh
     * Walliese Taalkunde
     * 'n Walliese kursus
     * Ethnologue verslag oor Wallies

   Wikipedia
   Sien gerus Wikipedia se uitgawe in Wallies

   Vir woordeboekinligting, sien die bladsy Wallies op WikiWoordeboek
   Commons:Category
   Wikimedia Commons het meer media verwant aan:
   Welsh language

               Indo-Europese tale: Kentum-tale: Keltiese tale
                            Eiland-Keltiese tale
       Goidelies: Iers-Gaelies | Skots-Gaelies (Skotland • Kanada) |
                    Manx-Gaelies | Galweegse-Gaelies †
    Britonies: Wallies | Kornies | Bretons | Cumbries † | Piekties †
                           Vasteland-Keltiese tale
    Vasteland-Keltiese tale: Gallies †: | Leponties † | Galaties †
                               Keltiberies †
                                Gemengde Tale
                     Gemengde Tale: Shelta | Bungee †
                              ^† Uitgestorwe


   Hierdie artikel is gekies as 'n voorbladartikel. Klik gerus hier vir
   meer inligting.
   Kategorieë: Bladsye wat IFA bevat • Natuurlike taal • Eiland-Keltiese
   taal • Wallis • Tale van die Verenigde Koninkryk

