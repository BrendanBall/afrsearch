Warmtekapasiteit


   Warmtekapasiteit (word gewoonlik aangedui met 'n hoofletter C, dikwels
   met onderskrifte) is 'n meetbare fisiese hoeveelheid wat die vermoë van
   'n liggaam om warmte op te gaar met veranderende temperatuur kenmerk.
   Dit word gedefinieer as die tempo waarteen die temperatuur verander met
   byvoeging van hitte teen die gegewe toestande waarin die liggaam
   verkeer (veral die temperatuur daarvan). Volgens die SI-stelsel word
   warmtekapasiteit uitgedruk in eenhede van joule per kelvin.

   Dit word 'n ekstensiewe hoeveelheid genoem omdat dit sensitief is ten
   opsigte van die grootte/hoeveelheid van die voorwerp/stof ('n bad vol
   water het 'n groter warmtekapasiteit as 'n koppie water). Deur die
   warmtekapasiteit met die liggaam se massa te deel word die soortlike
   warmtekapasitiet (soms ook spesifieke warmtekapasiteit genoem) verkry,
   wat 'n intensiewe hoeveelheid is, wat beteken dat die hoeveelheid nie
   meer afhanklik is van die hoeveelheid materiaal nie en meer afhanklik
   is van die soort materiaal asook die fisiese toestande tydens die
   verhittingsproses.

   Inhoud

        * 1 Definisie
        * 2 Warmtekapasiteit van saampersbare liggame
        * 3 Spesifieke warmtekapasiteit
        * 4 Dimensielose warmtekapasiteit
        * 5 Sien ook

[wysig] Definisie

   Warmtekapasiteit word wiskundig gedefinieër as die verhouding van 'n
   klein hoeveelheid hitte δQ wat by 'n liggaam gevoeg word en die
   ooreenstemmende klein verandering in die temperatuur dT daarvan:

          C = \left( \frac{\delta Q}{dT} \right)_{toest.} = T \left(
          \frac{d S}{d T} \right)_{toest.}

   Die regterkantste uitdrukking is afgelei vanuit die definisie van
   entropie (S)

   Vir termodinamiese stelsels met meer as een fisiese dimensie, gee die
   bogaande definisie nie 'n eenduidige, unieke hoeveelheid nie tensy 'n
   besondere infinitesimale pad deur die stelsel se faseruimte gedefinieër
   is (dit beteken dat 'n mens ten alle tye moet weet waar al die dele van
   die stelsel hul bevind, hoeveel massa hulle bevat en hoe vinnig hulle
   beweeg).

   Hierdie inligting word dan gebruik om die verskillende maniere waarop
   warmte as kinetiese energie (bewegingsenergie) en potensiële energie
   (energie wat in kragvelde gestoor word) gestoor kan word te verklaar
   soos die liggaam uitsit of krimp. Vir alle werklike stelsels moet die
   pad deur hierdie veranderinge eksplisiet gedefinieer word, aangesien
   die waarde van warmtekapasiteit afhang van die pad wat gevolg is vanaf
   die een temperatuur na die ander te beweeg. Van besondere belang in
   hierdie verband is die waardes van warmtekapasiteit waar die
   verandering by konstante volume plaasvind, C[V], en waar die
   verandering by konstante druk, C[P], plaasvind soos later in die
   artikel verduidelik word.

[wysig] Warmtekapasiteit van saampersbare liggame

   Die toestand van 'n eenvoudige saampersbare liggaam met 'n vaste massa
   word beskryf deur twee termodinamiese parameters naamlik temperatuur T
   en druk P, wat 'n mens in staat stel om te onderskei tussen
   warmtekapasiteit teen konstante volume, C[V] en warmtekapasiteit teen
   konstante druk, C[P] soos in bogenoemde paragraaf bespreek:

          C_V=\left(\frac{\delta Q}{dT}\right)_V=T\left(\frac{\partial
          S}{\partial T}\right)_V
          C_P=\left(\frac{\delta Q}{dT}\right)_P=T\left(\frac{\partial
          S}{\partial T}\right)_P

   waar δQ is die infinitesimale hoeveelheid warmte wat bygevoeg word en
   waar dT die ooreenstemmende styging in temperatuur is.

   Die inkrement interne energie is die warmte en die werk wat bygevoeg
   word:

          dU=T\,dS-P\,dV

   Dus is die warmtekapasiteit by konstante volume (aangesien tweede term
   in vergelyking hierbo nul is)

          C_V=\left(\frac{\partial U}{\partial T}\right)_V

   Die entalpie word gedefinieer deur H = U + PV. Die inkrement entalpie
   is

          dH = dU + (PdV+VdP) \! wat deur vervanging van die vergelyking
          vir dU hierbo vereenvoudig na:
          dH=T\,dS+V\,dP

   En aangesien die tweede term hierbo gelyk is aan nul by konstante druk
   is die warmtekapasiteit by konstante druk gelyk aan

          C_P=\left(\frac{\partial H}{\partial T}\right)_P

   Laasgenoemde definisie is ietwat oorbodig aangesien die begrip entalpie
   opsigself uitgevind was om 'n mate te wees van die warmte wat
   geabsorbeer of vrygestel word by konstante drukke (die toestande
   waarteen chemici gewoonlik werk). As sulks verteenwoordig die entalpie
   die ekstra warmte wat geproduseer of geabsorbeer word deur druk-volume
   werk by 'n konstante druk. Dit is dus geensins 'n verrassing dat
   konstante druk warmtekapasiteite in terme van entalpie uitgedruk word
   nie, aangesien entalpie in die eerste plek sodanig gedefinieer is.

[wysig] Spesifieke warmtekapasiteit

   Die spesifieke warmtekapasiteit (meer akkuraat die massa-spesifieke
   warmtekapasiteit is)

          c={\partial C \over \partial m}

   wat in die afwesigheid van fase-oorgange gelyk is aan

          c=c_m={C \over m} = {C \over {\rho V}} -- aangesien ({\rho} = {m
          \over V})

     * C is die warmtekapasiteit van 'n liggaam wat bestaan uit die
       betrokke materiaal (J·K^−1)
     * m is die massa van die liggaam (kg)
     * V is die volume van die liggaam (m^3)
     * ρ = mV^−1 is die digtheid van die materiaal (kg·m^−3)

   Vir gasse, asook vir ander materiale wat aan hoë drukke onderwerp word,
   bestaan daar 'n behoefte om te onderskei tussen die grenstoestande vir
   die prosesse onder oorweging (aangesien die waardes betekenisvol kan
   verskil tussen verskillende toestande). Tipiese prosesse waarvoor
   warmtekapasiteit gedefinieer kan word sluit in isobariese- (konstante
   druk, dP = 0) en isokoriese (konstante volume, dV = 0) prosesse wat per
   konvensie vir gasse geskryf word:

          c_P=\left(\frac{\partial C}{\partial m}\right)_P
          c_V=\left(\frac{\partial C}{\partial m}\right)_V

   Eenhede hier vertoon is SI-eenhede.

   'n Verwante parameter aan c is CV^-1, die volumetriese
   warmtekapasiteit, (J·m^-3·K^-1 in SI-eenhede). In ingenieurswese word
   c[V] dikwels gebruik om die volumetriese warmtekapasiteit vir vaste- en
   vloeistowwe aan te dui, eerder as 'n konstante volume warmtekapasiteit.
   In sulke gevalle word die massa-spesifieke warmtekapasiteit duidelik
   aangedui met die onderskrif m as c[m]. Vanuit die bostaande verhouding
   kan 'n mens dan natuurlik vir vastestowwe skryf:

          c_m={C \over m} = {c_V \over {\rho }}

[wysig] Dimensielose warmtekapasiteit

   Die dimensielosie warmtekapasiteit van 'n materiaal is

          C^*={C \over nR} = {C \over {Nk}}

   waar
     * C die warmtekapasiteit van 'n liggaam bestaande uit die betrokke
       materiaal is (J·K^−1)
     * n die hoeveelheid materie in die liggaam is (mol)
     * R die gaskonstante (J·K^−1·mol^−1) is
     * nR=Nk die hoeveelheid materie in die liggaam is (J·K^−1)
     * N die aantal molekules in die liggaam is (dimensieloos)
     * k Boltzmann se konstante is (J·K^−1·molekule^−1)

[wysig] Sien ook

     * Termodinamika
     * Spesifieke warmtekapasiteit

   Kategorie: Chemiese eienskappe

