Warskou-opstand


   'n Na-oorlogse herdenking, voor die koeël-belaaide Bank van Pole. Die
   monument is 'n Kotwica ("Anker") gevorm uit die letters "P" en "W" vir
   Polska walcząca — "Pole veg"), die embleem van die Poolse versetting.
   'n Na-oorlogse herdenking, voor die koeël-belaaide Bank van Pole. Die
   monument is 'n Kotwica ("Anker") gevorm uit die letters "P" en "W" vir
   Polska walcząca — "Pole veg"), die embleem van die Poolse versetting.

   Die Warskou Opstand (Powstanie Warszawskie) was 'n gewapende stryd deur
   Poolse Tuisleër (Armia Krajowa) tydens die Tweede Wêreldoorlog om
   Warskou van Duitse besetting en Nazi-bewind te bevry. Dit het op 1
   Augustus, 1944, begin as deel van 'n landwye opstand, Operasie Storm.
   Die Poolse troepe het die Duits-geleide magte tot 2 Oktober
   teengestaan, 'n totaal van 63 dae. Ongeveer 9 000 soldate is gewond en
   18 000 het gesterf; oor die 250 000 burgers het gesterf, meestal in
   massa-teregstellings deur die Duitse troepe. 17 000 Duitse soldate het
   gesterf en 9 000 is gewond. Tydens die stedelike geveg en ook na die
   tyd, toe Duitse troepe op Adolf Hitler se bevel die stad stelselmatig
   blok vir blok begin afbrand het, is 'n beraamde 85% van die stad
   verwoes.

   Die Opstand het op 'n belangrike punt in die oorlog begin, nes die
   Sowjetse leër Warskou genader het. Die Sowjetse leër het 'n punt binne
   'n paar honderd meter oor die Vistula-rivier op 16 September bereik,
   maar het nie verder beweeg tydens die Opstand nie, wat gelei het tot
   beskuldigings dat Joseph Stalin nie wou hê dat die Opstand suksesvol
   moes wees nie.

   Daar is geen bewyse dat Armia Krajowa hulle stryd met die Sowjetse leër
   gekordineer het nie. Volgens sommige Russiese outobiografieë (soos
   byvoorbeeld dié deur Konstantin Rokossovsky, wat die Warskou bevryding
   gelei het) het die AK die stad probeer bevry voor (en sonder) die
   Sowjetse leër.
   Kategorieë: Tweede Wêreldoorlog • Geskiedenis van Pole

