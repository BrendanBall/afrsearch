Wasili IV van Rusland


                                                                 Wasili IV
                                                Tsaar van die hele Rusland

   Wasili IV van Rusland
   Wasili IV van Rusland

                                         Gebore          22 September 1552
                                        Oorlede          12 September 1612
                                     Vorstehuis                    Rjoerik
                                         Regeer                1606 - 1610
                                     Volle naam Wasili Iwanowitsj Sjoeiski
                                     Voorganger              Vals Dmitri I
                                       Opvolger         Tyd van Beroeringe
                                                                   Michail
                                                          {{{Voetnotas}}}

   Wasili IV Sjoeiski (Russies: Василий IV Шуйский) (22 September 1552 –
   12 September 1612) was van 1606 tot 1610, tydens die Tyd van
   Beroeringe, tsaar van Rusland ná die moord op Vals Dmitri I.

   Hy is gebore as prins Wasili Iwanowitsj Sjoeiski en stam van
   grootprinse van Nizjni Nowgorod. Hy was een van die belangrikste bojare
   gedurende die bewind van Fjodor I en Boris Godoenof.

   Hy reis op bevel van tsaar Boris na Oeglitsj om ondersoek in te stel na
   die dood van tsarewitsj Dmitri Iwanowitsj, die jong seun van Iwan die
   Verskriklike wat onder geheimsinnige omstandighede gesterf het.
   Sjoeiski rapporteer dat dit selfmoord was, hoewel daar gerugte is dat
   hy deur Boris laat vermoor is. Sommige vermoed dat Dmitri ontsnap het
   en ’n ander seun in sy plek vermoor is. Dit skep die teelaarde vir
   talle mense wat voorgee dat hulle Dmitri is (sien Vals Dmitri I en Vals
   Dmitri II).

   Toe Boris sterf en sy seun, Fjodor II, die troon bestyg, verander
   Sjoeiski sy storie om in die guns te kom van Vals Dmitri I, wat probeer
   om die troon oor te neem deur voor te gee hy is die vermoorde
   tsarewitsj. Sjoeiski ken Vals Dimitri uit as die regte Dmitri ondanks
   die feit dat hy vroeër beweer het die seun het selfmoord gepleeg – en
   dit lei tot die moord op die jong Fjodor.

   Sjoeiski sweer daarna saam teen Vals Dmitri en bewerkstellig sy dood in
   Mei 1606. Op 19 Mei 1606 word Sjoeiski verklaar tot tsaar. Hy regeer
   tot 19 Julie 1610, maar word nooit algemeen as tsaar erken nie. Hy het
   selfs in Moskou min gesag en word net op die troon toegelaat omdat daar
   niemand anders is om sy plek in te neem nie.

[wysig] Verwysings

          Hierdie artikel is merendeels vertaal vanaf die Engelse
          Wikipedia-artikel [1]

     * D.I. Ilowaiski, Die Gekwelde Periode van die Moskowiese Ryk,
       Moskou, 1894. (Russies)
     * S.I. Platonov, Sketches of the Great Anarchy in the Realm of
       Moscow, Sint Petersburg, 1899.
     * D.V. Tswjeltef, Tsaar Wasili Sjoeiski, Warschau, 1901-1903.
       (Russies)
     * [2] 1911encyclopedia (public domain)

   Tsare en keisers van Rusland

   Tsare Iwan IV (Iwan die Verskriklike) • Fjodor I • Boris Godoenof •
   Fjodor II • Vals Dmitri I • Vals Dmitri II • Wasili IV • Michail •
   Aleksei • Fjodor III • Iwan V saam met Pieter I
   Keisers Pieter I (Pieter die Grote) • Katharina I • Pieter II • Anna •
   Iwan VI • Elisabeth • Pieter III • Katharina II (Katharina die Grote) •
   Paul • Aleksander I • Nikolaas I • Aleksander II • Aleksander III •
   Nikolaas II
   Kategorieë: Russiese tsare • Huis van Rjoerik

