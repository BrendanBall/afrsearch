Waterkloof


   Waterkloof is 'n voorstad van Pretoria, Suid-Afrika. Dit is vernoem na
   die oorspronklike plaas wat in die gebied geleë was toe Pretoria in die
   19de eeu gestig is. Dit is oos van die stadskern geleë. Waterkloof is
   'n gevestigde, boomryke gebied met van die duurste eiendom in die stad.
   Soos in baie ander dele van Pretoria is jakarandabome langs die strate
   geplant wat die buurt in Oktober in 'n pers skouspel verander.

   Gedurende die apartheidera is Waterkloof geassosieer met die
   Afrikanerelite aangesien verskeie hooggeplaaste regeringsamptenare daar
   tuis gegaan het. vandag is dit 'n hoogsgesogte woonbuurt met weelderige
   huise teen die kloofhange wat indrukwekkende uitsigte oor die hoofstad
   en die uniegebou bied. Baie van die state in die buurt is na Britse
   koninklikes vernoem. Waterkloof is ook die tuiste van die Pretoria
   buiteklub met sy 18-putjie gholfbaan.

   Verskeie ambassadeurswonings word in die woonbuurt aangetref. Dit is
   ook die tuiste van die bekende Suid-Afrikaanse sopraansangeres, Mimi
   Coertse, en was die terrein vir die Dube-huis in die film Tsotsi.

   Die hoof paai deur Watrekloof is Crownrylaan wat Waterkloof met
   Brooklyn in die noorde verbind en Albertstreet wat Oos-Wes loop tussen
   die naburige Menlopark en Groenkloof.

[wysig] Kyk ook

     * Waterklooflugmagbasis

   Kategorie: Voorstede van Pretoria

