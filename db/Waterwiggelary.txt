Waterwiggelary


   Waterwiggelary is 'n woord wat veral verwys na die praktyk om
   ondergrondse lopende water op te spoor, gewoonlik met behulp van die
   swaai van 'n stokkie, stafie of pendulum oor 'n kaart, of terwyl die
   wiggelaar beweeg oor 'n landsoppervlakte. Sommige handboeke oor
   waterwiggelary dring daarop aan dat dit slegs met behulp van
   varsgesnyde takkies kan geskied. Wetenskaplike navorsing omtrent
   hierdie bedryf kon nie bewys dat dit werk nie, maar dit word steeds
   deur talle mense geglo.

   Inhoud

        * 1 Geskiedenis
        * 2 Wetenskaplike studies
             + 2.1 Sydney, Australië
             + 2.2 München, Duitsland
        * 3 Eksterne skakels
             + 3.1 Oorsig van navorsingsgeskiedenis
        * 4 Bron

[wysig] Geskiedenis

   Wiggelary bestaan al in die een of ander vorm vir duisende jare.
   Oorspronklik skyn dit dat dit meestal gebruik was om die toekoms, of
   die wil van die gode, te voorspel. Tydens die Middeleeue is gedink dat
   waterwiggelary die Duiwel se werk is.

[wysig] Wetenskaplike studies

   Dié navorsingstudies wat wel getoon het dat dit werk, was nie ontwerp
   volgens wetenskaplike standaarde nie, en kon verklaar word deur ander
   veranderlikes, soos leidrade vervat in die geografie van die terrein
   waarin die waterwiggelaar gewerk het.

   Twee groot groepe wetenskaplike studies het dusver getoon dat
   waterwiggelary slegs werk so dikwels as wat dit toevallig reg sou wees
   deur net wild te raai.

[wysig] Sydney, Australië

   In 1980 het 'n objektiewe wetenskaplike toets tot stand gekom. Tien
   plastiese pype is ondergronds begrawe, parallel met mekaar, met net een
   pyp wat lopende water daardeur het. Sien ook:Die wiggelarytoets van
   Australiese skepticiDit het sedertdien tot 'n jaarlikse kompetisie
   ontwikkel, en teen 2005, was die uitslag in slegs 15 van 111 pogings
   suksesvol.

[wysig] München, Duitsland

   Die mees uitgebreide toetsing het hier, tussen 1987 en 1988,
   plaasgevind. Sien ook: Wiggelary getoets: die faling van die
   navorsingstoetse in München Meer as 500 wiggelaars het deelgeneem in
   meer as 10 000 dubbelblinde toetse. Van die 500 het slegs ses
   wiggelaars uitslae gehad wat effens beter as toevallig was.

[wysig] Eksterne skakels

[wysig] Oorsig van navorsingsgeskiedenis

     * http://www.tricksterbook.com/ArticlesOnline/Dowsing.htm, George P.
       Hansen, Dowsing: A Review Of Experimental Research, oorspronklik
       gepubliseer in die Journal of the Society for Psychical Research.
       Vol. 51, No. 792,October 1982, pp. 343-367

[wysig] Bron

   Verkorte vertaling vanaf die artikel Dowsing op die Engelse Wikipedia.
   Kategorieë: Die okkulte • Bygelowe

