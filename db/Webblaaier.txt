Webblaaier


   Voorbeeld van 'n webblaaier (Mozilla Firefox)
   Voorbeeld van 'n webblaaier (Mozilla Firefox)

   'n Webblaaier (ook bekend as 'n webbladleser) is 'n sagteware program
   wat gebruikers toelaat om teks, prente en ander inligting op 'n
   webbladsy te vertoon nadat dit vanaf 'n webwerf op die Wêreldwye Web of
   'n lokale netwerk afgelaai is.

   Teks en prente op 'n webbladsy kan skakels bevat na nader webblaaie op
   dieselfde of 'n ander webwerf. Webblaaiers laat gebruikers toe om
   inligting vinnig en maklik te bekom oor 'n verskeidenheid bladsye en
   webwerwe deur die blaaie met skakels aan mekaar te verbind. Webblaaiers
   formatteer HTML inligting voordat dit vertoon word, die voorkoms van 'n
   bladsy kan dus verskil na gelang van die bladleser wat gebruik word.

   Sommige van die weblaaiers wat beskikbaar is op persoonlike rekenaars
   sluit in: Internet Explorer, Mozilla Firefox, Safari, Opera, en
   Netscape.

   Webblaaiers word tipies gebruik om bladsye op die Wêreld Wye Web te
   besoek, kan dit ook gebruik word om inligting vanaf webbedieners op
   private netwerke of 'n rekenaar se hardeskyf te beskou.

[wysig] Taalkeuse

   Meeste webbedieners kan opgestel word om dokumente in die gebruiker se
   taalkeuse aan te stuur. Die taalvoorkeur van die gebruiker se bladleser
   sal dan bepaal watter dokument gesien word. Byvoorbeeld, as 'n
   Afrikaanse en Nederlandse bladsy beskikbaar is, maar die gebruiker
   verkies Afrikaans, sal die Afrikaanse blad vertoon word.
   Kategorieë: Internet • Toepassingsagteware

