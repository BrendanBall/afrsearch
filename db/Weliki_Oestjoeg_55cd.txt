Weliki Oestjoeg


   Weliki Oestjoeg (Russies: Великий Устюг) is ’n stad in die Russiese
   oblast Wologda. Dit lê by die sameloop van die Soechona- en die
   Joeg-rivier. Inwonertal: 33 419 (2002-sensus).

   Inhoud

        * 1 Geskiedenis
        * 2 Tuiste van Djed Moroz
        * 3 Verwysings
        * 4 Eksterne skakel
        * 5 Galery

[wysig] Geskiedenis

   Die naam van die stad kom van die eerste nedersetting in die gebied,
   die kloosternedersetting by Gleden (Гледен), waar die Joeg-rivier
   ("Suidelike Rivier") in die Soechona invloei. Saam vorm hulle die
   Noordelike Dwina. Die naam Устюг is ’n samestelling van die Russiese
   woorde oestje (устье; riviermonding) en joeg (юг; suid). Weliki is die
   Russiese woord vir "groot" en is aan die einde van die 15de eeu by die
   naam gevoeg.

[wysig] Tuiste van Djed Moroz

   Sameloop van die Joeg (links) en die Soechona, waar hule die Noordelike
   Dwina vorm naby Weliki Oestjoeg
   Sameloop van die Joeg (links) en die Soechona, waar hule die Noordelike
   Dwina vorm naby Weliki Oestjoeg

   In die woud by Weliki Oestjoeg is ’n wotsjina (вотчина; landgoed) met
   die amptelike woning van Djed Moroz (Дед Мороз; "Oupa Ryp"), die
   Russiese weergawe van Kersvader. In 1998 het die Moskouse burgemeester
   Joeri Luzjkof voorgestel dat Weliki Oestjoeg die amptelike tuiste van
   Djed Moroz word (in plaas van die tradisionele Lapland ^[1]. ’n
   Spesiale maatskappy is vir dié doel gestig. Daar is ’n spesiale
   poskantoor vir briewe van kinders aan Djed Moroz wat reeds meer as 1,2
   miljoen briewe beantwoord het. Daar is ook planne om ’n pretpark en
   museum te bou^[2].

[wysig] Verwysings

    1. ^ Weliki Oestjoeg op die webtuiste "Klein dorpe van Rusland" (in
       Russies)
    2. ^ Weliki Oestjoeg is die geboorteplek van Djed Moroz (in Russies)

[wysig] Eksterne skakel

     * Weliki Oestjoeg (in Russies)

[wysig] Galery

   Die katedraalkompeks by Weliki Oestjoeg gesien vanuit die dorpie
   Dimkowo

   Spaso-Preobrazjenski-katedraal aan Krasnajastraat in Weliki Oestjoeg

   Rivieroewer met Weliki Oestjoeg (1913)

   Sonsopkoms aan die Soechona naby Weliki Oestjoeg
   Kategorie: Stede in Rusland

