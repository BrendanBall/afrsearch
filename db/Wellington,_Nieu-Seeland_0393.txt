Wellington, Nieu-Seeland


                  Wellington
            Panorama von Wellington
                    Ligging
                Algemene feite
   Stigting:            1839
   Inwoners:            370.000 (2005)
   Oppervlakte:         444 km²
   Bevolkingsdigtheid:  833 Inwoners/km²
   Gemiddelde inkomste: NZ$ 23.900 (2001)
   Geografiese ligging: 41° 17′ S, 174° 46′ O
   Amptelike webwerf:   wellingtonnz.com
           Administratiewe verdeling
   Land:                Nieu-Seeland
   Streek:              Greater Wellington
   Distrikte:
                          * Wellington City
                          * Porirua
                          * Upper Hutt
                          * Lower Hutt

   Wellington is die hoofstad van Nieu-Seeland en is die tweede grootste
   stedelike area in die land asook die mees bevolkte nasionale hoofstad
   in Oseanië. Die stad is geleë in die Wellington-streek aan die
   suidelike punt van die Noordeiland, naby die geografiese middelpunt van
   die land.

   Soos baie ander stede, strek die gebied wat die stad in beslag neem
   verder as die grense van die plaaslike munisipaliteit. Greater
   Wellington of die Wellington-streek word gebruik om na die hele
   stedelike gebied te verwys, asook die landelike dele van die stad, die
   Kapiti-kus en verby die Rimutaka Range tot by Wairarapa.

[wysig] Naam

   Die stad, Wellington, was vernoem na Arthur Wellesley, die eerste
   Hertog van Wellington en die winnaar van die Slag van Waterloo. Die
   hertog se titel is afkomstig van die dorpie, Wellington in die Engelse
   distrik, Somerset.

   In die taal van die Māori's, die inboorlinge van Nieu-Seeland, het die
   stad drie name: Te Whanganui-a-Tara verwys na die hawe van Wellingtong
   en beteken "die groot hawe van Tara"; Pōneke is 'n transliterasie van
   "Port Nick" (kort vir "Port Nicholson") en Te Upoko-o-te-Ika-a-Māui
   (soms verkort na Te Upoko-o-te-Ika), wat beteken "die kop van die vis
   van Māui"). Die laaste naam is meer tradisioneel en verwys na die
   legende waarin die Noordeiland uitgevis is deur die demigod, Māui
   Tikitiki-a-Taranga.
   Kategorie: Stede in Nieu-Seeland

