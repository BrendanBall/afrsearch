Wena Naudé


   Agnes Alwena (Wena) Naudé (31 Desember 1905, Volksrust – 6 September
   1978, Pretoria) was ’n Afrikaanse aktrise. Sy was een van die pioniers
   van die Afrikaanse toneelkuns.

   Wena het haar loopbaan in 1925 in Pretoria begin onder Paul de Groot.
   Sy was onder meer lid van die geselskappe van Hendrik Hanekom en André
   Huguenet wat van dorpie tot dorpie gereis het met hulle toneelstukke.
   In 1954 het sy die erepenning vir toneelkuns van die Suid-Afrikaanse
   Akademie vir Wetenskap en Kuns ontvang.

   Wena was getroud met Willem van Zyl. Hulle het ’n dogter, Nilo, gehad.

[wysig] Toneelstukke

   Van die toneelstukke waarin sy gespeel het, is:
     * Huis Toe
     * Oorskotjie
     * Die Heks
     * As Mans Huishou
     * Die Uur van Vergelding
     * By die Ou Meulstroom
     * Die Brug op Ons Plaas
     * Die Wit Perde van Rosmersholm
     * Die Lewe Wat Ek Jou Gegee Het
     * Waar Vergiffenis Kon Red
     * Op Hoop van Seën

[wysig] Rolprente

   Sedert 1947 het sy in meer as dertig Suid-Afrikaanse rolprente gespeel.
   Van hulle is:
            Rolprent           Jaar     Regisseur
   Sarie Marais                1947
   Hans die Skipper            1953
   Basie                       1961
   As Ons Twee Eers Getroud Is 1962
   Hoor My Lied                1967 Elmo de Witt
   Oupa for Sale               1968 Richard Daneel
   Doctor Kalie                1968 Ivan Hall
   Cry Me a Teardrop           1974 Keith van der Wat
   Boland                      1974 Bertrand Retief
   Jakkalsdraai se Mense       1975
   Dingetjie Is Dynamite       1975
   Troudag van Tant Ralie      1975 Ivan Hall
   Daar Kom Tant Alie
   Ma Skryf Matriek            1975 Franz Marx

[wysig] Literatuur

   Botha, Danie. Voetligte en Applous! Die beginjare van die Afrikaanse
   Beroepstoneel. Pretoria: Protea Boekhuis, 2006. ISBN 1-86919-090-4.
   Kategorie: Suid-Afrikaanse akteurs

