Wene


                                                                     Wene

                                             Land:               Oostenryk
                                        Deelstaat:                    Wene
                                       Koördinate:    48° 13' N, 16° 22' O
                                      Oppervlakte:            414,65 vk km
                                   - waarvan land:   395,29 vk km (95,33%)
                                  - waarvan water:     19,36 vk km (4,67%)
                                        Bevolking:        1 632 082 (2005)
                               Bevolkingsdigtheid:         3 931,3 / vk km
                                           Hoogte:  151-542 m bo seespieël
                                     Burgemeester: Dr. Michael Häupl (SPÖ)
                                Amptelike webwerf:          www.wien.gv.at

   'n Standbeeld van die godin Athene voor die parlementsgebou
   'n Standbeeld van die godin Athene voor die parlementsgebou

   Wene (Duits: Wien) is die hoofstad van Oostenryk, en ook een van die
   nege federale state (Bundesland Wien) van Oostenryk. Met 'n bevolking
   van ongeveer 1,6 milljoen is Wene die grootste stad en kulturele en
   politieke sentrum van Oostenryk. Dit is na Berlyn en Hamburg ook die
   derde grootste Duitstalige stad in Europa.

   Die stad is geleë aan beide kante van die Donau en is 40 kilometer van
   die Oostenryk-Slowaakse grens en 50 km van die Slowaakse hoofstad,
   Bratislava. Wene word omring deur die Oostenrykse deelstaat
   Neder-Oostenryk. Dit is een van die mees bekende stede in Europa en
   neem 'n prominente plek in die geskiedenis van die Westerse beskawing,
   wêreldkultuur en -geskiedenis in.

   Wene spog met talle statige geboue uit die Romeins-Duitse en
   Oostenryks-Hongaarse Keisertyd. Die veelsydige kulturele lewe en sy
   reputasie as die wêreldhoofstad van die musiek, wat deur beroemde
   klassieke komponiste soos Beethoven, Mozart en Strauss gevestig is,
   maak van Wene 'n eersterangse internasionale toeristebestemming.

   Die Organisasie vir Veiligheid en Samewerking in Europa (OVSE), die
   Verenigde Nasies se Industriële Ontwikkelingsorganisasie (UNIDO), die
   Organisasie van Petroleumuitvoerlande (OPUL), die Internasionale
   Atoomenergie Agentskap (IAEA), sowel as ander VN-kantore en verskeie
   internasionale instellings en maatskappye is gevestig in Wene.

   Inhoud

        * 1 Geografie
        * 2 Klimaat
        * 3 Toeristeaantreklikhede
        * 4 Eksterne skakels

[wysig] Geografie

   Die hoofstad Wene is met 'n oppervlak van 414,65 vierkante kilometer
   die kleinste deelstaat van Oostenryk. Dit is ook die enigste, wat nie
   aan 'n ander Europese land grens nie.

   Danksy die gunstige ligging ontwikkel Wene tot een van die beduidendste
   en grootste stede van Middel-Europa. Wene lê in die noord-weste van die
   Weense Bekken, tussen die noord-oostelike uitlopers van die Alpe, by
   die kruispunt van belangrike handelstrate in wes-oostelike en
   noord-suidelike rigting. Aangesien die Donau in die Weense Bekken oor
   'n groot wydte strek, kon die rivier hier maaklik oorgesteek word. Die
   historiese stad het net suid van die Donau ontwikkel, maar die huidige
   Wene lê op albei oewers van die rivier.
   Die snelweg A 23, met die hoofkwartier van t-mobile Oostenryk in die
   agtergrond
   Die snelweg A 23, met die hoofkwartier van t-mobile Oostenryk in die
   agtergrond

   Ná die val van die Ystergordyn smee Oostenryk steeds nouer bande ten
   opsigte van handel en vervoer met sy Oos-Europese buurlande. Die
   afstand tussen Wene en die Slowaakse hoofstad Bratislava is net sestig
   kilometer - dit is die kortste afstand tussen twee hoofstede in heel
   Europa.

   Slegs sowat die helfte van Wene se oppervlak is bebou. Die res is
   natuur- of landbougebiede. Die gemiddelde hoogte bo seevlak styg van
   151 meter in die Lobau tot 542 meter by die bergspits Hermannskogel.

   Die Weense Woud strek met sy berge en woude in die noord-weste, weste
   en suid-weste van Wene tot by die stadsgebied. Die Donau vloei hier
   deur die Weense Poort, 'n nou kloof tussen die Leopolds- en Kahlenberg,
   die stad binne. Die Weense Woud is ook die brongebied van kleiner
   riviere soos die Wenerivier. Terraslandskappe soos die Wienerberg en
   Laaer Berg, wat in die Ystydperk ontstaan het, sluit in die weste by
   die berglandskap aan. Hierdie streek is 'n belangrike wynbougebied.

   Die ooste van Wene word gekenmerk deur die oop vlaktes van die
   Marchfeld, wat as boerderygebiede dien. Die groen riviereilande van die
   Donauauen, wat in die suid-ooste langs die Donau strek, is tot
   nasionale park verklaar.

[wysig] Klimaat

   Wene word deur 'n oorgangsklimaat met oseaniese invloede uit die weste
   en kontinentale invloede uit die ooste gekenmerk. Temperature en
   reënval is dus dikwels wisselvallig. In die algemeen kry Wene relatief
   min reënval - die jaarlikse gemiddelde reënval is omtrent 600 mm. In
   vergelyking met die ander Oostenrykse deelstate is die winters baie
   gematig. Die gemiddelde jaarlikse temperatuur is 11,5 °C in die
   stadsgebied en 9,5 °C in die omgewing. Daar is jaarliks sowat 60 warm
   somerdae en 50 dae met temperature benede vriespunt.

[wysig] Toeristeaantreklikhede

   'n Uitsig oor die Donau, met die VN-hoofkwartier in die agtergrond
   'n Uitsig oor die Donau, met die VN-hoofkwartier in die agtergrond

   Onder die plekke van belang is:
     * Binnestad
     * Hofburg (Keiserlike Paleis, winterspaleis)
     * Kahlenberg
     * Parlement
     * Ringstraße
     * Schönbrunn (Schönbrunn Paleis en tuine, somerspaleis)
     * Belvedere Palace
     * Stephansdom (St. Stefans Katedraal)
     * Schönbrunner Tiergarten (Weense dieretuin)
     * Wiener Prater met die Riesenrad (reusewiel), 'n plaaslike
       ontspanningsarea, die Wurstelprater en die Schweizerhaus biertuin
       en restaurant.
     * 'n Lugafweertoring van die Tweede Wêreldoorlog
     * Albertina
     * Beethoven historiese plekke
     * Burgtheater (Keiserlike Teater)
     * Donauturm (Donautoring)
     * Gasometer (Wonings- en inkopiesentrum)
     * Heldenplatz (Heldeplein)
     * Hermesvilla Lainz (Villa van Keiserin Elisabeth, ook bekend as
       "Sissi")
     * Hundertwasserhaus (Ontwerp deur die argitek en kunstenaar
       Friedensreich Hundertwasser)
     * Judenplatz ("Joodseplein") met die Shoah-monument
     * Kapuzinergruft (Keiserlike grafkelder)
     * Kaiserliches Hofmobiliendepot (Keiserlike meubelversameling)
     * Karl-Marx-Hof
     * Lutherische Stadtkirche (Lutheraanse Stadskerk)
     * Karlskirche (St. Karelskerk)
     * Österreichische Nationalbibliothek (Oostenrykse nasionale
       biblioteek)
     * Pestsäule (Pessuil)
     * Peterskirche (St. Pieter se kerk)
     * Die kerk Maria am Gestade
     * Minoritenkirche (Minorietekerk)
     * Millenniumstoring
     * Museumsquartier (Museumskwartiere)
     * Palais Kinsky
     * Palais Palffy
     * Palais Schwarzenberg
     * Rathaus (Stadsaal)
     * Ruprechtskirche
     * Schottenstift
     * Spittelberg (16de-eeuse huise)
     * Staatsoper (Staatsoperahuis)
     * Stadtpark (Stadspark)
     * Tempel (ou Sinagoge in die Innenstadt)
     * Theater an der Wien
     * Universiteit van Wene
     * UNO-City (VN-Hoofkwartier in Wene)
     * Urania (voormalige sterrewag)
     * Virgilkapelle
     * Votivkirche
     * Wiener Secession
     * Zentralfriedhof met verskeie grafte van bekende persone
     * Cafe Hawelka
     * Cafe Demel
     * Mariahilfer Straße
     * Kärtner Straße
     * Graben
     * Kohlmarkt
     * Heurigen in Grinzing
     * Schloss Neuwaldegg
     * Wienerwald (Weensewoude)
     * Donauinsel (Donaueiland met Copa Cagrana)
     * Republik Kugelmugel

[wysig] Eksterne skakels

     * Webwerf oor Wene

   Kategorieë: Oostenryk • Stede in Oostenryk • Hoofstede in Europa

