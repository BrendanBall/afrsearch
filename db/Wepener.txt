Wepener


   Wepener is 'n dorp in die Vrystaat op die grens met Lesotho. Die dorp
   is gestig in 1867 ter nagedagtenis aan Louw Wepener, 'n held van die
   Basoeto oorloë wat in 1865 tydens 'n militêre konfrontasie met die
   Basoetos doodgeskiet is. Die dorp is geleë aan die Jammersbergspruit,
   'n sytak van die Caledonrivier.

   In die Wepener distrik het heelwat gevegte plaasgevind gedurende die
   19de eeu. Gedurende die Anglo-Boere-oorlog in April 1900 is 2000 Britse
   soldate vir 17 dae deur genl Christiaan de Wet se magte beleër totdat
   versterkings opgedaag het. Die Britse magte in die dorp is deur Kolonel
   E.H. Dalgety gelei.

[wysig] Eksterne skakels

     * Southern Africa Places:Wepener

   Kategorieë: Vrystaat • Dorpe in Suid-Afrika

