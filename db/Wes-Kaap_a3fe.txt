Wes-Kaap


   CAPTION: Provinsie Wes-Kaap
   iPhondo leNtshona-Koloni
   Western Cape Province

   Oppervlakte 129 370 km² (10,6% van S.A. oppervlakte)
   Bevolking (2001) 4 524 335 (10,1% van S.A. bevolking)
   BBP 14,6% van S.A. BBP
   Tale Afrikaans (59%), Engels (20%), Xhosa (19%)
   Etniese groepe Kleurlinge 53,9%, Swartes 26,7%, Blankes 18,4%, Asiate
   1,0%
   Hoofstad Kaapstad
   Ander belangrike stede en dorpe Genadendal, Hermanus, George,
   Stellenbosch, die Paarl, Wellington, Worcester, Robertson, Knysna,
   Swellendam, Oudtshoorn, Saldanha, Vredenburg, Malmesbury, Somerset-Wes
   Eerste minister Ebrahim Rasool (ANC)
   Kaapstad, met die N2-snelweg in die voorgrond
   Kaapstad, met die N2-snelweg in die voorgrond

   Die Wes-Kaap is een van die nege provinsies van Suid-Afrika. Die
   hoofstad is Kaapstad. Dit het in 1994 'n afsonderlike provinsie geword
   toe die ou Kaapprovinsie in die Noord-, Oos- en Wes-Kaap opgedeel is.

   Kaapstad is ook Suid-Afrika se moederstad en wetgewende hoofstad en
   huisves die imposante Parlementsgebou. Die Kaapstadse hawe (vroeër
   Tafelbaaihawe} is die naasbesigste hawe in die land (ná Durban).

   Ander belangrike plekke is onder meer Stellenbosch, die Paarl,
   Beaufort-Wes, George, Oudtshoorn, Saldanha, Vredenburg, Worcester,
   Malmesbury en Vredendal.

   Inhoud

        * 1 Demografie
        * 2 Geografie
        * 3 Wet en regering
        * 4 Ekonomie
        * 5 Bronne

[wysig] Demografie

   Bevolking (2001-sensus): 4 524 335. Tale: Afrikaans (55,3%), gevolg
   deur Xhosa (23,7%) en Engels (19,3%).

[wysig] Geografie

   Uitsig oor Kaapstad en die Tafelberg
   Uitsig oor Kaapstad en die Tafelberg

   Die provinsie met 'n oppervlakte van 129 390 vierkante kilometer lê in
   die suidweste van die land, met die Atlantiese Oseaan aan sy westekant
   en die Indiese Oseaan in die suide. Die Noord- en Oos-Kaap lê
   onderskeidelik noord en oos. Die gebied om Kaapstad is 'n
   winterreëngebied, terwyl die suidelike deel langs die Indiese Oseaan
   die hele jaar deur reën ry. 'n Deel van die barre Groot Karoo lê in die
   Wes-Kaapse binneland. 'n Ketting van bergreekse, waaronder die
   Sederberg, Hexrivierberge, die Outeniekwas en die Tsitsikamma skei die
   kusgebiede en die binneland.

[wysig] Wet en regering

   Die hoofstad van die Wes-Kaap is Kaapstad. Die premier is Ebrahim
   Rasool en die direkteur-generaal Gilbert Lawrence. Die Grondwet van die
   Wes-Kaap is in 1998 aanvaar en in al drie amptelike tale van die
   provinsie (Afrikaans, Engels en Xhosa) beskikbaar.

   Die parlement van die Wes-Kaap het sy setel in Kaapstad en voer die
   wetgewing volgens die provinsiale belange, wat in die Gronwet van
   Suid-Afrika bepaal is, deur, onder meer op die gebied van landbou,
   onderwys, omgewingsake, gesondheidssorg, behuising, taalbeleid,
   toerisme, handel en welvaart. Die setelindeling in die Wes-Kaapse
   parlement is: African National Congress 19, Demokratiese Alliansie 12,
   Nuwe Nasionale Party 5, Onafhanklike Demokrate 3, ACDP 2 en UDM 1.

   Die Wes-Kaapse regering se begroting beloop in 2004 R16,4 miljard.

[wysig] Ekonomie

   Die Wes-Kaap is 'n belangrike sentrum vir handel, nywerhede en die
   landbou en 'n vername wynproduserende streek. Bewewens druiwe, word
   ander vrugte asook groente gekweek. Noord en oos van Kaapstad is koring
   'n belangrike gesaaide. Vissery is die belangrikste bedryf langs die
   weskus, en in die Karoo word met skape geboer. Toerisme is ekonomies
   van die uiterste belang in die Wes-Kaap. Oudtshoorn is volstruiswêreld
   en huisves die skouspelagtige Kangogrotte.

[wysig] Bronne

     * http://www.mieliestronk.com/provinsies.html by Die Mieliestronk -
       Met toestemming gebruik
     * City of Cape Town - the fully travel guide - capetown.ic.cz

                            Vlag van Suid-Afrika

                             Provinsie Wes-Kaap
                                  Hoofstad:

                                  Kaapstad
                                   Streke:

      Kaapse Skiereiland | Kaapse Wynlande | Tuinroete | Klein Karoo |
                              Overberg | Weskus
                          Grootste stede en dorpe:

        Kaapstad | George | Knysna | Oudtshoorn | Paarl | Robertson |
             Stellenbosch | Swellendam | Vredenburg | Worcester
                              Munisipaliteite:

     Beaufort-Wes | Bergrivier | Breederivier | Breederivier/Wynlande |
    Breedevallei | Kaap Agulhas | Cederberg | Sentraal-Karoo | Kaapstad |
    Drakenstein | George | Kannaland | Knysna | Laingsburg | Langeberg |
        Matzikama | Mosselbaai | Oudtshoorn | Overberg | Overstrand |
         Plettenbergbaai | Prins Albert | Saldanhabaai | Suid-Kaap |
     Stellenbosch | Swartland | Swellendam | Theewaterskloof | Weskus |
                                Witzenberg |

   Provinsies van Suid-Afrika           Flag of South Africa
   Gauteng | KwaZulu-Natal | Limpopo | Mpumalanga | Noord-Kaap | Noordwes
   | Oos-Kaap | Vrystaat | Wes-Kaap

   Kategorie: Wes-Kaap

