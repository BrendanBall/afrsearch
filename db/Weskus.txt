Weskus


   Die Weskus is Suid-Afrika se blommeparadys, soos hier by die Weskus-
   Nasionale Park
   Die Weskus is Suid-Afrika se blommeparadys, soos hier by die Weskus-
   Nasionale Park

   Die Weskus is 'n streek aan die weskus van Suid-Afrika wat in sy nouste
   betekenis hoofsaaklik betrekking het op die gebied tussen Yzerfontein
   en Lambertsbaai, maar ook van toespassing is op die hele kusstrook
   tussen Kaapstad en die mond van die Oranjerivier, oftewel die mees
   suidwestelike hoek van Namibië. Die naam is ook gegee aan die
   distriksmunisipaliteit met sy setel op Moorreesburg wat die
   B-munisipaliteite van Saldanhabaai, Swartland, Bergrivier, Cederberg en
   Matzikama insluit. Die distriksmunisipaliteit se gebied beslaan sowat
   31101 km², dus ietwat groter as België, Lesotho en Armenië, maar ietwat
   kleiner as Taiwan. Die vernaamste bedryf van die distrik is landbou,
   hoewel die nywerheid ook 'n vername rol speel in Saldanhabaai op
   Saldanha en Vredenburg en in Swartland op Malmesbury.

[wysig] Bevolking

   Rugby is een van die gewildste sportsoorte aan die Weskus. Hier spook
   Langebaan (in rooi en blou) sake uit teen Hopefield in 'n Bolandse
   ligawedstryd
   Rugby is een van die gewildste sportsoorte aan die Weskus. Hier spook
   Langebaan (in rooi en blou) sake uit teen Hopefield in 'n Bolandse
   ligawedstryd

   Die totale bevolking van die distrik was volgens die 2001-sensus 282
   651. Daarvan was 204 710 bruin, 49 382 wit, 27 780 swart en 789 Indies.
   Afrikaanssprekendes was in daardie jaar verreweg die grootste groep met
   251 979 moedertaalsprekers, gevolg deur Xhosa met 20 917, Engels met
   6 595 en Sotho met 1 591. Minder as 1% van die bevolking is in die
   buiteland gebore, hoofsaaklik Suider-Afrika (1 493) en Europa (456).

[wysig] Opvoeding

   Hank McGregor het die Bergrivier-kanomarathon in 2007 gewen. Die
   kanomarathon eindig tradisioneel onder die Carinus-brug op Velddrif in
   die suide van die Weskus
   Hank McGregor het die Bergrivier-kanomarathon in 2007 gewen. Die
   kanomarathon eindig tradisioneel onder die Carinus-brug op Velddrif in
   die suide van die Weskus

   Benewens 'n groot aantal laerskole, is daar die volgende hoërskole in
   die Weskus-distrik: Augsburg Landbougimnasium (Clanwilliam), Hoërskool
   Dirkie Uys (Moorreesburg), Hoërskool Citrusdal, Hoërskool Vredenburg,
   Hoërskool Vanrhynsdorp, Hoërskool Hopefield, Hoërskool Vredendal,
   Hoërskool Weston (Vredenburg), Hoërskool Smuts-Malan (Riebeek-Wes),
   Hoërskool Piketberg, Hoërskool Porterville, Vredendal Sekondêre Skool,
   Hoërskool Lutzville, Hoërskool Graafwater, Hoërskool Wesbank
   (Malmesbury), Hoërskool Swartland (Malmesbury), Schoonspruit Sekondêre
   Skool (Malmesbury), Naphakade Sekondêre Skool (Malmesbury), Hoërskool
   Velddrif, Hoërskool Diazville (Saldanha), Steynville Sekondêre Skool
   (Piketberg).

[wysig] Eksterne skakels

     * 'n Kaart van die distrik
     * 'n Gedetailleerde kaart van die Weskus in PDF-formaat
     * Toeriste-inligting
     * Webwerf van die Weskus-toerismeorganisasie

                            Vlag van Suid-Afrika

                             Provinsie Wes-Kaap
                                  Hoofstad:

                                  Kaapstad
                                   Streke:

      Kaapse Skiereiland | Kaapse Wynlande | Tuinroete | Klein Karoo |
                              Overberg | Weskus
                          Grootste stede en dorpe:

        Kaapstad | George | Knysna | Oudtshoorn | Paarl | Robertson |
             Stellenbosch | Swellendam | Vredenburg | Worcester
                              Munisipaliteite:

     Beaufort-Wes | Bergrivier | Breederivier | Breederivier/Wynlande |
    Breedevallei | Kaap Agulhas | Cederberg | Sentraal-Karoo | Kaapstad |
    Drakenstein | George | Kannaland | Knysna | Laingsburg | Langeberg |
        Matzikama | Mosselbaai | Oudtshoorn | Overberg | Overstrand |
         Plettenbergbaai | Prins Albert | Saldanhabaai | Suid-Kaap |
     Stellenbosch | Swartland | Swellendam | Theewaterskloof | Weskus |
                                Witzenberg |

   Kategorieë: Wes-Kaap • Weskus • Suid-Afrika

