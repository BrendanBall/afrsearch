Wetenskaplike notasie


   Wetenskaplike notasie is ‘n drywende kommanotasie met grondtal 10. Dit
   is ‘n manier om baie groot en klein getalle voor te stel as die aantal
   heel magte van 10. Die getalle word weergegee in die vorm a\times10^b
   waar die eksponent b ‘n heelgetal is en a enige reële getal is. Die
   getal wat deur a verteenwoordig word, word die koëffisiënt genoem. Die
   notasie maak dit maklik om twee getalle met dieselfde aantal syfers
   voor die desimale punt met mekaar te vergelyk, aangesien die een met
   die groter eksponent die groter getal is. In so ‘n geval word b die
   getal se ordegrootte genoem. Wetenskaplike notasie is ‘n baie nuttig
   hulpmiddel vir wetenskaplikes.

   Positiewe eksponente verteenwoordig getalle groter as nul en negatiewe
   eksponente verteenwoordig getalle kleiner as nul. Sodoende kan baie
   groot getalle asook baie klein getalle maklik met die notasie
   verteenwoordig word. ‘n Getal soos 123.456.789.012.345 word byvoorbeeld
   weegegee as 1.23 × 10^14 en ‘n baie klein getal soos 0,000000000000345
   kan geskryf word as 3.45 × 10^-13.

   Die voordele van die wetenskaplike notasie is as volg:
     * Baie groot of baie klein getalle kan by benadering met minder
       syfers voorgestel word.
     * Baie groot of baie klein getalle kan maklik met mekaar vergelyk
       word deur bloot na die eksponent te kyk.
     * Bewerkinge soos vermenigvuldiging, deel, optel en aftrek is
       makliker om uit te voer.

   Sakrekenaars en rekenaars gebruik dikwels wetenskaplike notasie maar
   gebruik ‘n E om die 10 voor te stel, bv.1.234e-6. Let wel die e moet
   nie verwar word met die wiskundige konstante, ‘’e’’ wat die grondtal
   van die natuurlike logaritme is. Daar word dikwels na hierdie
   skryfmetode verwys as eksponensiële notasie]].

   Wanneer die eksponent ‘’b’’ beperk word tot veelvoude van 3 word dit
   dikwels ingenieursnotasie genoem.

[wysig] Voorbeelde

     * ’n Elektron se massa is
       0.00000000000000000000000000000091093826 kg. Dit word in
       wetenskaplike notasie geskryf as 9.1093826×10^−31 kg.
     * Die Aarde se massa is 5,973,600,000,000,000,000,000,000 kg. Dit
       word in wetenskaplike notasie geskryf as 5.9736×10^24 kg.

[wysig] Beduidende syfer

   Wetenskaplike notasie is nuttig om die presiesheid waarmee ‘n
   hoeveelheid gemeet word aan te dui. Deur slegs die beduidende syfers
   (die syfers wat as betroubaar beskou kan word) in die koëffisiënt in te
   sluit word die presiesheid implisiet weergegee. Enige fisiese grootheid
   in wetenskaplike notasie word aanvaar as niks minder presies as die
   aantal syfers wat aangehaal word nie. Wanneer presisie in metings
   noodsaaklik is, moet meer gesofistikeerde uitdrukkings van meetfoute
   gebruik word.

[wysig] Eksterne skakels

     * Wat is wetenskaplike notasie en hoe word dit gebruik?
     * Alledaagse gebruike van Wetenskaplike Notasie
     * ‘n Oefening in die omskakeling na en vanaf wetenskaplike notasie

   Kategorieë: Wetenskap • Wiskunde

