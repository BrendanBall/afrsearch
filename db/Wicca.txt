Wicca


   Die Pentagram, 'n simbool van Wicca
   Die Pentagram, 'n simbool van Wicca

   Wicca [ˈwɪkə] is die moderne manifestasie van die ou paganisme of
   heksebeweging, wat veral in die Anglo-Amerikaanse lande uitgebrei het.
   Die term Wicca is afgelei uit die ou Angel-Saksiese taal en beteken
   letterlik "waarsegger" (die vroulike term is wicce, en ook die Engelse
   woord vir heks, witch, is afgelei van wicca. Algemene kennis wil dit hê
   dat die woord Wicca moontlik ook uit die Indo-Europese "wic" (wiek),
   wat beteken om te buig of vleg, afgelei is.

   Wicca het sy oorsprong in die ou heidense of natuurgelowe, wat die
   aanbidding van die natuurgeeste praktiseer en sterk klem lê op die
   eerbiediging van die "groot sabatte" wat met die wisseling van die
   jaargetye saamgaan. Die belangrikste hiervan is "Samhain" en "Beltane",
   onderskeidelik op midsomer en midwinter.

   Wicca is 'n Nieu-Heidense (Engels: Neo-Pagan) geloof en beweging, wat
   in verskillende lande dwarsoor die wêreld bestaan. Dit het vir die
   eerste keer in 1954 gewildheid verwerf danksy Gerald Gardner, 'n Britse
   amptenaar, nadat die Britse Witchcraft Act ("Wet aangaande heksery")
   afgeskaf is. Gardner het beweer dat hierdie beweging, waarvan hy 'n
   ingewyde was, al eeue lank in die geheim bestaan het en sy oorspronge
   teruggaan op die voor-Christelike Europese heidendom. Gardner, wat
   onder meer 'n rubberplanter in Borneo en wapeninspekteur in Maleisië
   was, asook 'n ingelyfte Rosekruiser, is, soos hy bewer het, deur ene
   Dorothy Clutterbuck in hierdie matriargale gelowe van die prehistoriese
   Europa ingewy.

   Na Wicca word dus dikwels verwys as die Ou Geloof. Die waaragtigheid
   van Gardner se bewerings kan nie deur onafhanklike navorsing ondersoek
   word nie, en daar word aangeneem dat die beginsels van Wicca se
   teologie eers in die twintigerjare van die 20ste eeu neergeskryf is.
   Sedertdien is verskillende verwante Wicca-tradisies ontwikkel, terwyl
   Gardner se oorspronklike versie as die Gardneriaanse Wicca bekend
   staan. Die ander Wicca-tradisies het almal hul eie geloofsoortuigings,
   rituele en praktyke. Baie van hierdie tradisies bly steeds
   geheimsinnig, en lede hoef ingewy te word. Daar is selfs 'n beweging,
   wat as Eklektiese of Enigste Wicca bekend staan. Sy lede glo nie dat 'n
   mens enige leerstelling of inisiasie moet volg om Wicca te kan
   praktiseer. Sommige peilings wys dat daar meer as 200 000 aanhangers
   van Wicca, Nieu-Heidense bewegings en ou Hekse-tradisies net in die VSA
   is. Die Amerikaanse owerhede het Wicca in 1994 amptelik as 'n godsdiens
   erken.

[wysig] Verdere leesstof

   Paganisme en Wicca in Suid-Afrika
     * Vos, Donna Darkwolf: Dancing Under an African Moon: Paganism and
       Wicca in South Africa. Kaapstad: Struik 2003

   Kategorie: Natuurreligie

