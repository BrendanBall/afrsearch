Wieltolbeheer


   Wieltolbeheer en Elektroniese Stabiliteitsbeheerstelsels op
   produksievoertuie met ingang 2005 is hoofsaaklik elektro-hidroliese
   stelsels wat ontwerp is om die verlies aan beheer te voorkom wanneer
   die versneller of stuurwiel oormatig gebruik word.

   Die ingryping kan bestaan uit enige of al die volgende:
    1. Vertraging of onderdrukking van die vonk in een of meer silinders
    2. Verlaging in brandstofvoorsiening na een of meer silinders
    3. Rem van een of meer wiele
    4. Toemaak van die smoorklep, as die voertuig van 'n elektroniese
       smoorklep voorsien is.

   Die remaandrywer en wielspoedsensors is dieselfde as wat gebruik word
   vir Sluitweer-remstelsels.

   Wieltolbeheer word gewoonlik as 'n verbetering beskou wat hoër
   werkverrigting ten doel het deurdat dit die maksimum klouvermoë
   verseker tydens versnelling sonder enige wieltol. Dit is ook baie
   nuttig in lande waar ys en sneeu gereeld op die paaie voorkom: Daarmee
   kan gladde opdraandes uitgeklim word wat normaalweg bykans sonder
   wieltolbeheer onmoontlik sou wees.

   Dit is veral nuttig op vierwielaangedrewe voertuie wanneer dit op los
   oppervlaktes bestuur word. Stabiliteitsbeheerstelsels word andersyds
   beskou as 'n veiligheidsmaatreël wat die verhoed dat 'n voertuig buite
   sy beheerbare perke bestuur word.

   Algemene kritiek op wieltolbeheer is dat dit die bestuurder 'n mate van
   vaardigheid en beheer oor die voertuig ontsê. Dit is daarom dikwels
   ongewild by motorsport geesdriftiges. Die poging om 'n verbod op
   wieltolbeheerstelsels te plaas is in vele motorsportsoorte egter laat
   vaar aangesien dit uiters maklik is om 'n doeltreffende
   wieltolbeheerstelsel in die bedrading van 'n voertuig te versteek.

[wysig] Eksterne skakels

     * Artikel oor wieltolbeheer in motorsport
     * Nog 'n artikel oor wieltolbeheer in motorsport.

   Kategorie: Voertuigtegnologie

