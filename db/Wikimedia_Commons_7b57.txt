Wikimedia Commons


   Wikimedia Commons se kenteken
   Wikimedia Commons se kenteken

   Die Wikimedia Commons (ook bekend as die "Commons" of "Wikicommons") is
   'n versameling vrye beelde, opnames en ander multimedialêers. Dit is 'n
   projek van die Wikimedia Stigting. Lêers wat by hierdie versameling
   opgelaai word kan deur al die ander Wikimediaprojekte gebruik word,
   insluitende Wikipedia, Wikiboeke en Wikinews.

   Inhoud

        * 1 Hoe om beelde te gebruik
        * 2 Geskiedenis
        * 3 Tale
        * 4 Kopieregte
        * 5 Eksterne skakels

[wysig] Hoe om beelde te gebruik

   Beelde wat opgelaai is na Wikimedia Commons kan baie eenvoudig deur
   ander Wikimemedia projekte gebruik word; die sintaks is dieselfde as
   vir plaaslike beelde. Indien daar 'n plaaslike beeld reeds met daardie
   naam bestaan, sal dit gebruik word, andersins sal die een vanuit
   Commons gebruik word.

[wysig] Geskiedenis

   Die projek is gestig op 7 September 2004. Teen November 2004 het dit 'n
   mylpaal van 10 000 opgelaaide medialêers bereik. Dit was ook die eerste
   Wikimedia-projek wat Mediawiki 1.4 gebruik het.

[wysig] Tale

   Die hooftaal vir die Commons is Engels, maar die koppelvlak kan via
   gebruikersvoorkeure verander word om enige ander taal te gebruik.
   Verder word sommige van die bladsye ook na ander tale vertaal.

[wysig] Kopieregte

   Vanaf 2004 laat Wikimedia Commons nie meer lêers toe wat onder nie-vrye
   lisensies vrygestel word nie, insluitend lisensies wat kommersiële
   gebruik van die materiaal beperk, asook media wat onder billike gebruik
   val. Lisensies wat toelaatbaar is sluit in die GFDL, Creative Commons
   (slegs sekeres) en publieke domein.

[wysig] Eksterne skakels

     * Wikimedia Commons

   Kategorie: Wikimedia projekte

