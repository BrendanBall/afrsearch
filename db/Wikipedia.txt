Wikipedia


   ___
   :Kategorie:Wikipedia:IP-beskerm
   Wikipedia kenteken

   Wikipedia is 'n veeltalige "kopielinkse" ensiklopedie ontwerp om deur
   enigiemand gelees en gewysig te word. Dit berus op samewerkende
   verandering en onderhoud deur duisende gebruikers deur middel van
   wiki-sagteware, en word verskaf en ondersteun deur die nie-winsgewende
   Wikimedia Stigting. Afgesien van tipiese ensiklopedie-inskrywings sluit
   Wikipedia ook inligting in wat meer algemeen verbind word met
   almanakke, aardrykskundige woordeboeke en spesialis-tydskrifte, asook
   dekking van huidige gebeure.

   Daar bestaan tans Wikipedia weergawes in 190 tale en daar is ongeveer
   16 000 geregistreerde gebruikers wat saamwerk aan die Engelse uitgawe
   van Wikipedia, wat dit moontlik gemaak het om die ensiklopedie in
   minder as vier jaar te laat groei tot die wêreld se grootste
   ensiklopedie, met meer as 'n miljoen artikels (wat steeds groei teen 'n
   tempo van duisende per dag). As die weergawes in al die tale bymekaar
   getel word, bevat Wikipedia miljoene artikels.

   Wikipedia is een van die gewildste verwysingswerwe op die Web, met
   ongeveer 80 miljoen besoeke per dag. Wikipedia ontvang lof vanweë die
   feit dat dit vrylik toeganklik is en 'n wye reeks onderwerpe in diepte
   dek. Dit is al gekritiseer vir die potensiaal wat dit het om onakkurate
   inligting te bevat, die gebrek aan gesaghebbendheid teenoor 'n
   tradisionele ensiklopedie, vir 'n sistematiese vooroordeel en vir
   gebreke in die meer tradisionele ensiklopedie onderwerpe. Vandalisme is
   'n gereelde probleem, hoewel dit oor die algemeen vinnig opgemerk en
   artikels maklik en gou herstel word.

   Inhoud

        * 1 Verwante projekte
             + 1.1 Taaluitgawes
             + 1.2 Susterprojekte
        * 2 Toekennings en nominasies
             + 2.1 2004
        * 3 Eksterne skakels
             + 3.1 Verwante werwe
             + 3.2 Opstelle

Verwante projekte

Taaluitgawes

   Sedert 2004 word Wikipedia in baie tale bedryf. Tientalle taaluitgawes
   het reeds meer as 10 000 artikels. Van die taaluitgawes met die meeste
   artikels sluit in:
     * Duits
     * Engels
     * Frans
     * Hebreeus
     * Italiaans
     * Nederlands
     * Pools
     * Japannees
     * Portugees
     * Sjinees
     * Sweeds
     * Spaans

   Sedertdien vergroot verskeie weergawes, met vele tale met meer as
   honderd duisend artikels. Sien [1] vir die volledige lys, en [2] vir 'n
   volledige tabel van die aantal artikels in elke taaluitgawe.

Susterprojekte

   Wikipedia het die volgende susterprojekte:
     * WikiWoordeboek (Wiktionary), 'n gratis woordeboek
     * WikiBoeke (WikiBooks), 'n gratis handboek
     * WikiAanhaling (WikiQuote), 'n gratis ensiklopedie van aanhalings
     * WikiBron (WikiSource), 'n stoor van brontekste in enige taal wat in
       die publieke domein of onder die GDFL vrygestel is

   Daar is ander projekte verwant aan die konsep, soos Wikitravel.

   In Februarie 2002 het meeste deelnemers aan die Spaanse Wikipedia nie
   saamgestem met die rigting van die projek nie, en weggebreek om die
   Enciclopedia Libre te vorm.

Toekennings en nominasies

2004

   In Mei 2004 het Wikipedia twee groot toekennings verwerf: Die eerste
   was die Golden Nica for Digital Communities, wat deur Prix Ars
   Electronica toegeken is, tesame met 'n €10 000 vergunning en 'n
   uitnodiging om 'n toespraak te lewer by die PAE Cyberarts Festival in
   Oostenryk later daardie jaar. Die tweede was 'n "Beoordeelaars se Webby
   award" vir "Gemeenskap" [3]. Wikipedia was ook genomineer vir 'n "Best
   Practices" Webby.

   In September 2004 het die Japannese Wikipedia 'n toekenning van die
   land se grootste Adverteerdersvereniging gewen. Hierdie toekenning, wat
   gewoonlik aan individue wat 'n groot bydrae tot die Web in Japannees
   gelewer het, toegeken word, is namens die projek aanvaar deur 'n
   jarelange bydraer.

Eksterne skakels

     * Taalneutrale voorblad van Wikipedia
     * Afrikaanse uitgawe van Wikipedia
     * Wikipedia Frequently Asked Questions

Verwante werwe

     * Meta-Wikipedia - Beleid-verwante en tegniese bespreking oor
       Wikipedia en sy susterprojekte; sluit 'n handleiding in oor hoe om
       'n eie MediaWiki-werf te begin.
     * Webwerf van MediaWiki - die sagteware van Wikipedia
     * OpenFacts: Kopieë van Wikipedia-inhoud
     * Die Wikipedia Cafeshop
     * Argief van Wikipedia-persverklarings
     * Wikipedia Trofee-uitstalling

Opstelle

   Commons
   Multimedia oor hierdie onderwerp is te vinde op Wikimedia Commons onder
   die titel:
   Wikipedia
     * The Free Universal Encyclopedia and Learning Resource deur Richard
       Stallman (RMS)
     * IBM History Flow: Technical experiment on "visualizing dynamic,
       evolving documents and the interactions of multiple collaborating
       authors". Gebruik verskeie Wikipedia-artikels as voorbeelde.
     * Operation of a Large Scale, General Purpose Wiki Website, November
       2002, deur Lars Aronsson, stigter van susning.nu.
     * Coase's Penguin deur Yochai Benkler.

   Kategorieë: Wikipedia:IP-beskerm • Ensiklopedieë • Wikimediaprojekte •
   Wikipedia

