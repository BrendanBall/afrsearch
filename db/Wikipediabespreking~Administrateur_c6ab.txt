Wikipediabespreking:Administrateur


   U is welkom om ander gebruikers of uself te nomineer vir
   administrateurstatus.

   Daar is geen amptelike vereistes vir adminskap nie, buiten 'n mate van
   vertroue van ander gebruikers en die besit van 'n gebruikersrekening.
   Elke persoon het verskillende idees rakende administrateurskap en dit
   sal in hul ondersteuning of besware weerspieël word.

   Gebruikers wat ondersteuning of beswaar aanteking is welkom om redes by
   te voeg. Indien u egter beswaar aanteken en die genomineerde gebruiker
   beskuldig van, byvoorbeeld, oortreding van die reëls of onbeskaafde
   gedrag, moet u asseblief 'n verskilskakel ("diff") verskaf, sodat ander
   gebruikers die gedrag self binne konteks kan oordeel.

   Anonieme gebruikers mag wel gebruikers nomineer, maar nie self stem nie
   (hul nominasie tel dus ook nie as 'n stem nie).

                        >>> Nomineer 'n gebruiker <<<

   Inhoud

        * 1 Gebruiker:Jcb
             + 1.1 Servien
             + 1.2 Laurens
        * 2 Minimum vereistes vir Administrateurskap
        * 3 Voyageur
        * 4 Administrateurs
        * 5 Gebruiker:Anrie
             + 5.1 Opsommend
        * 6 Gebruiker:Morne
        * 7 Gebruiker:Adriaan_1

[wysig] Gebruiker:Jcb

   Ik zou graag administrateur willen worden om de volgende redenen:
   -Vandalisme bestrijden -Ik heb hier een onderhoudsrobot lopen,
   RobotJcb, met veel edits. Als die de fout in gaat, wil ik graag snel
   (met de terugdraaiknop) de schade kunnen herstellen. Ik hoor het wel
   van jullie. Groetjes, Jcb 17:52, 19 Oktober 2005 (UTC)

          Ek vind het wel goed. Veel succes in ieder geval. Geograaf
          13:25, 21 Oktober 2005 (UTC)

          Dit is vir my 'n vroeë aansoek vir iemand wat eintlik maar nog
          net 3 weke aktief is. Dit is baie duidelik dat jy vir ons 'n
          groot aanwins is en ek glo ek sal hierdie aansoek binnekort kan
          ondersteun. Kan ek dalk intussen vra dat jy opsommings verskaf
          vir jou wysigings onder jou eie gebruikersnaam? Dit bou vertroue
          sodat ons nie telkens self hoef te kyk wat gebeur nie.
          (Gebruiker:RobotJcb se opsommings was tot dusver baie nuttig om
          onmiddelik te kan sien wat gebeur.) Weereens dankie vir jou
          groot bydrae hier! --Alias 07:36, 28 Oktober 2005 (UTC)

                Is dit wat jy bedoel? Jcb 15:27, 28 Oktober 2005 (UTC)

                      Opsomming betekent in dit geval samenvatting, Alias
                      bedoelt dus of je misschien bij een wijziging het
                      samenvattings-/opsommingsveld wilt invullen. Danielm
                      16:01, 28 Oktober 2005 (UTC)

                            Ah, bedank! Ek sal het doen. Groetjes, Jcb
                            17:06, 28 Oktober 2005 (UTC)

[wysig] Servien

   Ek stel my kandidaat vir adminskap., dit lyk vir my daar is baie
   "agterstallige onderhoud" aan hierdie wikipedia, ek sou graag help. Ek
   is al klaar moderator op die Hollandse wikipedia, en het self 'n ander
   wiki voorstel, dit is aanvaar en ons wag nou totdat dit aangemaak word.
   Servien | Bespreking 10:43, 7 Januarie 2006 (UTC)

          Ek dink dit is belangrik dat ons bespreek wat agterstallig is
          sodat dit reggemaak kan word. Oop en publieke kommunikasie oor
          probleme bou die gemeenskap en is tog 'n nodige eienskap vir 'n
          administrateur. Die ervaring van NL.wp sal sekerlik help, en ek
          dink dit is ook belangrik om die verskille tussen hierdie twee
          drasties verskillene gemeenskappe goed te verstaan. Die feit dat
          ons kleiner is, gaan tog 'n verskil maak in hoe 'n
          administrateur sake hanteer. My vertroue is nog nie heeltemaal
          hier nie, maar ek dink deurlopende bydraes tot die gemeenskap
          sal my maklik oortuig. --Alias 08:07, 13 Januarie 2006 (UTC)
          Ek steun ook nie die selfnominasie nie. --RM 04:28, 20 Februarie
          2006 (UTC)

[wysig] Laurens

   Laurens is betrokke by die bestryding van vandalisme en is baie aktief
   vir geruime ruk. --Alias 12:38, 6 Februarie 2006 (UTC)

          Dankie Alias - ek sien die nominasie nou eers. Dit sal help as
          ek vandalistiese bladsye kan uitvee wanneer die res van die
          gemeenskap slaap of Rugby kyk... Laurens
          Ondersteun die nominasie heelhartig. Maak 'n besondere bydrae
          tot die ontwikkeling van af.wikipedia --RM 04:27, 20 Februarie
          2006 (UTC)
          Nou administrateur. --Alias 20:48, 23 Februarie 2006 (UTC)
          Ondersteun. ► Adriaan ( Spreek ★ Bydraes ) ♪♫ 10:32, 7 Junie
          2007 (UTC)

                Ek glo Laurens is reeds 'n administrateur. :-) Anrie
                10:33, 7 Junie 2007 (UTC)

                      Oh, lol, ok. Jammer :P ► Adriaan ( Spreek ★ Bydraes
                      ) ♪♫ 10:34, 7 Junie 2007 (UTC)

[wysig] Minimum vereistes vir Administrateurskap

   Sal iemand so gaaf wees om die minimum vereistes, indien enige, of soos
   uiteengesit deur die huidige administrateurs, hier, of elders te plaas?
   Baie dankie. Mr. Anonymous 09:10, 13 Januarie 2006 (UTC)

          Al wat definitief staan is dat mens 'n gebruikernaam moet hê :-)
          Daar is nog nie iets amptelik nie. Lees gerus bietjie by die
          Engels - daar êrens het klomp mense elkeen 'n eiertjie gelê oor
          hoe lank hulle voel iemand hier moet wees, en hoeveel wysigings
          agter hulle naam moet wees, ens. Sien ook hierdie. Vir my
          persoonlik gaan dit oor vertroue - as ek reeds gesien het dat 'n
          persoon verstaan hoe alles hier werk, geen slegte oordeelfoute
          begaan het nie, matig was in optrede teen andere, en of so 'n
          persoon enigsins betrokke is by die administratiewe sake
          (vandalisme, projekbladsye, gemeenskap, ens.) Administrateurskap
          is nie veronderstel om 'n groot storie te wees nie, maar ek voel
          ook dat mens darem moet weet hoekom iemand as administrateur
          aangestel word. (bv. dit sal hulle help in die
          vandalismebestryding wat hy/sy reds doen). Elkeen sal seker sy
          eie opinie hê. Miskien moet ons riglyne begin vasstel. Ek het
          beleid voorgestel vir Wikipedia:Aansoek om burokraatregte en ons
          kan miskien hierdie daarop baseer (maar nie naastenby so streng
          nie). Ek glo nie ek kan iemand vertrou wat nog net 'n kort
          rukkie hier is nie. 'n Persoon moet darem ook wys het hulle weet
          om te redigeer en om inligting in die hande te kry (mens moet
          darem weet wat NPOV, 3RR en so aan is). As ek dinge nou mooi
          gesê het, het ek waarskynlik gladnie jou vraag geantwoord nie.
          Uiteindelik stem mense maar en mens kyk wat gebeur :-) --Alias
          15:34, 13 Januarie 2006 (UTC)

   Dankie, ek sien uit om na die ander se menings te hoor. Mr. Anonymous
   15:39, 13 Januarie 2006 (UTC)

          Ek self is ook ten gunste van 'n meritokrasie. Dat iemand meer
          vertroue wen deur te bewys dat hy bereid is om skouer aan die
          wiel te sit ten opsigte van die bou van die betrokke wikipedia
          gemeenskap hier en dat hy nie sy groter regte sal misbruik om sy
          eie sienings op ander hier af te dwing nie. --RM 13:29, 6
          Februarie 2006 (UTC)

[wysig] Voyageur

   Ek stel voor dat Voyageur 'n administrateur kan wees , want hy is
   aktief besig en doen regtig baie moeite. 41.242.35.132 09:14, 10
   Februarie 2007 (UTC)

          Ek sien nou eers hierdie bespreking. Voyageur, stel jy belang om
          'n administrateur te wees? Ek sal die nominasie steun. --Alias
          07:21, 2 Mei 2007 (UTC)
          Ek sal ook die nominasie steun, as hy belang stel om een te
          wees. Anrie 08:33, 2 Mei 2007 (UTC)

                Baie dankie aan almal vir die nominasie. Ek dink egter dat
                eerstegenerasie-moedertaalsprekers 'n beter keuse vir
                hierdie funksie is. --Voyageur 16:43, 7 Mei 2007 (UTC)

                      Ondersteun. ► Adriaan ( Spreek ★ Bydraes ) ♪♫ 10:38,
                      7 Junie 2007 (UTC)

[wysig] Administrateurs

   Daar is Administrateurs wat lanklaas op was en wat iets vir die
   afrikaanse wikipedia gedoen het. Kan ons nie eerder ander
   administrateurs kry nie of hulle afdank. Ons kan altyd hulle weer ‘n
   administrateur maak.

   Jcwf het 25 November 2005 iets gewysig. kyk hier

   TeunSpaans was 16 Januarie 2006 laas op kyk hier

   Dewet het 6 Junie 2006 laas iets gedoen waarvan net 3 wysigings in 2006
   was kyk hier

   41.242.35.132 12:59, 10 Februarie 2007 (UTC)

          Ja, hierdie ouens was baie waardevol, dus wil mens dalk nie
          onnodig van hulle "ontslae" raak nie. Maar ja, ons kan hulle
          altyd weer aanstel. Dis dalk net goeie praktyk om nie onnodig
          rekeninge wat nie gebruik nie word op daardie vlak te hou. Jcwf
          en TeunSpaan is nie moedertaalsprekers nie, en stel dalk nie so
          veel daarin belang om aan te gaan nie. Dakl kan iemand vir Dewet
          kontak en hoor of hy nie dalk tog weer 'n bietjie wil betrokke
          raak nie. --Alias 07:23, 2 Mei 2007 (UTC)

[wysig] Gebruiker:Anrie

   Ek wil graag vir Gebruiker:Anrie nomineer as administrateur. Sy het
   duidelik gewys dat sy in meer as net inhoud belangstel en het baie werk
   gedoen met ander sake soos skoonmaak van vandalisme, subsaadjies,
   bladsyverwydering, kategorisering, ens. Sy is blykbaar baie aanlyn, en
   administrateursregte sal haar help met die tipe werk wat sy reeds doen.
   Anrie, het jy al tyd gehad om te kyk na van die dokumentasie oor
   adminstrateurskap? Sal jy belangstel hierin? --Alias 07:25, 2 Mei 2007
   (UTC)

          Dankie, Alias, vir die nominasie. Ek sal 'n bietjie by die
          Engelse en:Wikipedia:Administrators kyk en alles mooi deurlees -
          is daar ook 'n Afrikaanse beleid vir die administrateurs hier,
          of is dit maar op die Engelse een gebaseer?

          Ek is wel baie aanlyn: studeer voltyds van die huis af en het 'n
          permanente internetverbinding. Ek moet erken dat ek hierdie jaar
          klaarmaak met my studies, dus sal ek vanaf volgende jaar minder
          betrokke kan wees as wat ek op die oomblik is, afhangende van
          hoe besig ek dan is.

                Daar is baie tyd tot volgende jaar en selfs 'n kleiner
                bydrae kan help. Ons het nie erg ons eie beleid nie, maar
                dinge is natuurlik anders in die sin dat ons bv. nie 'n
                arbitrasiekommitee en sulke goeters het nie. Ek dink dis
                net belangrik om die manier van dink in die Engelse
                dokumentasie en die gevolge van admintake te verstaan.
                --Alias 10:35, 2 Mei 2007 (UTC)

                      Ek ondersteun die nominasie heelhartig. --RM 16:00,
                      2 Mei 2007 (UTC)

                            Ek ondersteun die nominasie. --Voyageur 16:16,
                            7 Mei 2007 (UTC)
                            Ek ondersteun Anrie vir administrateur. Hy het
                            my al baie gehelp, is altyd vriendelik en
                            positief. hansjoseph 16:46, 7 Mei 2007 (UTC)

                                  Ek ondersteun die nominasie ook.
                                  --Tappancs 17:32, 7 Mei 2007 (UTC)

   Ek ondersteun die nominasie - dit is tot die wikipedia se voordeel dat
   beide administrateursstatus kry.Graaf 20:12, 7 Mei 2007 (UTC)

                      Ek voel ongemaklik met Anrie as administrateur,
                      omdat sy soms geneig is te tik voor sy dink (in
                      besprekings), soms oorreageer en neerhalende
                      aanmerkings kan maak, wat veral nuwe gebruikers se
                      selfvetroue kan afbreek, bv:

                            Alhoewel sommige van die onderstaande
                            opmerkings (soos weergegee deur die anonieme
                            gebruiker 196.25.255.218) in oorhaas gemaak
                            is, was baie van hulle tydens my eerste dae
                            hier. Ek besef dat ek as administrateur meer
                            neutraal sal moet wees en is bereid om die
                            ekstra verantwoordelikheid aan te neem.

                            Meeste van die onderstaande opmerkings,
                            wanneer dit in konteks gelees word, is
                            geensins neerhalend of beledigend nie. Ek is
                            bereid om elke liewe een te verdedig as dit
                            moet. Anrie 20:36, 7 Mei 2007 (UTC)

     * Maak seker dat jy my argument verstaan voor jy jou opinie lug, asb.
       Wikix. Anrie 13:10, 24 Maart 2007 (UTC)
     * ("Ons?" - hoeveel van jou is daar nou eintlik?
     * Die vent het seker sy "verskoon my tog"-briefie hier gesit juis met
       die hoop dat ons dit nie summier sou verwyder nie. Anrie 10:53, 30
       Maart 2007 (UTC)
     * Alhoewel ek saamstem dat hierdie artikel van baie goeie kwaliteit
       is, is ek verstom dat dit as voorbladartikel aangewys is, terwyl
       dit geen melding van enige bronne maak nie.
     * Maar, okay, jy soek foute? Ek sê dat Helsinki nie in 1550 gestig is
       - dit was in 1560 gestig! Bewys my asb. verkeerd... Anrie 07:58, 31
       Maart 2007 (UTC)
     * Ek het geen besware as jou artikel op die voorblad verskyn nie,
       Anrie.
     * Natuurlik het jy! Dis hoekom jy hier beswaar aanteken: jy voel dat
       die artikel nog werk kort en uitgebrei moet word voor die
       voorbladartikelmateriaal is.
     * As jy miskien wil sê hoekom jy nie met my voorstelle vir kategorieë
       se benamings saamstem nie, in plaas van om die inhoud summier te
       verwyder, sal ek dit waardeer. Anrie 19:04, 17 Maart 2007 (UTC)
     * Wikix, ek verstaan Nederlanders is berug vir hulle direkte spraak
       en botheid, maar ek wil jou versoek om weg te bly van antwoorde
       soos "Nee. My manier is beter."
     * My vierkleurige voorbladidee word afgeskiet want dis te besig, maar
       jy hou wel van die NL voorblad?! Jammer, maar daardie blou en
       oranje gee my maagsere en -swere. Anrie 16:04, 26 April 2007 (UTC)
     * Sekerlik, Voyageur, ek het die bogenoemdes bloot as voorbeelde
       genoem en is gewoonlike die derde of vierde persoon om te erken as
       ek verkeerd is.
     * Jy is geneig om baie kortaf en onensiklopediese sinne te gebruik
       wat nogal baie werk vir die ander redigeerders skep. ... Anrie
     * Ek wil nie hê dit moet klink asof ek op jou pik nie. ... Anrie

   Ons inhoud moet objektief, ewewigtig en goed oorwoë wees, en so ook ons
   administrateurs.
     *
          + Ek ondersteun die nominasie. Jcb 21:08, 7 Mei 2007 (UTC)

                      Ek verander graag my stem van "ja" na "nee",
                      aangesien ek nie meer die nominasie kan steun nie.
                      Morne 10:23, 11 Mei 2007 (UTC)

   Ondersteun. ► Adriaan ( Spreek ★ Bydraes ) ♪♫ 19:01, 15 Mei 2007 (UTC)

          Ek sou graag wou hê dat Anrie as admin aangestel word om die
          volgende redes:

          + Sy is baie betrokke
          + Sy skep 'n vriendelike atmosfeer
          + Sy weet meer as die gewone persoon oor die werking van die
            projek, soos die HTML en die beleid, ens.

          Ek dink regtigwaar dat ons sou kon doen met Anrie as admin :P ►
          Adriaan ( Spreek ★ Bydraes ) ♪♫ 20:06, 8 Junie 2007 (UTC)

     * Ondersteun - Anrie is betrokke by die soort goed wat mens van
       administrateurs verwag - opruim, foute uitwys, na die voorblad kyk
       en in debatte deel te neem. Laurens 07:16, 20 Mei 2007 (UTC)

[wysig] Opsommend

          Daar is groot ondersteuning vir Anrie se nominasie. In die lig
          van die een teen-stem, sal ek graag nog 'n rukkie gee, en ek
          moedig mense aan om verdere nie-ideale gedrag (oorreageer, ens.
          soos bo genoem) van nou af te noem. Ek glo Anrie sal probeer om
          meer noukeurig te let op haar reaksies op grond van die
          kommentaar hier. --Alias 09:11, 20 Mei 2007 (UTC)

                Solank hulle dit net ook nie soos die anonieme skrywer uit
                konteks haal nie. Een tot twee en 'n half van daardie
                voorbeelde kan miskien as neerhalend of beledigend beskou
                word, en selfs in daar die gevalle is dit bloot 'n
                misverstand waar my woorde verkeerdelike geïnterpreteer
                is. Ek weet dit lyk asof ek nou hierop hamer, maar dit
                frustreer my grensloos as iemand my van dinge beskuldig en
                ter ondersteuning van hul beskuldigings my buite konteks
                aanhaal. Dis soos om te sê "Alias verwyder bladsye links
                en regs sonder om die gemeenskap te raadpleeg". Anrie
                09:16, 20 Mei 2007 (UTC)

                      Wees rustig. Ongestruktureerde, ongeorganiseerde
                      kommentaar van 'n anonieme skrywer kan bloot nie
                      veel oortuigingskrag hê nie. Die deel waarna ek
                      verwys het, is Morné se opmerkings ("...tik voor sy
                      dink (in besprekings), soms oorreageer en
                      neerhalende aanmerkings..."). Ek probeer so ver
                      moontlik die oorspronklike gesprekke te volg om my
                      eie opinies te vorm (eerder as die aanhalings
                      hierbo). Ek hoop almal doen dieselfde. --Alias
                      09:25, 20 Mei 2007 (UTC)

                            As ek rustiger was sou ek aan die slaap geval
                            het. Ek het net regtig nie gedink dat die
                            opmerkings ernstig geneem sou word nie,
                            aangesien ek dit as belaglik beskou en gehoop
                            het dat ander dit ook so sou insien (dis
                            hoekom ek ook nie elke liewe een verdedig het
                            nie). Die opmerkings is nie deur Morné gemaak
                            nie, maar deur 196.25.255.218 [1]. Morné het
                            my nominasie oorspronklik ondersteun, maar dit
                            verander na ons meningsverskille hier en hier.
                            Anrie 09:32, 20 Mei 2007 (UTC)

                                  Anrie doen beslis waardevolle werk. Ek
                                  dink nie die proses van nuwe, geskikte
                                  administrateurs kry, moet deur my
                                  teenstem vertraag word as almal anders
                                  ten gunste is nie, veral nie omdat maar
                                  eintlik op persoonlikheidsverskille
                                  neerkom. Hopelik is daar een of ander
                                  stelsel in plek waarvolgens al die
                                  administrateurs saam oor sake kan
                                  besluit en hulle mekaar in toom kan hou
                                  wanneer gebruikers (soos ek op die
                                  besprekingsblad waarna sy verwys) voel
                                  hulle word geviktimiseer. Dit is
                                  belangrik om administrateurs met
                                  uiteenlopende vaardighede te hê. Andrie
                                  s'n is administrasie. Myne is taal. Ek
                                  moes al teruggaan en artikels waaraan ek
                                  gewerk, terugrol na hoe ek dit gemaak
                                  het, omdat ander die taalgebruik (in 'n
                                  poging om dit reg te maak) verkeerd
                                  gemaak het. Sien bespreking by
                                  Springbok-besprekingsblad. Ek sou graag,
                                  as ek admin. word, die taal van die
                                  Afrikaanse Wiki wil standaardiseer met
                                  die gesag om te sê: Dit is reg, dit is
                                  verkeerd, dit is 'n wisselvorm. En 'n
                                  ogie daaroor hou, soos ek tans ook doen.
                                  Morne 09:52, 20 Mei 2007 (UTC)

                                        Mens hoef nie 'n administrateur te
                                        wees om gesaghebbend te kan
                                        korrigeer nie. Ek is miskien self
                                        een van die boosdoeners wat werk
                                        verkeerd maak in 'n poging om dit
                                        reg te maak. Mens sê dan net "Hey,
                                        dis verkeerd, want....". Soos jy
                                        ook by die besprekings oor
                                        Hemelvaart en ...daar was 'n ander
                                        plek ook... gedoen het. Ek sal
                                        persoonlik eerder 'n gewone
                                        gebruiker se korrigerings aanvaar,
                                        wat soos Morné s'n uit die
                                        taalwoordeboeke kom, as iemand wat
                                        sê "dit is die regte manier en ek
                                        is 'n administrateur, so dis al."
                                        Anrie 10:06, 20 Mei 2007 (UTC)

                                        Ek weet nie of jy verstaan wat dit
                                        beteken om administrateur te wees
                                        nie, Morné, want in werklikheid is
                                        hulle nie regtig "beter" as gewone
                                        gebruikers nie. Tydens argumente
                                        tel hulle stem nie meer nie en
                                        hulle het nie werklik meer gesag
                                        betreffende die korrekte spelling
                                        ens. nie (d.w.s. die inhoud van
                                        Wikipedia). Dis bloot gebruikers
                                        wat inwillig om huishoudelike take
                                        te doen en van wie daar dan verwag
                                        word om dié take te verrig. Dit is
                                        dus bloot 'n tegniese verskil.
                                        Sien gerus
                                        en:Wikipedia:Administrators vir
                                        meer inligting daaroor. Anrie
                                        10:14, 20 Mei 2007 (UTC)

   Ek dink ons (ek) is bederf met Alias se diplomatiese styl, maar beide
   gebruikers Anrie en Morne maak hulself skuldig aan ietwat onvanpaste
   gedrag, met respek. As ongereelde bydraer weet ek my opinie weeg nie
   baie swaar nie, maar ek ondersteun Alias se idee om dit eers "nog 'n
   rukkie" te gee. Ek stem teen beide nominasies (vir nou). Davinci77
   09:47, 29 Mei 2007 (UTC)

          Dankie vir jou eerlike opinie, Davinci77. Ek sal dit waardeer as
          daar vir my uitgewys kan word wanneer my gedrag onvanpas is - ek
          moet erken dat ek nie bewus van sulke gedrag is nie en as dit
          aan my uitgewys word kan ek daaraan werk om met metodes van
          kommunikasie te verbeter. Anrie 09:50, 29 Mei 2007 (UTC)

                NS. Op my besprekingsblad, asb. Nie hier nie. Anrie 09:51,
                29 Mei 2007 (UTC)

          Dankie vir jou bydrae, Davinci77. Noem asb. so gou moontlik wat
          jou pla, aangesien die meerderheidstem vir my 'n aanduiding is
          dat die gemeenskap wel vir Anrie verkies. In geval van
          onvanpaste gedrag, sal ek dit wel oorweeg om die aanstelling uit
          te stel. --Alias 08:37, 5 Junie 2007 (UTC)

                As Anrie kan onderneem om nie in tertgevegte met ander
                gebruikers (soos Morne) betrokke te raak nie, en onderneem
                om baie versigtig met haar taalgebruik om te gaan, veral
                wanneer dit kom by nuwe gebruikers, sal ek die nominasie
                steun. Ek is versigtig daarmee want dit lyk of sy maar
                sedert Februarie hier bydra (ek mag verkeerd wees), so
                daar is steeds 'n moontlikheid dat haar wiki-koors gaan
                uitbrand. Ook omdat ek dink snydige aanmerkings en so 'n
                konfronterende styl hoort nie by 'n administrateur nie.
                Maar ek is bereid om haar die voordeel van die twyfel te
                gee gebaseer op haar uitstekende bydraes so ver, en vir
                die feit dat sy heelwat meer betrokke is hier as ander
                gebruikers (myself ingesluit). As administrateurskap nodig
                is vir haar om voort te gaan met haar goeie werk hier,
                steun ek die nominasie. Maar Anrie, wees maar versigtig
                met jou kommentaar om nie nuwe gebruikers af te skrik
                nie! :-) Davinci77 08:29, 7 Junie 2007 (UTC)

          Ek glo dat dit die stem vír haar aanstelling baie duidelik is en
          daar is in die afgelope 3 weke geen konkrete besware hier gegee
          nie. Anrie, in die lig van die kommentaar hier wil ek jou (en
          alle medewerkers, admin of nie) aanmoedig om op te let na hoe
          ons optimaal kan saamwerk sonder om aanstoot te gee. Die
          teksmedium waarin ons werk los ongelukkig heelwat ruimte vir
          misverstande, maar ek glo ons ontwikkel 'n lekker manier van
          saamwerk. Ek moet dalk om verskoning vra dat hierdie ene so lank
          geneem het, maar ek is baie besig, en wou darem net seker maak
          van hoe mense voel. Anrie, beperk gerus jou admin-aktiwiteite
          effe vir die eerste ruk om kans te los vir terugvoer daarop - ek
          weet jy brand waarskynlik om klomp dinge waarvoor jy al wag, uit
          te voer, maar dit gee kans vir terugvoer van almal indien daar
          dalk aanpassings gemaak kan word in die hantering van sekere
          sake. Sterkte en dankie vir al jou bydraes. Nou administrateur.
          --Alias 20:22, 8 Junie 2007 (UTC)

[wysig] Gebruiker:Morne

   Ek wil graag Morne as administrateur nomineer. Hy het al 'n
   reuse-bydrae tot die projek gelewer. --Voyageur 16:48, 7 Mei 2007 (UTC)

   Solank julle nie van my verwag om by 5 000 woorde lange debatte
   betrokke te raak nie, want my grootste droom is 10 000 woorde. ;) Morne
   17:02, 7 Mei 2007 (UTC)
     * Ek is teen die nominasie. Alhoewel daar geen twyfel is dat Morné
       van groot waarde tot ons gemeenskap is nie, voel ek dat hy nog die
       ditjies en datjies van Wikipedia moet leer, bv.
       lisensiëringsetikette by beelde, hoe en waar om watter
       administrasieverwante sjablone te gebruik, ens. Hy erken ook self
       dat sy grootste belangstelling in die skep van artikels lê, nie die
       administrasie daarvan nie. Ek is heeltemal bereid om hom 'n maand
       of wat te gee om nog te leer en meer ervare te raak met die
       Wikipedia-manier van doen en dan my antwoord te verander. Anrie
       17:22, 7 Mei 2007 (UTC)

   Ek ondersteun die nominasie - dit is tot die wikipedia se voordeel dat
   beide administrateursstatus kry. Anrie is self relatief onervare op
   wikipedia en Morne het oënskynlik meer ervaring in die bestuur en
   redaksie van 'n publikasie as redakteur van 'n koerant. Hulle kan
   mekaar aanvul en 'n ogie op mekaar hou. Graaf 20:12, 7 Mei 2007 (UTC)

          Ek het nie bedoel om Morné enigsins te beledig nie en vra om
          verskoning as dit die geval is, my punt is net dat
          administrasieskap nie 'n goue sterretjie is wat gegee word aan
          gebruikers wat 'n groot bydrae lewer nie. Dit gaan om die
          onderhoud van artikels en die Wikipedia gemeenskap verwag van
          administrateurs om noodsaaklike huishoudelike take te verrig wat
          gepaard gaan met die ekstra toegang tot die ensiklopedie waarmee
          hulle vertrou word (vertaal uit [2]). Soos dit vir my lyk is
          Morné meer as tevrede om nuwe artikels te skep, in plaas van om
          verwyderingsnominasies ens. te moet sit en dophou. (Ook die dat
          hy nie vinnig ervaring in die rigting opbou nie.) Anrie 20:31, 7
          Mei 2007 (UTC)

                Ek ondersteun die nominasie. --RM 20:41, 7 Mei 2007 (UTC)

                            Dis vir my om 't ewe of ek administrateur is
                            of nie. Ek ken dalk nie die "ditjies en
                            datjies" nie, maar enigeen wat my artikels
                            gelees het en gesien het hoe ek andere s'n
                            gewysig het, behoort te weet by taalvernuf en
                            redigeringsvermoë staan bo verdenking. As
                            Anrie haar meesal met tegniese aspekte wil
                            besig hou en ek my met taal-aspekte, kan ons
                            mekaar wél goed aanvul. Alle administrateurs
                            moet tog seker nie dieselfde vaardighede en
                            belangstellings hê nie, of hoe? Morne 21:26, 7
                            Mei 2007 (UTC)

                                  Ek stem saam. Ek het beslis nie bedoel
                                  om Morne met hierdie nominasie na
                                  huishoudelike take te verskuif nie ;) -
                                  hy beskik oor die akademiese en sosiale
                                  bevoegdhede wat by die uitbreiding van
                                  die ensiklopedie net soos by
                                  administratiewe take benodig word, weet
                                  as joernalis presies waaroor hy skryf
                                  (en watter spelling toegepas moet word)
                                  en het al verskeie onderwerpe met 'n
                                  aantal artikels gedek wat as
                                  gesaghebbend en informatief beskou moet
                                  word. Dit is belangrik dat 'n
                                  administrateur ook oor die nodige
                                  vakkennis beskik om die inhoudelike
                                  kwaliteit van artikels krities te kan
                                  evalueer. --Voyageur 21:50, 7 Mei 2007
                                  (UTC)

   Ondersteun. Ek dink Morné is a getroue deelnemer aan die projek. Ek
   dink wél nie dat edits soos hierdie baie opbouend of enigsins
   gesofistikeerd is nie, maar ons almal het maar ons uitvalle, en Morné
   het baie bygedra by onderwerpe wat ek dink so bietjie taboe is onder
   die konserwatiewe Afrikaanse gemeenskap, soos byvoorbeeld Penis, Gay,
   Anale Seks, ensovoorts. Ek dink ook dat hy so bietjie skaam is, want hy
   log gereeld af om anonieme edits te maak, maar dit is seker maar
   geregverdig, of dalk misgis ek myself. Bó al hierdie goed dink ek tog
   Morné is van admingehalte. ► Adriaan ( Spreek ★ Bydraes ) ♪♫ 18:58, 15
   Mei 2007 (UTC)

                Die nominasie is nou al drie teen een, wanneer gaan hier
                besluit word? — Adriaan (S★B) 13:10, 21 Julie 2007 (UTC)

                      Sedert die oorspronklike nominasie het Morné
                      geensins gewys dat hy enigsins belangstel in die
                      administratiewe deel van die Wikipedia nie. Daar is
                      heel duidelik geen punt daarin om gebruikers as
                      administrateurs aan te stel indien hulle nie in
                      administrasie belangstel nie. Indien ek nou verkeerd
                      aanneem en Morné wel in die administratiewe dele van
                      Wikipedia belangstel, sal ek graag wil hoor wat ons
                      van hom as administrateur kan verwag, m.a.w. waar
                      beplan hy om aktief te wees waarvoor hy
                      administratiewe voorregte benodig? Anrie 13:16, 21
                      Julie 2007 (UTC)

   Ek vermoed Morné is verwilder - hy was een van die mees produktiewe
   bydraers, maar sedert al die woorde-oorloë het ek lanklaas van sy
   bydraes gesien. Graaf 13:55, 21 Julie 2007 (UTC)

          Ja, ek dink hy voel sleg omdat ons hom nie as admin aangestel
          het nie. Ek kan nie sien watter skade dit sou doen as ons hom
          verkies het nie. Hy het baie inligting by die ensiklopedie
          gevoeg. Maar, as hy as admin verkies word, sal ons hom seker in
          kennis moet stel? Op die een of ander manier. — Adriaan (S★B)
          13:58, 21 Julie 2007 (UTC)

                Geen woordoorloë is gevoer nie: Morné het op sy
                gebruikersblad genoem dat hy tans baie besig is met werk
                en eers vanaf August weer gereeld sal kan bydra. Anrie
                14:00, 21 Julie 2007 (UTC)

                      Oh, ok. Maar ek dink ons kan hom in elk geval
                      aanstel. Dit lyk nie asof hier meer mense gaan stem
                      nie, en hy blyk bereid te wees om vele
                      instandhoudingswerk en sulks te doen. — Adriaan
                      (S★B) 14:03, 21 Julie 2007 (UTC)

                            Waar sien jy dit, Adriaan? My stem is juis
                            teen omdat hy nie belangstelling in
                            instandhoudingswerk toon nie. Anrie 14:04, 21
                            Julie 2007 (UTC)

   Wel, ek weet nie. Hy het baie bygedra... ek neem maar net aan dat as hy
   adminregte verkry sou hy dit effektief gebruik het. Ek sien geen rede
   hoekom ons nie vir hom moet aanstel nie. As hy nie homself kan bewys
   nie, kan hy altyd weer sy adminstatus verbeur... — Adriaan (S★B) 14:08,
   21 Julie 2007 (UTC)

                                  Ek het nou baie diep asemgehaal, veral
                                  nadat ek gesien het die artikel wat ek
                                  oor myself geskryf is, is verwyder,
                                  ondanks al my motiverings tot die
                                  teendeel. Daarom sal ek rustig probeer
                                  wees. Sedert ek laas bedrywig was hier,
                                  het die groepie aktiewe bydraers tot die
                                  Afr. Wikipedia kleiner, pleks van groter
                                  geword. Ek is lankal ontnugter deur
                                  hierdie projek, om veral die redes wat
                                  ek in talle besprekings met en oor Anrie
                                  genoem het. Die laaste strooi was toe my
                                  admin.nominasie heftig deur Anrie
                                  teengestaan is, deur heelparty ander
                                  mense ondersteun is, maar net in die lug
                                  gelos is nadat/terwyl sy admin. geword
                                  het. Die gebrek aan "afsluiting" (moenie
                                  dit verstaan as "aanstelling" nie) was
                                  vir my 'n klap in die gesig. Ek is moeg
                                  gebaklei oor iets waaroor ek eens
                                  hartstogtelik gevoel het, maar wat
                                  toenemend 'n wansmaak in my mond gelaat
                                  het. In alle eerlikheid gesê: Ek kom kyk
                                  byna daagliks of die speek in my
                                  Wiki-wiele nog hier is. Wanneer ek
                                  agterkom dit is nie die geval nie, sal
                                  ek weer betrokke raak. Toegegee, dis
                                  dalk beledigend jeens Anrie, maar dis my
                                  eerlike gevoel. En ek kan maar daaroor
                                  aangeval word, dit gaan my wrok net
                                  vererger. Ek sal steeds kom inloer en
                                  wens julle sterkte toe. Wanneer ek weer
                                  gemaklik voel dat ek nie geteiken sal
                                  word nie, sal ek terugkom. Morne 09:37,
                                  23 Julie 2007 (UTC)

                                        1. Jou artikel is verwyder nadat
                                        dit vir geldige redes vir
                                        verwydering genomineer is. Sien
                                        gerus
                                        Wikipedia:Bladsyverwydering/Verwyd
                                        er#Morn.C3.A9_van_Rooyen. Tydens
                                        die twee weke wat die bladsy
                                        genomineer is, was ander bladsye
                                        se verwyderingsnominasies bestry -
                                        dus het ander gebruikers gesien
                                        dat die bladsy genomineer is vir
                                        verwydering en saamgestem dat my
                                        redes geldig was of hulle het nie
                                        belanggestel om te kyk nie.

                                        2. Jou nominasie is nie heftig
                                        teengestaan nie - dit is bloot
                                        teengestaan. Die eerste rede
                                        hiervoor was omdat jy nie mooi
                                        begryp het wat administrateurskap
                                        behels nie. Die tweede rede is
                                        omdat jy geen belangstelling in
                                        administrasie getoon het sover nie
                                        - die hoofkwalifikasie vir 'n
                                        administrateur, so ek dink. Ek het
                                        egter bo genoem: Indien ek nou
                                        verkeerd aanneem en Morné wel in
                                        die administratiewe dele van
                                        Wikipedia belangstel, sal ek graag
                                        wil hoor wat ons van hom as
                                        administrateur kan verwag, m.a.w.
                                        waar beplan hy om aktief te wees
                                        waarvoor hy administratiewe
                                        voorregte benodig?.

                                        Verstaan asseblief, ek val jou nie
                                        nou aan nie, maar ek glo jy besit
                                        'n wanindruk van hoekom ek teen
                                        jou nominasie gekant is. As daar
                                        enige ander, spesifieke gevalle is
                                        waar jy voel ek jou viktimiseer,
                                        is jy welkom om dit met my te
                                        bespreek (gepaard met
                                        wysigingsverskille) of 'n ander
                                        party as bemiddelaar te kontak.
                                        Dit sal jammer wees om 'n kosbare
                                        gebruiker as gevolg van 'n
                                        misverstand te verloor. Anrie
                                        10:07, 23 Julie 2007 (UTC)

                                              Gaats, ek begryp nou eers
                                              dat ek die "speek in jou
                                              Wiki-wiele" is. Ek is
                                              bevrees dat jy nie begryp
                                              dat die talle kere wat ek
                                              jou vermaan het oor
                                              lisensies en dinge nie was
                                              omdat dit jy was wat dit
                                              gedoen het nie, maar omdat
                                              dit nie met die beleid/reëls
                                              gestrook het nie. Die reëls
                                              sal dieselfde bly, of ek nou
                                              hier is of nie. Speke is
                                              sowieso 'n belangrike
                                              onderdeel van 'n wiel, mens
                                              moet net oppas vir die
                                              stokke in die speke. Anrie
                                              12:48, 23 Julie 2007 (UTC)

                Hoe dom van my. Ek het bedoel jy is die stok in my
                Wiki-speke. Morne 13:35, 23 Julie 2007 (UTC)

                      Dag, Morné! Ek sien pas dat hier weer gesprek was.
                      Jy het dalk gesien dat ek self redelik onaktief is
                      op die oomblik en bietjie tred verloor met sommige
                      dinge. Ek is jammer dat daar nie afsluiting hiervan
                      was soos wat jy verwag het nie - ek moet erken dat
                      ek ook verstaan het dat jy nie belangstel nie. As
                      dit 'n misverstand was, dan moet dit uitgesorteer
                      word. Soos dit vir my lyk is jy op die oomblik nie
                      aktief nie en kan die nominasie dus eers weer
                      relevant wees as jy wel weer aktief word en jy
                      belangstelling het in die administratiewe take. Moet
                      my asb. nie verkeerd verstaan nie - ek verstaan jy
                      is besig en dat jy nie nou hier uitkom nie. Dis
                      omtrent die situasie waarin ek ook nou is. Geensins
                      'n beskuldiging of iets nie :-) Ek sien pas weer jou
                      reuse klomp bydraes op jou gebruikerblad. Ek hoop
                      ons kan dit almal regkry om ons persoonlike
                      verskille net te opper waar dit relevant is en
                      verder saam te werk aan ons gemeenskaplike doel. Ek
                      glo ons werk tot die selfde doel en dié werk kan
                      sonder persoonlike aanvalle geskied. Sterkte met die
                      vertaalwerk en waarmee jy nog op die oomblik besig
                      is! Groete, Alias 14:41, 25 Julie 2007 (UTC)

[wysig] Gebruiker:Adriaan_1

   Ek nomineer graag vir Adriaan as 'n administrateur. Adriaan is nou al
   met ons sedert 14 Junie 2006. Ek is egter slegs vertroud met sy bydraes
   sedert my registrasie (Feb. 2007).

   Adriaan het gewys dat hy belangstel in die administratiewe dele van die
   Wikipedia, veral die korrekte vertaling en verbetering van bladsye in
   die Mediawiki-naamruimte [3] en onlangs ook die herkategorisering van
   artikels en kategorieë (wat ook die verwydering van ongebruikte
   kategorieë insluit).

   Verder is hy vriendelik teenoor nuwelinge, waaronder ook anonieme
   gebruikers [4] en moontlike vandaliste [5]. Hy is ook beleefd teenoor
   vandaliste [6]. Sien bo-aan [7] vir 'n voorbeeld waar hy 'n nuwe, dog
   onnutige artikel die voordeel van die twyfel gegee het en vir 30 minute
   gelaat het (om die bydraer kans te gee om die blad uit te brei) voor hy
   dit vir spoedige nominering verwyder het. Myns insiens is dit 'n baie
   goeie metode om seker te maak dat nuwelinge nie afgeskrik word nie en
   wys dit dat hy 'n koel kop het.

   Ek sien hom ook regelmatig in die IRC-kanaal vir onlangse wysigings en
   dit is duidelik dat hy dié wysigings nou dophou (wanneer hy die kans
   het), vir, onder ander, vandalistiese dade (waaronder ook artikels wat
   vir dié doel geskep word). Hy is diplomaties in die gee van kritiek,
   maar is ook oop vir die ontvang daarvan.

   Ek glo dat, indien Adriaan toegang tot die administratiewe gereedskap
   kan kry, dit hom hoofsaaklik sal kan help met vertalings en
   verbeterings in die Mediawiki-naamruimte (ek vertrou hy sal drastiese
   veranderings eers met die gemeenskap bespreek) asook die spoedige
   verwydering van artikels wat dit verdien. Ek verstaan dat hy ook bereid
   is om homself meer vertroud te maak met die beleide hier en ook
   sommiges wat ons nie-amptelik van die Engelse een oorgeneem het (soos
   byvoorbeeld Three-revert rule, "sock puppets", ens). Dit is natuurlik
   nie dinge waarmee ons daagliks te doen kry hier nie, maar ek glo dat
   administrateurs bewus hiervan en voorbereid daarop moet wees.

   Adriaan, besef jy wat administrateurskap inhou en sal jy belang stel om
   een te wees? Anrie 19:00, 11 Augustus 2007 (UTC)

   Antwoord:

   Ondersteun -- Anrie 19:00, 11 Augustus 2007 (UTC).

          Hei, baie dankie Anrie vir die nominasie. Ek sal dit met graagte
          aanvaar, maar ek sal natuurlik eers al die bladsye rakende
          administrateurskap deeglik moet deurlees ensovoorts. En ek sal
          graag van die ander gebruikers ook wil hoor wat hulle
          dink :P — Adriaan  (S★B) 19:29, 11 Augustus 2007 (UTC)

   Ondersteun die nominasie, Adriaan sal 'n reuse byrae as administrateur
   lewer. Sobaka 19:51, 11 Augustus 2007 (UTC)

   Ondersteun -- --Voyageur 11:55, 24 Augustus 2007 (UTC)

          Nou administrateur. Anrie 15:27, 22 September 2007 (UTC)

