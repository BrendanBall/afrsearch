Wikipediabespreking:Beleid oor redelike gebruik


   Ek het die bladsy hierheen geskuif vir argief - en
   verwysingsdoeleindes. Indien ons so 'n beleid aanvaar, kan dit op die
   projekblad verskyn en die stemproses na 'n subblad geskuif word. (Of 'n
   nuwe bladsy kan vir die beleid geskep word by Wikipedia:Redelike
   gebruik.) Anrie 18:30, 1 Junie 2007 (UTC)

[wysig] Nominasie:Stemkoördinator

   (vanaf Gebruikerbespreking:Alias)

   Haai Alias,

   Jy is miskien minder betrokke hier as voorheen, maar ek weet dat min
   hier jou ontglip; dus het jy seker al gemerk dat sommige gebruikers 'n
   "redelike gebruik"-beleid hier wil introduseer. Na aanhang van die stem
   vir die gebruik van 'n "redelike gebruik"-beleid op die Nederlands
   Wikipedie (nl:Wikipedia:Stemlokaal/Archief:Het gebruik van "Fair Use"
   media op deze Wiki) het ek dit goedgedink dat alle gewillige gebruikers
   eers moet stem voor so 'n beleid hier aanvaar word. (Dit het tog voor-
   en nadele waarmee almal nie miskien ooreenstem nie.) Ek het jou
   genomineer as stemkoördinator - ek weet die gebruikers hier sien jou as
   die "Vader van die Afrikaanse Wikipedia" en behoort dus nie probleme
   daarmee te hê nie. As jy nie omgee nie, sal ek dit waardeer as jy 'n
   tydsduur vir die proses wil vasstel, assook die stemme aan die einde
   wil tel.

   Ek sien die NL-proses het besluit dat die oorgrote meerderheid (66%)
   ten gunste van so 'n beleid moet wees, maar miskien hier slegs die
   meerderheid (51%)? Wat dink jy? Sien gerus die bladsy by
   Wikipedia:Beleid oor redelike gebruik.

   Anrie 18:51, 1 Junie 2007 (UTC)

          Ek dink die korrekte Afrikaanse term is billike gebruik. --RM
          03:10, 2 Junie 2007 (UTC)

                Inderdaad, die term "redelike gebruik" het op 'n manier
                hier ingewurm... ás so 'n beleid aanvaar word sal daar
                baie versigtig na die bewoording gekyk moet word, sodat
                sulke glipse nie gemaak word nie. Anrie 18:37, 2 Junie
                2007 (UTC)

                      Billik en redelik is sinonieme wat die betekenis
                      hier aanbetref, dus is daar niks fout met redelike
                      gebruik nie. Graaf 06:34, 3 Junie 2007 (UTC)

          Sjoe, en 'n halwe ewigheid later kom ek so bietjie hierby uit.
          Jammer vir die lang tyd wat dit my geneem het. My persoonlike
          omstandighede belemmer my vermoë om met oorgawe hier betrokke te
          wees op die oomblik. Ek moet nog bietjie meer lees voordat ek
          besluit of ek self ook wil stem, maar ek het vir eers net 'n
          paar vrae:

          Het ons die regskundigheid om 'n beleid te kan opstel wat
          definitief wetlik veilig sal wees (en wat VSA- en RSA-wetgewing
          in ag neem)? Presies hoeveel detail moet in so 'n beleid wees?
          Hoe gaan ons oor grensgevalle besluit?

          Op die oomblik is daar nie groot konsensus nie, en een stem aan
          enige kant gaan nie werklik 'n groot verskikl maak wat dit
          betref nie (sou ek sê). Dus vra ek sommer hierdie vrae om uit te
          werk of ons dit prakties sal kán uitvoer as ons besluit om só 'n
          beleid te aanvaar. --Alias 14:39, 25 Julie 2007 (UTC)

                Die Engelse beleid is redelik breedvoerig en blyk
                grensgevalle in ag te neem (altans, in my ervaring). Ons
                kan oorweeg om hulle beleid te gebruik, maar dit sal
                aangepas moet word om die Suid-Afrikaanse wet rondom
                "billike gebruik" ook in ag te neem. Dit aanpassing mag
                egter nie 'n verslapping van die Engelse een wees nie,
                maar kan slegs strenger gemaak word in sommige afdelings
                waar die SA-wet moontlik miskien strenger is as die
                Amerikaanse een. Die doel is natuurlik om die beelde so op
                'n manier te huisves/te gebruik dat dit strook met die
                Amerikaanse wet waar die beelde gehuisves word plus die
                SA-wet waar die beelde hoofsaaklik gebruik kan word (soos
                uitgedrukte artikels, ens.)

                Die beleid moet dan ook voldoen aan die vereistes wat deur
                die Wikimedia-stigting self gestel word, bv. "Billike
                gebruik"-beelde moet slegs gebruik word wanneer die tekort
                daaraan 'n leser se begrip van die artikel sou belemmer,
                ens.

                Alle potensiële beleide word na die Wikimedia Stigting
                gestuur vir goedkeuring (as ek nou reg onthou), dus sal
                hulle ons kan sê indien iets nie lekker klop nie.

                Aangaande die praktiese kant van so 'n beleid: wel... dis
                nou nie asof die gebruikers hier oor mekaar val om seker
                te maak dat reeds-bestaande beelde van die korrekte bronne
                en lisensies versien is nie. Is daar enige gebruikers wat
                belang sou stel om die gebruik van sulke beelde te hersien
                en die beelde te nomineer vir verwydering, indien dit
                moet? Toe ek met die beelde betrokke begin raak het, het
                ek ook begin om beelde by die en.wp te nomineer vir
                verwydering en die daaglikse nominasies daar te volg,
                sodat ek kan sien wat daar by grens- en ander gevalle
                gebeur. (Ek volg ook die nominasies by die nl.wp wanneer
                ek 'n tydjie het.)

                Hulle bly egter altyd by die letter van die beleid,
                alhoewel daar altyd persone is wat op goeters aandring
                soos "natuurlik is 'n foto van Jackie Chan as 'n kind van
                aansienlike waarde: jou jeug is 'n belangrike deel van jou
                lewe", ens. Anrie 15:13, 25 Julie 2007 (UTC)

                      Die idee dat Engelse artikels net in die VSA en
                      Kanada uitgedruk word en Afrikaanse bydraes net in
                      Suid-Afrika is niks meer as 'n fiksie - albei
                      Wikipedia's staan oop vir internasionale gebruikers,
                      en vanweë die hoë emigrasiesyfers sit die meeste
                      Afrikaanse gebruikers dalk al in die buiteland. 'n
                      Strenger beleid as die Engelse een sou beteken dat
                      Engelstalige Suid-Afrikaners weer bevoordeel is.

                      Die gebruik van Afrikaans stagneer, en daar is min
                      ensiklopediese werke beskikbaar in hierdie taal. Dus
                      verkeer ons hier in 'n heel ander posisie as
                      byvoorbeeld Engels, Duits of Frans. Ons moet ons
                      minder bekommer oor die hergebruik van Afrikaanse
                      artikels in gedrukte vorm as oor die inhoud wat nog
                      steeds power is.

                      Die beskikbaarheid van beelde wat volgens 'n
                      "billlike gebruik"-beleid hier gelaai kan word sal
                      baie beperk wees - mense kan hulle nie sommer van
                      ander webwerwe steel nie, en die meeste afbeeldings
                      wat vir billike gebruik kwalifiseer sal waarskynlik
                      in die kuns- en geskiedenis-afdelings gelaai kan
                      word. Dis allesbehalwe 'n groot saak.

                      Wat die stemmery betref - is dit geldig sonder 'n
                      keerdatum wat vooraf vasgestel is? En moet mense wat
                      stemreg wil hê nie ook 'n bepaalde kennis van
                      Afrikaans hê en bewys kan lewer dat hulle al groter
                      bydraes met beeldmateriaal hier geplaas het nie?
                      Anders kan mense hier kom registreer en stem oor 'n
                      saak wat hulle nie werklik raak nie. --Voyageur
                      15:54, 25 Julie 2007 (UTC)

                            Aangaande jou eerste opmerking - die
                            uitdrukking van artikels in welke gebiede dan
                            ook al - ek verstaan nie mooi wat jy nou
                            bedoel nie. Die Wikimedia-stigting sê dat die
                            "billike gebruik"-beleid geskep moet word
                            volgens die wet van Amerika en Florida (waar
                            die bedieners gehuisves word) en die land
                            waaruit die ensiklopedie se besoekers kom.
                            Aangesien so iets moeilik is om te peil,
                            interpreteer vele wiki's dit natuurlik as die
                            land wat hul teikengehoor bevat. Jou sin
                            "Strenger beleid as die Engelse een sou
                            beteken dat Engelstalige Suid-Afrikaners weer
                            bevoordeel is", neem ek aan is 'n tikfout? Ek
                            bedoel, ek sien wel 'n strenger beleid as
                            voordelig, maar aangesien jy die gebruik van
                            so 'n beleid ondersteun, vermoed ek jy bedoel
                            'n strenger beleid is nadelig?

                            Ek het ook geensins bedoel die beleid "moet"
                            strenger wees nie - slegs dat dit ook deur die
                            filter van die Suid-Afrikaanse wet gefilter
                            moet word en aangepas word waar nodig. Dis nie
                            iets wat ek sommer maar net besluit het nie,
                            maar word deur die Wikimedia-stigting vereis.

                                  Ons moet ons minder bekommer oor die
                                  hergebruik van Afrikaanse artikels in
                                  gedrukte vorm as oor die inhoud wat nog
                                  steeds power is.

                            Ons mag nooit vergeet dat een van die primêre
                            doele van Wikipedia hergebruik en
                            herverspreiding is nie - dit is ook hoekom ons
                            dan "die vrye ensiklopedie" heet. Ek stem
                            egter saam dat ons op die oomblik moet
                            konsentreer op die kwaliteit van ons inhoud,
                            solank ons net nie die missie van die stigters
                            uit die oog verloor nie.

                            Wat die stemmery betref: Niemand het 'n
                            probleem gehad met die gebrek aan 'n keerdatum
                            toe hulle gestem het nie, of indien hulle wel
                            een het, het hulle dit nie gemeld nie. Ek dink
                            nie dit sou 'n goeie regverdig wees om skielik
                            nou, aan die einde van die wedstryd,
                            beperkings te wil plaas op wie mag stem en wie
                            nie: so iets moes definitief reeds vooraf
                            gemeld geword wees. Alhoewel ek dink 'n
                            basiese en redelike versoek sou wees om slegs
                            ingetekende gebruikers toe te laat en ook
                            slegs gebruikers wat reeds rekeninge gehad het
                            toe die proses begin het. Sodoende kan ons
                            verhoed dat "mense hier kom registreer en stem
                            oor 'n saak wat hulle nie werklik raak nie"
                            (asook om enige moontlike "sock puppets" te
                            vermy, alhoewel ons gelukkig nog nie met die
                            probleem sit nie). Dit is miskien 'n goeie
                            idee om wel riglyne op te stel vir enige ander
                            toekomstige prosesse met betrekking tot welke
                            gebruikers wel mag stem. Anrie 16:35, 25 Julie
                            2007 (UTC)

[wysig] Billike gebruik

   Die Wet OP OUTEURSREG 98 VAN 1978 laat hom as volg uit in Artikel 12
   par 4 rondom billike gebruik:

          (4) Die outeursreg in 'n letterkundige of musiekwerk word nie
          geskend deur die gebruik van daardie werk, in die mate deur die
          doel geregverdig, by wyse van toeligting in 'n publikasie,
          uitsending of klank- of visuele opname vir onderwys nie: Met
          dien verstande dat sodanige gebruik met billike gebruik
          bestaanbaar moet wees en dat die bron vermeld moet word, asook
          die naam van die outeur indien dit op die werk voorkom.

   Ek voel net dat die Afrikaanse wikipedia in soverre dit 'n bron van
   inligting rondom die Afrikanerkultuur baie verarm kan word indien ons
   aandring om nie gebruik te maak van die bepalings van wette in die
   verband nie. 'n Kort uittreksel van Gé Korsten se liedjie, Liefling is
   dus geheel en al verdedigbaar en "bestaanbaar" soos die wet dit stel as
   billike gebruik en kan baie waarde toevoeg tot die waarde van 'n vrye
   ensiklopedie as opvoedkundige medium.

   Die wet sonder nie die kommersiële gebruik uit nie. Indien die
   hergebruik en herverspreiding van die materiaal natuurlik nie meer
   opvoedkundig van aard is nie kan daar probleme opduik. Ek glo dat die
   onus op sulke herverspreiders rus om sodanige materiaal uit te laat en
   dat ons nie die opvoedkundige doel moet skaad om sulke verspreiders
   tegemoet te kom nie.

                En as die verspreiding beide kommersieel en opvoedkundig
                van aard is? Anrie 20:35, 3 Junie 2007 (UTC)

          die mense hier is meer bekommer oor die beleid rakende
          kopiereg-beelde. Anrie 20:10, 3 Junie 2007 (UTC)

          as die beleid aanvaar word, sal iemand net die deeltjie op die
          voorblad moet uithaal wat sê: "Die inhoud van Wikipedia (en dus
          ook u bydraes) val onder die GNU/FDL-lisensie." asook die
          deeltjie onder-aan die wysigingsvenster wat sê "Alle bydraes tot
          Wikipedia word onder die GNU Free Documentation License
          vrygestel" en "Deur enigiets hier te plaas, beloof u dat u dit
          self geskryf het, of vertaal vanaf 'n teks onder die GFDL, of
          dat dit gekopieer is vanuit publieke domeinbronne." Anrie 20:06,
          3 Junie 2007 (UTC)

   Ek kan net nie verstaan hoe die mense hier kan sê dat die onus rus op
   die ouens wat die ensiklopedie wil versprei nie. Die hele GNU-FDL
   lisensie rus dan daarop dat:

     The purpose of this License is to make a manual, textbook, or other
     functional and useful document "free" in the sense of freedom: to
     assure everyone the effective freedom to copy and redistribute it,
     with or without modifying it, either commercially or
     noncommercially.

   Ek verstaan dat julle die inhoud wil verbeter, maar dit is tog ten
   onkoste van die vryheid daarvan - en dis juis die vryheid a.g.v. die
   GNU-FDL waarop ons Wikipediane so trots is? Anrie 20:22, 3 Junie 2007
   (UTC)

                      Aangesien slegs die tekste van ons artikels onder
                      die GNU-FDL-lisensie val, sal ook die insluiting van
                      fair use-materiaal nie ons vryheid raak nie - mense
                      wat Wikipedia-artikels graag wil versprei moet seker
                      maak dat hulle ook die beelde volgens die wette van
                      hul eie land mag kopieer. Gebruikers wat fair
                      use-materiaal hier oplaai is dus verplig om
                      besonderhede oor die bron en kopiereghouer by te
                      voeg sodat verspreiders soos dosente esv. onvrye
                      materiaal maklik kan identifiseer en desnoods
                      weglaat. Beeldmateriaal van ander webwerwe moet
                      onmiddellik verwyder word indien daar geen bewyse
                      verskaf word dat dit nie deur kopiereg beskerm word
                      nie of die oplaaiers vooraf die toestemming van die
                      kopiereghouer gekry het nie.
                      Die kritiese bespreking van plate en omslae esv. is
                      eintlik geen probleem nie. Net 'n klein voorbeeld:
                      Het iemand die Depeche Mode-SACD/DVD-Limited
                      Editions (Europa) of DVD/CD-Limited Editions
                      (Noord-Amerika) gekoop? As 'n mens hierdie plate
                      bespreek, kan sy/hy die onderhoude met die fotograaf
                      en die groep gebruik om beide musiek en omslae te
                      bespreek, die omslae as fair use-materiaal skandeer,
                      as "COPYRIGHTED MATERIAL" kenmerk, oplaai en - met
                      erkenning aan die verskillende kopiereghouers - by
                      die artikel insluit OF - ewe goed - 'n skakel na die
                      amptelike webwerwe van die groep of etikette (Mute,
                      Rhino esv.) byvoeg. -Voyageur 22:12, 3 Junie 2007
                      (UTC)

                Die probleem met 'n enige toepassing van GNU FDL is dat
                ons uiteindelik geen geskiedkundige materiaal hier gaan hê
                nie. Enige beeldmateriaal wat geskep is voor die
                publikasie van die GNU FDL kan dan nie gebruik word nie of
                as die outeur nie opgespoor kan word vir sodanige
                vrystellings nie gaan dan noodwendig nie hier geplaas kan
                word nie. Dit het ernstige implikasies vir die
                kultuurbehoud rol wat ek tog in wikipedia sou wou sien.
                Baie van die platemaatskappye wat Afrikaanse musiek
                gepubliseer het bestaan byvoorbeeld nie meer nie. Hoe gaan
                mens maak om daar toestemming te verkry om 'n plate-omslag
                of uitreksel van lirieke hier geplaas te kry? --RM 20:37,
                3 Junie 2007 (UTC)

                      Juis, onder die GNU-FDL kan dit dan nie gebruik word
                      nie. 'n Vrye ensiklopedie sal altyd sommige
                      beperkings hê (alhoewel ek voel die beperkings is
                      tans in die minderheid), maar dit was sekerlik iets
                      wat in ag geneem is deur die stigters toe hulle
                      bepaal het of hul ensiklopedie vry sou wees, of soos
                      al die talle ander ensiklopedies op die internet.
                      Die omslae en lirieke sal onder die "billike
                      gebruik"-beleid slegs gebruik kan word as die teks
                      of die beeld self krities bespreek word. Anrie
                      20:57, 3 Junie 2007 (UTC)

                            Wikipedia is nie geskep as 'n behouer van
                            kultuur nie. Ek sal so 'n projek ook
                            ondersteun het, maar daardie projek is nie
                            hierdie een nie. Hier gaan dit meer om die
                            beskikbaarstelling van inligting. Anrie 20:59,
                            3 Junie 2007 (UTC)

                Die Afrikaanse Wikipedia stel inligting beskikbaar vanuit
                'n bepaalde kulturele oogpunt, in dié geval die Afrikaanse
                kultuur. Dit behou die kultuur, want dit help keer dat
                sekere aspekte van die kultuur verlore gaan of geheel en
                al vergete raak. Die geskiedenis van die NG gemeente
                Rondebosch is byvoorbeeld deel van die Afrikaanse
                kultuurgeskiedenis, maar sover my kennis strek staan dit
                net volledig opgeteken in die "Gemeentelike Feesalbum" van
                1952, en op Wikipedia. Daarom help die Afrikaanse
                Wikipedia om hierdie kulturele inlihting te behou. Ons, as
                gereelde bydraers, kan van hierdie Wikipedia maak wat ons
                wil (binne die beperkings en reëls van die medium) en kan,
                deur ons toe te spits op sekere aspekte van die volkslewe,
                aan hom 'n bepaalde aard gee. As sekere gebruikers hulle
                geroepe voel om die Afrikaanse kultuur hierdeur te bewaar,
                staan dit hulle vry. Morne 21:12, 3 Junie 2007 (UTC)

                      Wat van inligting oor die Afrikaanse kultuur? Die
                      Afrikaanse wikipedia is juis die plek waar die
                      meeste mense wat inligting in die verband sou wou
                      kry dit sou verwag. Ek het nog nooit 'n stelling
                      deur die Wikimedia Foundation gesien wat kulturele
                      materiaal nie deel van wikipedia behoort te vorm nie
                      en is voorbeelde van kulturele aard in die Engelse
                      weergawe legio. Ek glo dat baie van die bydraers
                      hier bydrae juis uit hoofde van hul belangstelling
                      in Afrikaans en die kulture van Afrikaanssprekende
                      groeperinge. --RM 03:04, 4 Junie 2007 (UTC)

                            Inderdaad, die Wikimedia-stigting verwelkom
                            inligting in enige vorm oor enige onderwerp,
                            mits dit vryelik beskikbaar is. Dit is
                            belangrik om te noem dat, alhoewel hulle nie
                            die gebruik van 'n "billike gebruik"-beleid by
                            hul afsonderlike projekte afwys nie, die
                            Wikimedia-stigting as sulks self teen so 'n
                            beleid is [1]. Anrie 06:25, 4 Junie 2007 (UTC)

                Ek kon nie sien waar die Stigting in bogenoemde bron dit
                stel dat hulle per se gekant is teen "billike gebruik"
                nie. Al wat hulle sê, is geen projek se riglyne mag mínder
                beperkend wees as dié wat die Stigting aanvaar nie, wel
                méér. Hulle sê wel: "There are some works, primarily
                historically important photographs and significant modern
                artworks, that we cannot realistically expect to be
                released under a free content license, but that are hard
                to discuss in an educational context without including the
                media itself." Weereens billike gebruik. Ek kan regtig nie
                insien hoekom die Afrikaanse Wikipedia se beleid meer
                beperkend moet wees as byvoorbeeld die Commons s'n nie.
                Morne 10:41, 4 Junie 2007 (UTC)

                            Redelike gebruik beperk kommersiële (en ander)
                            gebruike. Uit die teks (van die skakel). "It
                            is for these reasons, which we have long
                            supported, that all media on Wikimedia sites
                            which are used under terms that specify
                            non-commercial use only, no-derivatives only,
                            or permission for Wikimedia only, need to be
                            be phased out and replaced with media that
                            does not have these restrictions."

                            Die Commons besit nie 'n billike-gebruik
                            beleid nie. Hulle sê slegs dat dit 'n
                            voorbeeld van so 'n beleid is. Anrie 10:43, 4
                            Junie 2007 (UTC)

                M.a.w. as hulle lisensies soos "album art", "DVD cover"
                ens. toelaat, mag ons - na die opstel van ons beleid - dit
                ook doen? Morne 10:47, 4 Junie 2007 (UTC)

                      Dit is nie die Commons wat dit toelaat nie, slegs
                      die Engelse Wikipedia. En dan slegs as die beelde
                      self krities bespreek word. Anrie 10:49, 4 Junie
                      2007 (UTC)

                            Het hom. Morne 10:57, 4 Junie 2007 (UTC)

                                  'n Goeie voorbeeld van die misbruik van
                                  so 'n beleid is die en:Salvador
                                  Dalí-artikel wat ek tans besig is om te
                                  vertaal. Daar word digitale beelde van
                                  Dalí se werke gebruik sonder dat die
                                  werk krities bespreek word - in sommige
                                  gevalle word daar vlugtig na die inhoud
                                  verwys en in ander geval word dit nie
                                  eers in die artikel genoem nie. Anrie
                                  11:17, 4 Junie 2007 (UTC)

