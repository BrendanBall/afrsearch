Wikipediabespreking:Beleidsontwerp vir beperkte gebruik van nie-vrye media


          Bespreek asb wesenlike veranderinge aan die Beleidsontwerp vir
          beperkte gebruik van nie-vrye media hier om konsesnsus te bereik
          voordat die Beleidsontwerp self verander word.

   Inhoud

        * 1 Geldigheid, aanpassing en hersiening
        * 2 Ekstra gebruikmaatreëls
        * 3 Franse beleid
        * 4 Aanvaarding
        * 5 Beleidsontwerp
        * 6 Kontemporêre kunswerke
        * 7 Duidelikheid?

[wysig] Geldigheid, aanpassing en hersiening

   Na aanvaarding van die beleid sal dit met tweejaarlikse tussenposes
   hersien word.

   Ek sal graag wou sien dat hierdie "jaarlikse tussenposes" word. Indien
   die Wikipedia voortgaan om te groei soos dit tans doen, is dit moontlik
   dat ons binne 'n jaar 'n totaal en al nuwe aktiewe gebruikersbasis kan
   hê wat moontlik ook 'n opinie het. Indien ek my misgis en dis steeds ek
   teen julle, verloor julle niks. Dis 'n wen-wen situasie. Anrie 13:14, 9
   September 2007 (UTC)

          Ek het gehoop jy gaan die keer saam met ons stem :-) Laurens
          13:45, 9 September 2007 (UTC)

[wysig] Ekstra gebruikmaatreëls

   Ek sou graag 'n paar ekstra beperkings wou sien:
     * Geen "billike gebruik"-beelde op gebruikersbladsye of enige ander
       bladsye behalwe die beeldbladsye self en artikelbladsye nie.
     * Kategorieë wat sulke gekategoriseerde beelde huisves, moet van
       _NOGALLERY_ gebruik maak.

          Jammer, ek sien die bogenoemde twee word reeds genoem by #9.
          Beperkings op ligging. Anrie 13:29, 9 September 2007 (UTC)

   Die beeld wat miljoene mense na hulle asems laat snak het. © Piet
   Poggenpoel. Alle regte voorbehou.
   Die beeld wat miljoene mense na hulle asems laat snak het. © Piet
   Poggenpoel. Alle regte voorbehou.
     * Nie-vrye beelde moet duidelik as sulks gemerk word in die opskrif
       van die beeld in die artikel(s) waar dit gebruik word. Anrie 13:19,
       9 September 2007 (UTC)

          Bedoel jy in die beeld byskrif (Engels: Caption)? Indien wel
          klink dit vir my bietjie onprakties. Meestal word nie-vrye
          beelde gebruik in omstandighede waar 'n byskrif nie nodig is
          nie. Miskien moet jy illustreer wat jy in gedagte het. Laurens
          13:47, 9 September 2007 (UTC)

                Bygevoeg. Kentekens en so aan is miskien meer ooglopend
                deur kopiereg beskerm as ander beelde. Onkundige
                gebruikers wat nie eers weet mens kan op die beeld kliek
                vir meer inligting nie moet ook kennis neem van die
                beskerming wat hierdie beelde geniet. Ons moet die
                beperkings verkondig, nie wegsteek nie. Anrie 13:52, 9
                September 2007 (UTC)

                      Verkondig is dalk sterker is wat ek dit sou stel -
                      dit moet beskikbaar wees. Ek sou op die ergtse dalk
                      'n klein kopieregtekentjie wou toelaat waar iemand
                      dan kan lees oor die beeld se gebruik eienaarskap.
                      Laurens 13:59, 9 September 2007 (UTC)

                            Die ding is, selfs GFDL-beelde is aan kopiereg
                            onderhewe, dus beteken so 'n tekentjie nie
                            veel nie. Dit moet duidelik wees dat alle
                            regte voorbehou word. Anrie 14:01, 9 September
                            2007 (UTC)

                            Miskien in die kleiner teksformaat, soos dit
                            tans vertoon? Anrie 14:03, 9 September 2007
                            (UTC)

                                  Presies, hoekom moet ons hoër beskerming
                                  vir die beelde gee wat nie onder vrye
                                  lisensies beskikbaar gestel word nie.
                                  Vrye-beeld eienaars voel baie keer nog
                                  sterker oor hulle kopiereg, hulle kies
                                  net om dit ander beskikbaar te stel.
                                  Laurens 14:05, 9 September 2007 (UTC)

                                        Want op die voorblad beweer ons
                                        dat Die inhoud van Wikipedia val
                                        onder die GNU/FDL-lisensie. Dit
                                        moet duidelik wees dat dit nie van
                                        toepassing is op hierdie beelde
                                        nie. Wat is nou juis fout met "©
                                        Alle regte voorbehou"? Anrie
                                        14:09, 9 September 2007 (UTC)

                                              Gewoonlik word die soort
                                              teks deur kopiereghouers
                                              gebruik. As ons die
                                              kopiereghouers was kon ons
                                              dit dalk gedoen het maar ek
                                              dink dit kan verkeerde
                                              indruk skep as ons sê alle
                                              regte voorbehou - die
                                              enigste reg wat ons het is
                                              billike gebruik. Ek dink nie
                                              ons hoef onnodig
                                              eksperimenteel te wees met
                                              hoe ons die saak hanteer nie
                                              - as die Engelse, Franse,
                                              Poolse ens. wikipedias dit
                                              nie nodig gevind het nie,
                                              hoekom sal ons ou
                                              ensiklopedietjie nou anders
                                              wil wees?Laurens 18:19, 9
                                              September 2007 (UTC)

   Die beeld wat se opskrif Wikipediane die wêreld oor ontstig het. © Piet
   Poggenpoel.
   Die beeld wat se opskrif Wikipediane die wêreld oor ontstig het. © Piet
   Poggenpoel.

                                              Weereens gewysig en 'n
                                              tweede beeld bygevoeg. Die
                                              Franse Wikipedia laat nie
                                              billike gebruik toe nie. Ek
                                              kan nie Pools lees nie, so
                                              ek weet nie wat hulle
                                              situasie is nie. Ons "ou
                                              ensiklopedetjie" doen baie
                                              dinge anders as die ander
                                              ensiklopedies waar dit sin
                                              maak om dit te doen.

                                              Die Poolse beleid word van
                                              die Engels beleid geskalel -
                                              ek kan dit ook nie lees maar
                                              die daar word ook daarna
                                              verwys in relevant
                                              Metaabladsye. As die Franse
                                              wikipedia nie billike
                                              gebruik toelaat nie, onder
                                              watter reling kan hulle dan
                                              beelde soos die toelaat:
                                              fr:Image:Japan_sakura_rugby_
                                              symbol.jpg. Ek is heeltemal
                                              bereid om die hele saak te
                                              heroorweeg as ons 'n
                                              oplossing kan kry wat ten
                                              minste toelaat dat ons Japan
                                              ens se rugbyspan se kenteken
                                              kan oplaai. Laurens 09:43,
                                              10 September 2007 (UTC)

   Laurens, ek begin die kant, want die verregse teks is al 'n bitter
   klein kollommetjie op my skerm. Dit wil vir my voorkom asof die Franse
   Wikipedia die gebruik van sekere dinge toelaat na dit voorgestel was.
   Sien fr:Wikipédia:Prise de décision/Exceptions à l'interdiction du
   fair-use, vir waar hulle op uitsondering van die reël besluit het.
   Anrie 09:58, 10 September 2007 (UTC)

                                              As jy bekommerd is dat mense
                                              sal dink dis ons wat beweer
                                              dat ons al die regte
                                              voorbehou, dan kan die
                                              tweede voorstel hiernaas dit
                                              opklaar. Anrie 18:40, 9
                                              September 2007 (UTC)

   Die ding is, ons noem onsself 'n kopielinkse ensiklopedie en adverteer
   onsself as sulks op die voorblad, ens. Beelde wat nie as kopielinks/vry
   kwalifiseer nie, moet dan as sulks aangewys word. Anrie 08:14, 10
   September 2007 (UTC)

[wysig] Franse beleid

   Kopie van Anrie se teks wat die saak begin het: Dit wil vir my voorkom
   asof die Franse Wikipedia die gebruik van sekere dinge toelaat na dit
   voorgestel was. Sien fr:Wikipédia:Prise de décision/Exceptions à
   l'interdiction du fair-use, vir waar hulle op uitsondering van die reël
   besluit het. Anrie 09:58, 10 September 2007 (UTC)

          Dit is nou nogal interessant. Die Franse het dus in beginsel
          teen Fair Use beslis (19 Oktober 19 2006)) maar eksplisiet oor
          spesifieke uitsluitsels tot die verbod besluit deur oor elkeen
          te stem. Dit is rofweg wat ek wou voorstel in die Beleidsontwerp
          maar dit is moontlik kragtiger aangesien dit uit die staanspoor
          sê billike gebruik is verbode en dan word spesifieke voorbeelde
          toegelaat. Dis amper soos om te sê BTW word op alles gehef, maar
          kom kom ooreen ons mense gaan honger lei as ons nie melk en
          brood kwytskeld nie.

          Is daar ondersteuning vir die benadering? Sal ons die projek om
          ons nie-vrye beelde situasie op te los heroriënteer in die
          rigting? Laurens 15:28, 10 September 2007 (UTC)

                Ek is logies genoeg ten gunste van so 'n benadering.

               o Nee. Die Engelse Wikipedia se beleid is reeds de facto
                 hier oorgeneem deurdat bepalings van daardie
                 Wikipedia-projek regstreeks na Afrikaans vertaal en dus
                 vir gebruikers die indruk geskep is dat hulle ewe goed
                 die Engelse riglyne en amptelike beleid kan raadpleeg in
                 geval daar geen Afrikaanse weergawe bestaan nie.
                 Aangesien ons reeds gestem het, kan ons ons eie
                 gewoonheidsreg eerbiedig, toepas en verwoord, die Engelse
                 Fair use-beleid dus vertaal en die term "Engels" in die
                 dokument deur "Afrikaans" vervang. Is daar ooit besware
                 van gebruikers aangeteken wat nie-vrye media in artikels
                 teengekom het? Waarom is die Engelse Wikipedia-projek
                 ondanks sy vieslike "arrogansie" om nie-vrye media te
                 gebruik steeds die gewildste van alle Wikipedia-tale wat
                 derduisende van anderstaliges lok - waaronder 'n hele
                 klompie Afrikaanssprekendes? Orals op die internet word
                 steeds die reg van die oorsprongsland van bedieners
                 toegepas - dit is tog nie aanvaarbaar dat ons die fiksie
                 van eentaliges skep wat tot die Afrikaanse inhoud beperk
                 moet bly en nie ewe goed die Engelse artikels met onvrye
                 beelde kan kliek, lees, druk en versprei nie. Hierdie
                 argument geld nie noodwendig vir ander tale nie, maar
                 beslis vir Afrikaans.
               o Sowat die helfte van die Afrikaanse Wikipedia se
                 artikelwysigings is deur slegs vier gebruikers
                 aangebring. Blykbaar gee 'n groot aantal
                 Afrikaanssprekendes voorkeur aan die Engelse Wikipedia as
                 hulle 'n aanlyn-ensiklopedie wil raadpleeg, terwyl baie
                 ander gebruikers dit moontlik nie kan bekostig om ure
                 lank artikels te skryf of vertaal nie. Maak dit dan
                 werklik 'n verskil as die klein groepie gereelde
                 gebruikers hier begin om in ooreenstemming met die
                 Amerikaanse grondwet en die Wikimedia Stigting se beleid
                 onvrye beelde te gebruik net soos die Engelse
                 moederprojek al lank doen? Sal Afrikaanssprekendes in
                 Suid-Afrika en Namibië deur die toepassing van 'n billike
                 gebruik-beleid enigsins benadeel word?
               o Artikels wat oudiovisuele werke of geskiedkundige
                 gebeurtenisse behandel is steeds kritiese resensies en/of
                 besprekings - dit is ons fundamentele reg om in hierdie
                 gevalle ook die kopiereghouers (of aanbieders) se werk
                 uitvoerig te behandel Die identifikasie van 'n rolprent
                 of boek verskil hoegenaamd nie van dié van 'n rugbyspan
                 of staat nie. Artikels oor onderwerpe wat gekoop kan word
                 verskil daarnaas duidelik van suiwer nie-kommersiële
                 inhoud en moet dus steeds nie-vrye beelde van die produk
                 kan insluit.
               o Volgens die Amerikaanse Fair use-wetgewing kan selfs
                 resensies met nie-vrye beelde kommersiëel gebruik word -
                 of span die Rolling Stone in plaas van fotograwe net copy
                 writers in om plate-omslae te beskryf? Die Engelse
                 Wikipedia se onvrye beelde word deur ander
                 aanlyn-ensiklopedieë soos www.answers.com steeds
                 hergebruik. Resensies het altyd ook 'n uitwerking op die
                 kommersiële sukses van 'n werk wat nog steeds bemark en
                 verkoop word.
               o Skrywers moet natuurlik daarop let dat hulle geen
                 ongegronde kritiek in die artikel uitspreek nie, en
                 screenshots moet sorgvuldig gekies word. --Voyageur
                 18:18, 10 September 2007 (UTC)

                      Voyageur, ek moet erken ek sukkel dikwels om te
                      verstaan wat jy bedoel. As ek dus jou
                      misinterpreteer moet jy my asseblief daarop wys.

                      Die Engelse Wikipedia se beleid is reeds de facto
                      hier oorgeneem deurdat bepalings van daardie
                      Wikipedia-projek regstreeks na Afrikaans vertaal en
                      dus vir gebruikers die indruk geskep is dat hulle
                      ewe goed die Engelse riglyne en amptelike beleid kan
                      raadpleeg in geval daar geen Afrikaanse weergawe
                      bestaan nie.

                Inderdaad, vroeër het ons ook miskien die "fair
                use"-beleid gevolg. Die Wikimedia Stigting het egter gesê
                dat vanaf 23 Maart 2007 elke aparte projek (die Engelse en
                Afrikaanse Wikipedia is twee aparte projekte) sy eie
                beleid moet hê wat nie-vrye media dek. So 'n beleid word
                per projek aanvaar en gebruik en ons moet dus ons eie hê -
                dit sal nie deug om in hierdie spesifieke geval slegs na
                die Engelse een te verwys nie.

                Aangesien ons reeds gestem het, kan ons ons eie
                gewoonheidsreg eerbiedig, toepas en verwoord, die Engelse
                Fair use-beleid dus vertaal en die term "Engels" in die
                dokument deur "Afrikaans" vervang.

                Dis wat Laurens basies gedoen het. Die gemeenskap behou
                egter die reg om die beleid goed te keur voor dit aanvaar
                word.

                Is daar ooit besware van gebruikers aangeteken wat
                nie-vrye media in artikels teengekom het?

                Oe, ek het al baie beswaar aangeteken.

                Waarom is die Engelse Wikipedia-projek ondanks sy vieslike
                "arrogansie" om nie-vrye media te gebruik steeds die
                gewildste van alle Wikipedia-tale wat derduisende van
                anderstaliges lok - waaronder 'n hele klompie
                Afrikaanssprekendes?

                Uit die tien grootste Wikipedia's is Engels die
                mees-gesproke taal + die meeste mense gee nie 'n dinges om
                oor kopiereg nie. Logies genoeg het dit daarom die
                grootste gebruikerbasis. Indien die Afrikaanse Wikipedia
                met die Engelse Wikipedia kon vergelyk word in terme van
                inhoud, dan het ek julle redenasies miskien beter kon
                verstaan. Die Afrikaanse Wikipedia bied tans minder as 1%
                van die inhoud aan wat die Engelse Wikipedia aanbied (iets
                wat nie-vrye beelde nie gaan oplos nie - slegs
                hoë-kwaliteit artikels). Indien ons dieselfde aantal
                moedertaal en tweede taal sprekers gehad sou dit heel
                logies nie die geval gewees het nie. Indien ons die inhoud
                van die ensiklopedie tot so 'n standaard kan kry dat dit
                kan kompeteer met die groter Wikipedia's sal dit
                vanselfsprekend ook meer gebruikers lok.

                Orals op die internet word steeds die reg van die
                oorsprongsland van bedieners toegepas - dit is tog nie
                aanvaarbaar dat ons die fiksie van eentaliges skep wat tot
                die Afrikaanse inhoud beperk moet bly en nie ewe goed die
                Engelse artikels met onvrye beelde kan kliek, lees, druk
                en versprei nie. Hierdie argument geld nie noodwendig vir
                ander tale nie, maar beslis vir Afrikaans.

                Wat bedoel jy met "die fiksie van eentalig"? Die feit dat
                hier nie die nodige Afrikaanse artikels is wat reeds in
                die Engelse Wikipedia verskyn is eerder nie aanvaarbaar
                nie as wat een of twee nie-vrye beelde is nie. Almal is
                altyd vol lof vir die kwaliteit van die Duitse Wikipedia,
                maar wanneer dit by nie-vrye beelde kom moet ons dit doen,
                "want die Engelse Wikipedia doen dit en DIS die rede
                hoekom hulle meer gebruikers as ons het" (nevermind dat
                hulle 2-miljoen artikels het en ons minder as 10 000).

                      Ek bedoel: Aangesien Suid-Afrikaners waarskynlik
                      merendeels twee- of meertalig is, sal hulle moontlik
                      die on-vrye beelde op die Engelse Wikipedia nog
                      eerder bekyk as byvoorbeeld Duitse of Franse
                      gebruikers. Natuurlik is een van gebruikers se
                      hoofbesware dat ons in vergelyking met die Engelse
                      Wikipedia nog baie power is - jy's reg dat
                      gebruikers merendeels nie sal omgee watter lisensies
                      ons beelde het nie. Maar ons kan gerus 'n bietjie
                      selfsugtig wees en die uitleg voortlopend verbeter -
                      ek dink ek sal dit altyd geniet om 'n goeie artikel
                      of resensie te lees waar die skrywer die moeite
                      gedoen het om interessante beeldmateriaal te
                      verskaf, al is dit onvrye media in die geval van
                      oudiovisuele kunswerke of boeke, advertensie-kuns of
                      ander onderwerpe waar ons ongelukkig geen vrye
                      beelde kan skep nie. Dit is juis die strewe na 'n
                      beter uitleg wat 'n verskil kan maak - ons bied nou
                      al dikwels meer inhoud en leesstof en minder
                      vervelende lyste en ander chaotiese uitleg-variante
                      as die Engelse Wikipedia.
                      Ons moet ook die geleentheid kry om die praktiese
                      toepassing van die beleid te toets. Ek het al begin
                      om 'n klein resensie van Depeche Mode se
                      Construction Time Again-album op te laai wat vir my
                      persoonlik die voordele van 'n nuwe beleid so 'n
                      bietjie verduidelik. Die onvrye beeld en die artikel
                      se teks vorm hier 'n eenheid, net soos die
                      omslagfoto en die musieksnitte van die kunswerk.
                      Alhoewel die teks die beeld moontlik al voldoende
                      beskryf, is die foto nogal 'n soort "toegevoegde
                      waarde". OK, dit kan nog beter, en die
                      sjabloon-ontwerp is eerder prakties as esteties...
                      Maar ek geniet dit nou al.
                      Ons moet dinge soos die Sataniese Bybel se
                      omslagfoto hê - dit is nogal vermaaklik hoe die
                      skrywer steeds genoodsaak voel om vir sy lesers 'n
                      tipies Sataniese estetiek met wit letters teen 'n
                      swart agtergrond aan te bied, terwyl hy met sy werk
                      tog al 'n magtige wysgerige bom in die geledere van
                      bepaalde groeperings gewerp het. Die uitstekende
                      Engelse artikel met sy onvrye beelde (en teks wat
                      van die Kerk van Satan se webwerf gekopieer is) is
                      'n estetiese ervaring wat daai bebrilde
                      Linux-establishment met die tipiese hoop leë
                      pizzadose naas hul rekenaars en "Vryheid"-tatoes op
                      hulle %$§$% waarskynlik nooit met die meer
                      realistiese en dinamiese Microsoft-smarties wat die
                      vryheidsgedagte in hul breine het sal kan deel
                      nie... Sug... Ek dink ek lees nog 'n bietjie in die
                      egte Franse Encyclopédie en geniet hul heerlike
                      aanvalle op die kerk en ander instellings...
                      ---Voyageur 23:11, 10 September 2007 (UTC)

                Maak dit dan werklik 'n verskil as die klein groepie
                gereelde gebruikers hier begin om in ooreenstemming met
                die Amerikaanse grondwet en die Wikimedia Stigting se
                beleid onvrye beelde te gebruik net soos die Engelse
                moederprojek al lank doen?

                Die belangrike woord is "ooreenstemming": dis wat ons
                probeer bereik. Net omdat ons (moontlik sommige) nie-vrye
                media kan toelaat, beteken nie dat ons dit "net soos die
                Engelse moederprojek" moet doen nie.

                Sal Afrikaanssprekendes in Suid-Afrika en Namibië deur die
                toepassing van 'n billike gebruik-beleid enigsins benadeel
                word?

                Ja, vir redes wat ek al kere sonder tal genoem het. Die
                benadeling is miskien minimum, maar dit is steeds meer as
                wat dit sou wees sonder die gebruik van sulke beelde. (My
                opinie.)

                Artikels wat oudiovisuele werke of geskiedkundige
                gebeurtenisse behandel is steeds kritiese resensies en/of
                besprekings - dit is ons fundamentele reg om in hierdie
                gevalle ook die kopiereghouers (of aanbieders) se werk
                uitvoerig te behandel.

                Ja, en dis ook jou reg om beelde by jou besprekings by te
                voeg. Die bestuurders van hierdie projek het egter die
                gebruik van sulke beelde afgekeur, regte of nie, en
                verklaar dat dit slegs gebruik kan word indien die
                gemeenskap 'n beleid opstel en aanvaar wat aan die nodige
                vereistes van die stigting voldoen.

                Die identifikasie van 'n rolprent of boek verskil
                hoegenaamd nie van dié van 'n rugbyspan of staat nie.

                Ek is bevrees die Wikimedia Stigting stem nie met jou saam
                nie: hulle verwys spesifiek na "logos" wat gebruik kan
                word puur vir identifisering onder so 'n beleid.

                Artikels oor onderwerpe wat gekoop kan word verskil
                daarnaas duidelik van suiwer nie-kommersiële inhoud en
                moet dus steeds nie-vrye beelde van die produk kan
                insluit.

                Hmm?? Ek verstaan nie nou wat jy bedoel nie. Anrie 18:52,
                10 September 2007 (UTC)

                    # Ekskuus, ek verstaan ook glad nie watter probleme
                      daar met 'n eenvoudige saak soos die toepassing van
                      besluite en wette bestaan nie. Ek kan sonder on-vrye
                      media leef en skryf, maar as ek die kans het om
                      hulle op 'n wettige manier te gebruik sal ek dit
                      natuurlik wil doen. Jy verdraai soms 'n bietjie die
                      woorde van mense se kommentare. Het jy dan al
                      oorweeg om 'n politieke loopbaan te volg...? :)
                    # Jou besware. Maar jy is tog geen "gewone" gebruiker
                      nie - jy is partydig en wil die beginsel van vrye
                      ensiklopedie op 'n strenger manier toepas as wat
                      nodig sou wees. Nee, ek bedoel gebruikers wat reeds
                      'n tronkstraf opgelê is omdat hulle hier artikels
                      afgelaai het waarin naïewe gebruiker Voyageur se
                      onwettige fotografie van Mnr. Mugabe se !^$%%
                      afgedruk was of so iets... ;)
                    # Engelse beleid - Ons kan steeds besluit dat ons die
                      Engelse beleid as 'n voorbeeld vir ons eie projek
                      sal neem en erken dat ons dit lankal toegepas het
                      deur dit nou eindelik te verwoord. Ek het dit hierbo
                      heel duidelik gestel dat ons die beginsel van
                      billike gebruik reeds goedgekeur het en dus die
                      Amerikaanse wetgewing en die Engelse Wikipedia se
                      toepassing daarvan kan oorneem. Dit beteken
                      natuurlik dat die beleid verwoord en verduidelik
                      moet word. Ek het nie een keer voorgestel dat ons
                      net na die Engelse projek moet verwys nie. Aangesien
                      die oplaaiers van nie-vrye beelde dikwels nie
                      geïdentifiseer kan word nie, sal die Wikimedia
                      Stigting aanspreeklik wees vir kopieregskendings en
                      moet ons dus alle prosedures volg wat deur die
                      stigting vasgelê is.
                    # Benadeling: Ten spyte van hulle billike
                      gebruik-beleid het die Engelse Wikipedia al die
                      Suid-Afrikaanse media se aandag getrek. Net die
                      gehalte en akkuraatheid van artikels is bespreek,
                      nie die beweerde benadeling van Engelssprekende
                      Suid-Afrikaanse gebruikers nie. Daar is geen
                      benadeling nie!
                    # Ek verstaan glad nie jou opposisie teen ander
                      gebruikers se opvattings nie. Dit is tog duidelik
                      dat sommige Wikipedia's reeds deur 'n klein klompie
                      mense oorheers word wat hulle ideologieë en hulle
                      versteekte agenda op ander wil afdwing. Ons moenie
                      dieselfde toelaat op hierdie Wikipedia nie. Niemand
                      gaan hier verplig word om on-vrye beelde in haar of
                      sy artikels te gebruik nie. Mense wat die beleid
                      graag wil toepas het al bewyse gelewer dat dit sal
                      werk en nuttig kan wees - die opposisie het nog geen
                      enkele bewys aangevoer dat die beleid ons projek sal
                      benadeel nie. Dit was altyd net suiwer spekulasie en
                      niksseggende veronderstellings.
                    # Dit is tog ons reg as verbruikers om kommersiële
                      produkte te bespreek, en dit geld vanselfsprekend
                      ook vir kulturele werke. Naas identifikasie moet
                      beelde van onvrye media ook gebruik kan word om die
                      kunswerk in sy geheel te bespreek. Indien ek 'n boek
                      of plaat vanweë 'n resensie wil koop sal ek
                      natuurlik graag ook die omslag wil sien. Die ENgelse
                      Wikipedia mak heel duidelik voorsiening vir die
                      gebruik van byvoorbeeld cover art. Ek hoop jy
                      veronderstel nie dat ander mense te dom sal wees om
                      die nodige prosedures te kan uitvoer nie.
                      Daarbenewens kan alle inhoud vry bespreek word -
                      daar is dus min gevaar van duidelike
                      kopieregskendings nie. --Voyageur 19:57, 10
                      September 2007 (UTC)
                    # Duitse Wikipedia esv. - Dit is 'n swak vertoning om
                      nie dieselfde inhoud te gebruik as die Engelse
                      Wikipedia nie, al het hulle die kans om dit te doen.
                      Maar hulle het altyd ander webwerwe in hul eie taal
                      wat wél on-vrye beelde kan vertoon - ons het nie
                      daardie soort uitwykpunte vir Afrikaans nie.
                      --Voyageur 19:57, 10 September 2007 (UTC)

                            Jy verdraai soms 'n bietjie die woorde van
                            mense se kommentare.

                            Ek herhaal: "Voyageur, ek moet erken ek sukkel
                            dikwels om te verstaan wat jy bedoel. As ek
                            dus jou misinterpreteer moet jy my asseblief
                            daarop wys." Ek bedoel nie om mense se woorde
                            te verdraai nie (en wil beslis nie daarvan
                            beskuldig word nie), dus is dit moontlik dat
                            ek slegs jou misverstaan het. As jy my daarop
                            sal wys sal ek dit waardeer. Ook (ek herhaal)
                            "Wat bedoel jy met "die fiksie van eentalig"?
                            " Ek verstaan nie wat jy bedoel nie.

                         @ Jou besware. Maar jy is tog geen "gewone"
                           gebruiker nie - jy is partydig en wil die
                           beginsel van vrye ensiklopedie op 'n strenger
                           manier toepas as wat nodig sou wees. Nee, ek
                           bedoel gebruikers wat reeds 'n tronkstraf
                           opgelê is omdat hulle hier artikels afgelaai
                           het...

                            Jammer, ek het nie geweet dat juis omdat ek 'n
                            mening het, dit nie meer tel nie. Aangesien
                            die Suid-Afrikaners wat ek ken maar al te
                            graag hulle dvd's en cd's by die flooimark
                            langs die Checkers koop en die nuutste Grey's
                            Anatomy van die internet aflaai, twyfel ek of
                            hulle hulle baie steur aan kopieregskending.
                            Hulle sal dus nog minder gepla wees met 'n
                            nie-vrye beeld of twee in 'n artikel oor
                            "Onderwerp X". Deur die gebruik van nie-vrye
                            beelde af te keur bedoel ek nie dat elke
                            tweede gebruiker met kopieregskending
                            gedagvaar kan word nie.

                            Die Wikimedia-projek is gestig op grond van
                            seker waardes en 'n missie waarvan 'n groot
                            deel die skepping en aanmoediging van vrye
                            inhoud is. Die beleide van die stigting is dus
                            van so 'n aard dat dit die missie sal bevorder
                            en is nie slegs daar om te keer dat ons
                            gedagvaar word nie. Deur nie-vrye media te
                            gebruik mag ons miskien nie gedagvaar laat
                            word nie (alhoewel dit in sommige situasies
                            wel kan), maar dit is teenstrydig met die
                            uiteindelik doel van 'n vrye ensiklopedie.
                            Daar is geen rede hoekom 'n Afrikaanse
                            ensiklopedie wat slegs uit vrye inhoud bestaan
                            ooit in die skaduwee van die Engelse Wikipedia
                            hoef te staan nie.

                            Ek sal graag jou ander besware en opinies wil
                            adresseer maar dis nou laat en ek is moeg
                            (plus dis amper Law & Order op tv). Tot môre.
                            Anrie 20:37, 10 September 2007 (UTC)

[wysig] Aanvaarding

   Slegs tans aktiewe geregistreerde gebruikers se stemme sal vir die
   doeleinde tel. Aktiewe gebruikers word gedefinieer as nie-robot
   gebruikers wat ten minste 500 veranderings in die ses maande voor die
   stemming gemaak het.

   Volgens hierdie redenasie het gebruikers soos RAM, Alias en Hansjoseph
   geen stem nie. Is dit nie bietjie drasties vir die stiller gemeenskap
   wat ons hier het nie? 100 veranderings totaal klink vir my meer as
   redelik. Sommige mense lewer hulle bydraes in groot hompe, wat beteken
   dat hulle totaal nie hoog is nie, terwyl ander, soos ek, duisende
   bydraes het, waarvan baie soos dit lyk. Anrie 13:38, 9 September 2007
   (UTC)

          Die bedoeling is nie om gereelde gebruikers wat al jare lank
          bydra soos Renier en Alias uit te sluit nie, dalk kan ons die
          tydperk 'n jaar maak dan maak hulle dit albei. Op een of ander
          manier moet ons egter kriteria wat verhoed dat iemand vanmiddag
          gou registreer en die resultaat op ongewenste manier beïnvloed.
          Laurens 13:55, 9 September 2007 (UTC)

                Ek verstaan die bedoeling. Stel die grens vir vandag - die
                voorstelling van die beleid en stel 'n minimum van 100
                bydraes voor, sodat mense wat vandag en later registreer
                wel aan die bespreking mag deelneem, maar nie mag stem
                nie. Anrie 13:57, 9 September 2007 (UTC)

   Geregistreerde nie-robot gebruikers van die Afrikaanse Wikipedia wat
   ten minste 500 veranderings in die twaalf maande voor 1 September 2007
   op die Afrikaanse wikipedia aangebring het

   Hoekom mag ek nou nie stem nie? Anrie 07:38, 10 September 2007 (UTC)

          Wat is fout met 100 bydraes vooraf? Dis nie die toekoms van die
          aarde waaroor ons stem nie. Anrie 07:40, 10 September 2007 (UTC)

                Hier is 'n paar voorbeelde van wat ander Wikipedia's as
                redelik beskou - alhoewel mens ingedagte moet hou dat
                hulle groter gemeenskappe as ons het en meer aktiewe
                bydraers het.

               o NL: Ten minste 100 wysigings en reeds 'n bydraer vir meer
                 as twee weke voor die begin van die stemproses
               o DE: Reeds twee maande 'n aktiewe, geregistreerde
                 gebruiker. Meer as 200 wysigings in die
                 artikelnaamruimte.
               o Spaans: Reeds 'n geregistreerde gebruiker vir ten minste
                 'n maand voor die begin van die stemproses. Minimum van
                 100 wysigings.

                Alhoewel ek die Franse stemblad kon kry het, het ek nie
                kon sien wat hulle vereistes was nie. Uit dit wat ek reeds
                gesien is dit egter duidelik dat my voorstel heeltemal
                redelik is, veral as mens die grootte van ons gemeenskap
                in ag neem. Ek stel voor ons bespreek dit verder voor jy
                dit weer verander - jy sal tog nie daarvan hou as ek dit
                verander het soos ek goeddink nie? Anrie 08:01, 10
                September 2007 (UTC)

[wysig] Beleidsontwerp

   Hierdie is 'n Beleidsontwerp vir beperkte gebruik van nie-vrye media op
   die Afrikaanse Wikipedia. Die beleid word gepubliseer ter bespreking
   sodat 'n finale vorm teen 16 September 2007 ontwikkel kan word

   Ek weet hierdie gaan 'n ongewilde voorstel wees, maar 1 week vir
   bespreking is bietjie min, of hoe? Ek weet van 1 Wikipediaan wat vandag
   op vakansie vertrek het en 'n ander een wat baie beperkte toegang het
   op die oomblik. Ek stel voor dat die periode verleng word tot twee
   weke. Indien verkies kan die stemperiode na een week dan verkort word.
   Anrie 13:42, 9 September 2007 (UTC)

          Siende dat die huidige de facto beleid intussen sal geld kan ons
          dalk kyk na uitstel van die datums sonder negatiewe impak op die
          ensiklopedie. Laurens 13:56, 9 September 2007 (UTC)

                Dis egter slegs jou en Voyageur se mening dat die
                sogenaamde de facto-beleid steeds geld. Deur die een
                periode uit te stel met een week en die ander met 'n week
                te verkort is daar geen ekstra wagtyd nie. Anrie 13:59, 9
                September 2007 (UTC)

                Dit was miskien die de facto- beleid voorheen, maar die
                Wikimedia Stigting se Licensing Resolution het dit baie
                duidelik gemaak dat nuwe nie-vrye beelde, wat opgelaai
                word voor die beleid opgestel en aanvaar is, verwyder moet
                word. Anrie 14:00, 9 September 2007 (UTC)

                      Hoe weet jy dit is slegs ek en Voyageur wat voel dat
                      die de facto beleid steeds geld? In elk geval het
                      die gemeenskap reeds ten gunste van die beginsel
                      gestem. Ons besluit nou slegs oor die detail.
                      Laurens 14:04, 9 September 2007 (UTC)

                            Laat ek dan herfraseer, julle is die enigste
                            twee wat aandring dat dit so is. Selfs al het
                            die gemeenskap besluit dat so 'n beleid
                            aanvaar moet word, is daar steeds geen
                            aanvaarde beleid.

                            For the projects which currently do not have
                            an EDP in place, the following action shall be
                            taken: As of March 23, 2007, any newly
                            uploaded files under an unacceptable license
                            shall be deleted. [1].

                            Tot ons die beleid aanvaar het moet daar nie
                            nuwe nie-vrye beelde opgelaai word nie. Anrie
                            14:15, 9 September 2007 (UTC)

                                  Wel dan is dit dringend dat ons wel die
                                  beleid aanvaar kry en kan ons nie
                                  verdere uitstel toelaat nie. Laurens
                                  18:24, 9 September 2007 (UTC)

                                        Maak die besprekingsperiode dus
                                        langer en die stemperiode dan
                                        korter, soos ek voorgestel het.
                                        Dit kan nie seermaak om dit so te
                                        doen nie. Enige persoon wat dan
                                        aan die bespreking deelneem sal
                                        bewus wees dat hy/sy voor datum x
                                        hul stem moet byvoeg. Anrie 18:41,
                                        9 September 2007 (UTC)

[wysig] Kontemporêre kunswerke

   Die beleid moet die gebruik van nie-vrye beelde vir artikels/resensies
   toelaat wat enige kontemporêre kunswerk behandel. Dit sluit in: Omslae
   van boeke, plate, DVD esv., plakkate, screenshots en ander nie-vrye
   beelde wat in geen geval deur vrye beelde vervang sal kan word nie,
   sodra die kunswerk as deel van die kultuurgeskiedenis beskou kan word
   en die artikel waarin 'n nie-vrye beeld gebruik word 'n kritiese
   bespreking van die werk, sy inhoud en moontlik ook sy kulturele invloed
   op ensiklopediese en/of wetenskaplike vlak bevat en daar na sekondêre
   vakliteratuur verwys kan word waarin die artikel se inhoud uitvoerig
   behandel word. --Voyageur 19:12, 9 September 2007 (UTC)

          Ek is nie ten gunste van 'n blanket toelating vir sulke media
          nie. Sulke beelde moet steeds slegs gebruik word wanneer die
          weglating daarvan nadelige vir die begrip sou wees. en wanneer
          dit nie vervang kan word met teks wat dieselfde funksie dien
          nie.

          'n Vereiste soos deel van die kultuurgeskiedenis is uiters
          subjektief en kan geïnterpreteer word om alle beelde in te sluit
          of selfs uit te sluit. Die stelling daar na sekondêre
          vakliteratuur verwys kan word waarin die artikel se inhoud
          uitvoerig behandel word is ook problematies. Byvoorbeeld: Roger
          Ebert, 'n nobel-pryswenner vir kritici en dosent van
          filmkritici, publiseer elke jaar Roger Ebert's Movie Yearbook
          wat filmresensies en besprekings oor films wat die laaste 3-jaar
          verskyn het, bevat. Dus voldoen elke liewe film in dié boeke aan
          daardie vereiste. Anrie 09:31, 10 September 2007 (UTC)

                Visuele kuns word gewoonlik nie beskryf nie, maar bekyk.
                Rolprente, boeke esv. wat vrygestel word, het natuurlik
                onmiddellik ook deel van die kultuurgeskiedenis geword en
                moet vanweë die oudio-visuele karakter van die internet
                ook by 'n elektroniese ensiklopedie ingesluit kan word,
                terwyl 'n demo-opname van 'n jong musiekgroep of 'n
                private pornografiese video natuurlik nie as kultureel
                belangrik beskou kan word nie.
                As oudiovisuele kunswerke nie by die beleid ingesluit word
                nie omdat hulle in die betrokke artikels ook "met teks wat
                dieselfde funksie dien" vervang kan word, is die vraag
                watter logika ons wil volg - die logos, kentekens,
                heraldiek esv. wat dan wél toegelaat sou word, kan tog met
                teks altyd beter beskryf word as visuele kuns wat
                subjektief geniet word en meer as een interpretasie
                toelaat.
                Skrywers wat nie-vrye beelde van oudio-visuele kuns wil
                gebruik kan verplig word om 'n volledige artikel - en nie
                net 'n saadjie nie - op te laai. Die getal gebruikers wat
                hierdie soort bydraes oplewer is tans nog redelik beperk.
                Daar is egter bitter min Afrikaanstalige webwerwe met
                resensies, artikels en ander materiaal ten opsigte van
                literatuur, musiek, rolprente esv., en dit is ook die
                hoofrede waarom ek volwaardige resensies en besprekings
                hier graag wil insluit. --Voyageur 13:16, 10 September
                2007 (UTC)

[wysig] Duidelikheid?

   As 'n boek/fliek in Afrikaans gestel in die laat sestigs gepubliseer is
   en die uitgewers- of rolprentmaatskappy bestaan nie meer nie. Hoe gaan
   'n mens vasstel of die kopiereg verkoop is en wat die status van
   sodanige kopiereg is? Gaan ons voorsiening maak vir die laai van beelde
   uit sulke werke tot tyd en wyl status uitgeklaar kan word, indien
   enigsins moontlik? Ek dink daar is baie materiaal van kulturele belang
   wat in hierdie klas gaan val waar dit haas onmoontlik gaan wees om die
   kopieregstatus daarvan te bepaal. --RM 18:00, 10 September 2007 (UTC)

          Jy skryf dan slegs 'n diepgaande resensie-artikel (ten opsigte
          van 'n werk waarvoor jy moontlik ook betaal het, waarmee die
          skrywers/vervaardigers aan die algemene kulturele lewe
          deelgeneem het en wat dus van algemene belang kan wees esv.) -
          dit word steeds deur Amerikaanse wetgewing gedek. Vermeld dan
          die oorspronklike kopieregstatus, die bron waarvandaan jy die
          media gekry het en dat die huidige kopieregstatus moontlik nie
          meer uitgeklaar kan word nie en potensiële kopiereghouers dus
          versoek word om hulle kopiereg te vermeld en dat hulle daarop
          mag aandring dat alle onvrye media onmiddellik verwyder word -
          mits hulle 'n geldige rede kan oplewer (soos besware as ons
          byvoorbeeld in die artikel sou skryf "Mevrou van der Merwe het
          met hierdie rolprent bevestig dat sy eintlik 'n tweederangse
          aktrise is en net die karakter van 'n slordige vrou kan
          vertolk", ons later moet vasstel dat sy nou die kopiereg besit
          en ons met die kommentaar inbreuk op haar persoonlikheidsregte
          gemaak het sodat sy die gebruik van haar beeld nie meer wil
          toestaan nie.) Dit is 'n internasionale praktyk. Jy het nog die
          hele film gekopieer, nog die hele boek hier afgedruk wanneer jy
          dit in 'n ensiklopediese resensie-artikel bespreek. --Voyageur
          18:48, 10 September 2007 (UTC)

                RAM, het 'n spesifieke geval in gedagte? Ek het al
                voorheen sukses gehad (in 'n ander, persoonlike projek)
                deur 'n gebellery en een of twee geskrewe briewe. Dit is
                natuurlik behulpsaam om eers die kopiereg te probeer
                uitvind, voor mens tou opgee. As mens reeds 'n
                spog-artikel het waarvoor mens media benodig is dit
                natuurlik die probeer werd om aan die kopiereghouers te
                skryf en te vra of hulle nie daarin belang sal stel om
                sekere leërs onder 'n vrye lisensie vry te stel nie (en
                indien die werke reeds meer as 50 jaar terug in SA
                gepubliseer is - en ons dit kan bewys - is dit tog in die
                publieke domein?). Sien gerus hierdie Engelse gebruiker se
                riglyne vir die versoeking om vrye inhoud. Ek het dit al
                baie leersaam gevind.

                Indien dit 'n spesifieke werk is waarmee jy sukkel om die
                kopieregstatus/kopiereghouer vas te stel, is ek meer as
                bereid om te help soek. Anrie 13:10, 12 September 2007
                (UTC)

