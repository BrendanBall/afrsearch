Wikipediabespreking:Bronne


   Inhoud

        * 1 Toestemmingsbriewe
        * 2 www.schalke-fotos.de
        * 3 www.die-fans.de
        * 4 www.groundhopping.de
        * 5 www.stadionbesuch.de
        * 6 www.bischofshol.de
        * 7 www.komakolonne-wattenscheid.de

[wysig] Toestemmingsbriewe

   As mens na
   http://en.wikipedia.org/wiki/Wikipedia:Requesting_copyright_permission#
   For_images kyk, dan is dit duidelik dat slegs die brief van
   www.groundhopping.de voldoende is. Dit is belangrik dat kopiereghouers
   'n spesifieke lisensie kies en dat hulle bewus daarvan is dat die
   beelde vryelik versprei en gewysig moet kan word - selfs vir
   kommersiële doeleindes. Ek is besig om die kontakpersone te kontak
   (omtrent halfpad deur die lys) en hoop om gou terugvoering te kry.
   Anrie 06:02, 22 Julie 2007 (UTC)

[wysig] www.schalke-fotos.de

   Ek het nou al vergeet wie ek gekontak het en wie nie, so nou plaas ek
   dit maar hier om my te help onthou. 'n E-pos is op 5 Januarie 2008
   gestuur aan 'n verteenwoordiger van www.schalke-fotos.de om klaarheid
   te kry oor onder watter lisensie hulle beelde versprei mag word. Anrie
   17:47, 5 Januarie 2008 (UTC)

          Dit was nou reeds byna drie weke sedert ek die kontakpersoon 'n
          e-pos gestuur het, maar het nog niks terug gehoor nie. Siende
          dat 'n anonieme gebruiker die dag na my e-pos 'n hierdie
          wysiging aangebring het, laat my dink dat die e-pos wel ontvang
          is (ek het 'n skakel na o.a. hierdie projekblad ingesluit). Die
          foto's sal dus binnekort verwyder moet word, siende dat ons nie
          kan bewys dat die gemelde lisensie wel die korrekte een is nie.
          Anrie 14:06, 23 Januarie 2008 (UTC)

                Ek het die foto's nou verwyder. Ek laat egter die skakels
                en die e-pos by die betrokke afdeling op die projekblad -
                indien 'n antwoord ooit ontvang word kan hulle dus sonder
                moeite herstel word. Anrie 08:22, 25 Januarie 2008 (UTC)

[wysig] www.die-fans.de

   Ek wou die foto's wat van hierdie werf afkomstig is na die Commons
   oplaai en het toe 'n OTRS-lid gekontak om seker te maak dat die
   toestemmingsbrief voldoende is. Hy sê dat dit nodig is dat die
   kontakpersoon hom-/haarself as die kopiereghouer identifiseer, sodat
   die toestemming wat gegee word geldig is. 'n E-pos is vandag weereens
   na Viktoria Trosien gestuur. Sal twee weke wag voor ek verder beweeg.
   Anrie 15:55, 28 Januarie 2008 (UTC)

          Die persoon wat ek by die Commons gekontak het, het my daarop
          gewys dat die webwerf waarskynlik nie die kopiereghouer is van
          die beelde wat deur hulle lede daar opgelaai word nie - dit sou
          amper wees soos om 'n toestemmingsbrief van Flickr.com self te
          kry aangaande die beelde wat deur húlle lede opgelaai word. Ek
          het nou ook die "Nutzungsbedingungen" mooi deurgelees - my Duits
          is bietjie verroes, maar ek sien nie dat daar staan dat mens
          afstand van jou outeursreg doen wanneer jy 'n beeld daar oplaai
          nie (of instem om dit onder 'n vrye lisensie vry te stel nie):
          die werf self het dus nie die reg om die fotograwe se beelde
          onder 'n vrye lisensie beskikbaar te stel nie. Ek sal in elk
          geval wag tot die twee weke verstreke is: moontlik kom die werf
          na my toe terug en wys hulle my op iets wat ek nie van bewus was
          nie. Anrie 14:40, 1 Februarie 2008 (UTC)

                Ek het baie langer as twee weke gewag voor ek hierdie
                beelde nou maar begin verwyder het. Die skakels na die
                geskrapte beelde vertoon steeds op hierdie besprekingsblad
                se projekblad, dus kan hulle altyd herstel word, mits die
                nodige (geldige) toestemming ontvang word. Anrie 08:02, 19
                Februarie 2008 (UTC)

[wysig] www.groundhopping.de

   Vandag 'n e-pos na Ansgar Spiertz gestuur vir 'n volledige
   vrywaringsbrief wat die gebruik van beelde vanaf die betrokke werf
   toelaat. Ek het eers die posadres op sy werf gebruik (neem aan dit is
   die nuutste), maar indien ek nie van hom hoor nie, sal ek die brief ook
   stuur aan die twee adresse wat op die projekblad hier verskyn. Anrie
   15:22, 26 Februarie 2008 (UTC)

   1 week later en nog niks gehoor nie. 'n Tweede e-pos is aan 'n ander
   posadres gestuur. Anrie 06:41, 4 Maart 2008 (UTC)

          Daar is na meer as twee weke nie 'n toestemmingsbrief ontvang
          wat die sender/webmeester as die outeur van die betrokke beelde
          identifiseer nie. Ook is daar nie klaarheid oor watter beelde
          onder die lisensie vrygestel is nie: "a few photos" is nie
          spesifiek genoeg nie. Die beelde sal vanaand verwyder word, maar
          die skakels gelaat word; indien toestemming ooit ontvang word
          kan hulle dus herstel word. Anrie 18:16, 19 Maart 2008 (UTC)

[wysig] www.stadionbesuch.de

   E-pos gestuur aan Marc Wördehoff van www.stadionbesuch.de. Ek gaan
   hierdie beelde se etikette net vervang, sodat dit duidelik is dat die
   lisensie tans nie geldig is nie. So sal hulle ook in die regte
   kategorie geplaas word. Anrie 14:42, 5 Maart 2008 (UTC)

          Ek gaan die beelde nou begin verwyder. Ek plaas die
          verwyderingsrede hier: dit is te lank om in die
          verwyderingsopsomming te plaas, maar dan kan ek hierheen
          terugverwys. Anrie 09:09, 27 Maart 2008 (UTC)

   Hierdie beelde besit moontlik nie die korrekte kopiereg- of
   lisensiëringsinligting nie omdat: die toestemmings-e-pos bevat a) geen
   melding van die lisensie waaronder dit vrygestel word, b)geen melding
   dat die kontakpersoon die kopiereghouer/outeur is en c) watter media
   ter sprake is nie.

[wysig] www.bischofshol.de

   'n E-pos is vandag aan "Dirk" van www.bischofshol.de gestuur met
   versoek om 'n geldige toestemmingsbrief wat die gebruik van die werf se
   beelde toelaat. Anrie 10:21, 6 Maart 2008 (UTC)

          Ek gaan die beelde nou verwyder. Die "skrappingsrede" sal
          hierheen verwys, dus plaas ek die oorspronklike teks wat die
          "verkeerde lisensie"-sjabloon vergesel het, hier. Anrie (kontak)
          17:29, 4 Mei 2008 (UTC)

                Die toestemmingsbrief by
                Wikipedia:Bronne#www.bischofshol.de a) identifiseer
                homself nie as die outeur/kopiereghouer van die beelde
                nie; b) die betrokke media word nie geïdentifiseer nie en
                c)geen lisensie word gespesifiseer nie.

[wysig] www.komakolonne-wattenscheid.de

   Pas 'n e-pos aan Herr Borgmeier gestuur vir 'n toestemmingsbrief wat
   die gebruik van die betrokke beelde toelaat. Anrie 10:43, 6 Maart 2008
   (UTC)

          Ek gaan die beelde nou begin verwyder. Ek plaas die
          verwyderingsrede hier: dit is te lank om in die
          verwyderingsopsomming te plaas, maar dan kan ek hierheen
          terugverwys. Anrie (kontak) 08:04, 5 Mei 2008 (UTC)

          Hierdie beelde besit moontlik nie die korrekte kopiereg- of
          lisensiëringsinligting nie omdat: die toestemmings-e-pos bevat
          a) geen melding van die lisensie waaronder dit vrygestel word,
          b)geen melding dat die kontakpersoon die kopiereghouer/outeur is
          en c) watter media ter sprake is nie

