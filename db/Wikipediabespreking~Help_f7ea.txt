Wikipediabespreking:Help


   Hier is nou 'n klomp rooi skakels, en dit lyk of die bladsy baie
   soortgelyke dinge probeer doen as Wikipedia:Gebruikersportaal. Iets
   soos 'n navraagstoonbank kan net werk as iemand dit beman. Ek vermoet
   ons ons nog klein genoeg dat die geselshoekie vir amper alles gebruik
   kan word. As iemand nuwe goeters beman, piekfyn. Maar ons moet nie
   lesers bedrieg deur "dienste" aan te bied wat ons nie kan lewer nie. Ek
   dink ons moet goeters byvoeg soos 'n behoefte daarna ontstaan. Sommer
   my gedagtes. --Alias 21:16, 27 April 2006 (UTC)

          Alias, toe jy hierop kommentaar lewer, kom ek agter ek het die
          ding wat ek wou doen aangekondig op die verkeerde
          besprekingsbladsy. Sien miskien as jy wil, wat ek gesê het
          daaroor op Wikipediabespreking:Redigeer. Wat betref jou gedagtes
          hieroor, sure, soos wat ek die behoefte gehad het om hulp met
          "permanente skakel" te kry op my eie, en (as jy nie die moeite
          gedoen het om dit vir my so geduldig en ordentlik te verduidelik
          nie) dit glad nie in die uitgebreide hulpdoolhof van
          en:wikipedia kon kry nie. Dis dié dat ek voel ons moet so
          stadigaan 'n bietjie goed hier by ons begin bysit. Ek het geen
          probleem dat ons nie ons dienste adverteer wat nog nie bestaan
          nie, ek voel net ek is besig om die grondleggingsvertaalwerk van
          die uitgebreide hulpsjabloon solank reg te kry. As ons dit dan
          in die toekoms begin benodig, aktiveer ons dit so maklik as wat
          dit is om die <!-- --> programmeringskode uit te vee. Of anders
          gesê: dis hoekom ek op die oomblik 'n groot "Onder konstruksie"
          teken vooraan die werk geplaas het, totdat ek (en enigiemand wat
          wil help, help gerus) genoeg grondwerk gedoen het dat die
          basiese sjabloon bestaan, maar dat ons die (weens
          mannekragtekort) nie-bemande dienste eers wegsteek, met 'n
          skraler spyskaartkeuse as elders, geen vals beloftes nie, maar
          met ten minste 'n paar goeie volgbare blou skakels wat logies en
          konsekwent die antwoord op 'n hulpvraag gee. As ek in die
          metafoor van universiteitstudente mag praat: Vir 'n nuwejaar is
          die paar redigeringswenke wat 'n mens kry wanneer jy die
          "hulp"knoppie aktiveer heeltemal goed genoeg. Vir die vierdejaar
          is die vermoë om ingewikkelde hulpverwysings elders te kry
          vanselfsprekend. Die behoefte wat tans bestaan en vir my die
          drang verskaf om die diens te genereer, is vir die tweedejaar
          wat dink hy weet iets, maar baie dikwels nie regtig 'n benul het
          nie, en nie bekwaam genoeg, tyd genoeg, ens. het om dit elders
          op te spoor nie; en ooglopend en moeiteloos nie die antwoord kry
          by Wikipedia:Gebruikersportaal nie. Sekerlik help dit om ouens
          soos jy rond te hê, en het ek die meeste van wat ek al hier
          geleer het, geleer deur te kyk wat die seniors doen. Dié dan my
          gedagtes daaroor. --Nomdeplume 22:41, 27 April 2006 (UTC)

                Alias, ek het nou probeer doen wat ek probeer verduidelik
                het hierbo. M.a.w. die aparte ontwikkelende Hulpbladsy
                onderaan die Wikipedia:Help wys tans min of meer net dié
                skakels wat êrens heen lei, en ek het toe een rooi skakel
                van vroeër vandag daarop verblou (die VRA-deel) en verder,
                ter wille van my poging om te probeer wys dat 'n
                algoritmiese skakelsisteem bestaanreg het langs die
                huidige een, en m.i. dit nog meer kan aanvul, weer net een
                rooi skakel daarop verblou en eers al die ander weggesteek
                totdat hulle geaktiveer word. Maak dit vir jou sin? As jy
                -- of 'n ander konsensusgroep -- aanhou sterk hierteen
                voel, sal ek die werk uithaal, met nie die minste kwade
                gevoelens daaroor nie, dan skrap ons net die blaaie wat ek
                so rond en bont geskep het, en dan is sake weer terug soos
                dit was voordat ek hiermee weggespring het. --Nomdeplume
                02:29, 28 April 2006 (UTC)

          Ek is nou so deurmekaar met watter hulp waar is en watter
          bespreking waar is! Ek voel 'n ernstige behoefte om dinge erg te
          vereenvoudig. Daar is bv nou twee plekke wat wiki-sintaks
          verduidelik. Dit op hierdie blad sal saamgesmelt moet word in
          Wikipedia:Redigeer. Wikipedia:Redigeer moet miskien ook geskuif
          word na die Hulp-naamruimte. Ons sal moet besluit wat hoort in
          die Wikipedia-naamruimte (Wikipedia:....) en wat hoort in die
          Hulp-naamruimte (Hulp:....). Administrateurskap word nou ook op
          twee plekke verduidelik. Die idee van dinge wegsteek kan werk,
          maar wat ek vrees is dat iemand iets soortgelyk (dalk êrens
          anders) gaan skep omdat hulle hierdie bloot nie sien nie.
          Persoonlik wil ek dinge regtig eenvoudig hou en eerder aan
          inhoud werk - maar dis elkeen se reg om aan sy eie goeters te
          werk. Die Engelse hulpblad kan werk - daar is seker baie dinge
          moontlik. Vir die Hulp-skakel onder "navigasie" hou ek nogal ook
          bietjie van m:Help:Help (meta) - Hulp vir lesers, redigeerders,
          en elke ander belangegroep. Maar vir ons natuurlik erg
          eenvoudig.

          Wat my bekommer is dit: Ek het net al 'n paar keer gesien dat
          ons 'n probleem het met verouderde dokumentasie. Iemand begin
          daarmee ("dit is belangrik" - en ek stem saam) maar as dit nie
          onderhou word nie, is dit moontlik van minder waarde as iets wat
          mens bloot verwys na die Nederlandse of Engelse bladsye. 'n
          Leser kan nie oordeel of dokumentasie op datum is nie. Daar is
          duisende mense wat werk aan die groot Wikipedias. Ons is
          enkelinge. Daar is ongelooflik baie beleid, tegniek, hulp, nuus,
          ens. om te vertaal. Ons kan eenvoudig nie alles doen presies
          soos wat dit by Engels gedoen word nie. Ek stem saam dat ons
          juis iets lekker kan aanbied deur vereenvoudigde dokumentasie
          aan te bied. Ek voel dit is baie belangrik dat mense weet hoe om
          daarby te kom en waar om daarby by te las. Anders kry ons
          duplikasie. Die gebruikersportaal het al begin om so-iets te
          gee, maar dit kan natuurlik baie netjieser. (Dit is wel op die
          oomblik waarskynlik die beste versameling projekskakels wat ons
          het.)

          Kyk gerus na die skakel by meta wat ek bo noem. Dis natuurlik
          nie vir my om voor te skryf nie, maar ek hou van die idee van:
          Inhoud, Hulp vir lesers, Hulp vir nuwelinge, Hulp vir
          redigeerders ens. Ag, dis sommer 'n idee. Maar ek vermoet ons
          moet 'n kennisgewing boaan elke bladsy sit wat iets sê soos:
          "Hierdie is dokumentasie wat moontlik al verouder het. Sien die
          Engelse en Nederlandse dokumentasie wat waarskynlik meer op
          datum is." (met die skakels daarheen) Só kan mense altyd weet
          waar om die nuutste inligting te kry. Hierdie is natuurlik net
          my idees, maar dit sal vir my jammer wees as 'n klomp tyd
          spandeer word aan 'n reuse hulpstelsel wat min gebruik word en
          wat oor 6 maande tekens van veroudering begin wys. Daar is
          soveel belangrike dinge om te doen (afgesien van die werk aan
          inhoud, natuurlik). Persoonlik voel ek net nie dat hierdie baie
          belangrik is nie. Soos ek sê: my opinie. Ek wil jou nie afsit
          nie, maar wil graag alle beskikbare krag kanaliseer soos wat ek
          (moontlik verkeerdelik) dink goed is. Ek sou nie sê ek voel baie
          sterk nie, maar dalk flous ek myself :-) Gits, mens, waar bly
          jy? Ek dink ons moet eerder bel of iets - ek gaan nog moeg getik
          raak ;-) Groete, Alias 07:59, 28 April 2006 (UTC)

          Ek besef ek sukkel om mooi te bewoord: nog 'n gedagte: Deur nou
          klomp goeters te vertaal wat nie vertoon nie, voel reeds jammer,
          maar dit kan ook wees dat daar 'n ander/beter manier is waarop
          mense dinge wil doen teen die tyd dat ons wel 'n toonbank of
          iets daar wil stel. Dit is hoekom ek voel: kom ons skep goeters
          waarvoor daar 'n aanbod is, en waarvoor daar skakels is. Ek
          vermoet rooi skakels in hulpbladsye is nie nuttig soos met
          artikels nie, behalwe miskien in hulpbladsye aan redigeerders.
          --Alias 08:26, 28 April 2006 (UTC)

                Hai Alias!
                Dit was nou vir my lekker om 'n kans te kry om jou
                gedagtes hieroor so breedvoerig te hoor. Terugvoer
                daaroor.

               o Die bel is 'n blink idee, maar ek dink ek bly 'n bietjie
                 te ver weg van jou af (betreffende beide befondsing en
                 tydsones) :). Sal jy gemaklik wees daarmee as ek eerder
                 vir jou e-pos? Dan kan jy en ek mekaar in die hande kry
                 as ons dit nodig het? Ek is nogal ook aan die paranoïes
                 raak oor my privaatheid :)
               o Ek het nie só aan die saak gedink soos jy dit uiteengesit
                 het nie, maar jou gedagtes is goed, en maak vir my sin.
                 Ek het dit so geniet om Hulp: Permanente skakel(s) te
                 doen, dat ek steeds jeuk om iets sinvol vir ons almal
                 daar te gee, vir waarvoor dalk nou reeds 'n aanbod is, en
                 met die minimum/geen rooi skakels.
               o Hier's my voorstel: ek gaan die goeters wat ek gedoen
                 het, ongedaan maak -- wat die rede is dat ek die grootste
                 deel net onderaan die Wikipedia:Help geplaas het sonder
                 om iets anders uit te vee -- behalwe vir die FAQ-tipe
                 administrateursvrae stukkie, omdat ek dink daar is tog 'n
                 bietjie Afrikaanse Wikipedia-spesifieke détail in. Maar
                 as jy vir my so sê, dan haal ek dit met plesier ook uit.
               o As jy of die ander administrateurs dan 'n behoefte voel
                 vir 'n spesifieke hulptaak, of 'n touwysingstipe ding
                 (soos met Hulp:Permanente skakels), en julle self het nie
                 tyd daarvoor nie, druk dan op my (gebruikers)knoppie.

                Laat my asseblief weet hoe jy daaroor voel.
                Groete, --Nomdeplume 22:32, 29 April 2006 (UTC)

