Wikipediabespreking:Hulp


          Vanaf Gebruikerbespreking:Adriaan90#Wikipedia:Help:

   Haai, Adriaan

   Ek sien jy is op die oomblik besig om aan bogenoemde bladsy te werk.
   Dink jy werklik die bladsy is nodig? (Siende dat Wikipedia:Instruksies
   reeds bestaan.) Ek is ook besig om nl:Help:Veelgestelde vragen te
   vertaal, wat ons dan by Wikipedia:Hulp kan plaas (wat in die kieslys
   links verskyn). Anrie 13:22, 14 September 2007 (UTC)[1]

          Oukei ek sien nou wat aangaan. Gaan jy aan Wikipedia:Instruksies
          werk, of kan ek daar maar aan die werk spring? — Adriaan (S★B)
          13:24, 14 September 2007 (UTC)[2]

                Nee, as jy die bladsy wil uitbrei is jy welkom. Ek het net
                gedink dat mens darem nou nie drie bladsye wil hê wat
                almal dieselfde ding sê nie (daar is ook
                Wikipedia:Redigeer). Vir beelde is daar ook
                Wikipedia:Uitgebreide beeldsintaks wat mens miskien 'n
                skakel na kan verskaf.Anrie 13:27, 14 September 2007
                (UTC)[3]

                      Die name is vir my erg verwarrend, en dit bly effens
                      moeilik om van plek tot plek te kom (mens moet mooi
                      lees om die regte skakels te kry - waarskynlik omdat
                      alles "piped links" is. Dis nuttig vir groentjies,
                      maar ek wil graag so bietjie vinniger daarby uit kan
                      kom). Ek het nou by 'n spulletjie ander tale
                      rondgekyk, en het 'n paar voorstelle. Sal ons dit by
                      Wikipediabespreking:Hulp bespreek? Dit voel (vir my,
                      as ek verkeerd is bewys dit my punt ;) ) na die mees
                      sentrale plek om dit te doen. --Leviel 10:20, 30
                      September 2007 (UTC)[4]

   Eerstens, welgedaan met die nuwe Wikipedia:Gebruikersportaal! Dit lyk
   baie mooi, en is die ideale wegspringblok vir enigiemand. --Leviel
   12:55, 30 September 2007 (UTC)

[wysig] Naamruimtes

   Tweedens stem ek saam - die Hulp: naamruimte is op die oomblik nie
   werklik nuttig nie. Selfs op die Engelse Wikipedia kan ek nie agterkom
   wanneer gebruik hulle wat nie. Die drie reëls wat ek kan uitmaak is:
     * Gebruikersverwante kwessies (d.w.s. gebruikers wat kan inteken) op
       Wikipedia:
     * Vereenvoudigde instruksies by Hulp:, meer volledige instruksies by
       Wikipedia:
     * Algemene vrae (FAQs) by Hulp:

   Op die oomblik het ons egter nie naastenby genoeg gebruikers OF
   artikels om hierdie tipe skeiding te regverdig nie. Ons hou dinge vir
   die oomblik dus op Wikipedia:, en eeeendag wanneer dit duidelik raak
   dat ons beginnershulp moet skep, dan maak ons so. --Leviel 12:55, 30
   September 2007 (UTC)

[wysig] Inhoudsopgawe

   Derdens wil ek graag inhoudsopgawes skep. As mens by Wikipedia: gaan
   loer, kom mens vinnig agter dat dit lekker deurmekaar is. Soos Anrie sê
   is daar slegs vier Hulp: artikels. Ek sal in my sandput begin om 'n lys
   te maak en te sorteer. Wanneer ek 'n gevoel vir die tipe artikels wat
   ons het kry, sal ek laat weet sodat ons weer kan praat oor wat waar
   hoort.

   Weet iemand of ons reeds 'n artikel inhoudsopgawe of portaal of ding
   het? Iets wat lesers makliker by uit kan kom as die kategorieboom,
   byvoorbeeld? Indien nie sal ek daarmee ook begin... behoort nogals
   interessant te wees!

          Ek sien nou eers, interessant genoeg lyk die Duitsers asof hulle
          behoorlike Hulp: het. Dit lyk my wat hulle doen - en dit maak
          eintlik buitengewoon baie sin - is hulle sit als wat basies
          artikels oor "hoe om Wikipedia te gebruik", als wat een keer
          geskryf word en dan nie eintlik verander nie, as Hulp:; als wat
          bespreking behels - adminskap en dies meer - as Wikipedia:.
          Hulle sê "„Hilfe“ bezieht sich auf die Bedienung der Wikipedia,
          „Wikipedia“ auf Regeln und Wikipedia-internes," wat vertaal kan
          word as "Hulp het betrekking op die diens/werking van Wikipedia,
          Wikipedia op die reëls en interne sake. Dus is Anrie se "beleid
          van billike gebruik" Wikipedia:-stof, maar "hoe om prente in 'n
          artikel te sit" hulp. --Leviel 13:13, 30 September 2007 (UTC)

                Ek moet erken, ek hou nie van die "Hulp"-naamruimte nie.
                Ek sou verkies dat alles onder die "Wikipedia"-naamruimte
                verskyn. Sommige bladsy bevat beide reëls en hulp, bv.
                Wikipedia:Beelde is 'n kort opsomming van
                Wikipedia:Gebruik van beelde ('n reëlsblad) en
                Wikipedia:Uitgebreide beeldsintaks ('n hulpblad). Solank
                gebruikers net kan kom waar hulle wil wees, m.a.w. die
                antwoorde kry wat hulle soek, dink ek nie hulle gaan omgee
                of die naam van die bladsy met "Hulp" of met "Wikipedia"
                begin nie.

                Ons het nie 'n inhoudsopgawe soos die Engelse Wikipedia
                nie. Ek glo egter nie dat die huidige inhoud van die
                Afrikaanse Wikipedia só 'n bladsy regverdig nie - meeste
                van die skakels gaan steeds rooi wees. Mens kan dit altyd
                skep en dan sien hoe dit gaan lyk, maar iets vertel my hy
                gaan legerig wes (ek sal natuurlik bly wees as ek verkeerd
                is). Anrie 07:16, 1 Oktober 2007 (UTC)

                      Ek sou die Gebruikersportaal eerder as 'n soort
                      wegspringblok as 'n volledige inhoudsopgawe beskou.
                      Dit behoort die belangrikste, die nuttigste, die
                      gewildste skakels te bevat - maar sekerlik nie alles
                      oor alles nie? Dan raak dit oorweldigend, en ek hou
                      daarvan soos dit op die oomblik is. "Kort en
                      kragtig".

                      Te veel rooi skakels is baie lelik, mens moenie dit
                      doen nie, nee! Ek het eerder gedink om net die
                      artikels wat ons reeds het daar aan te dui (dalk
                      iets soos 'n portaal). Maar as ek nou daaraan dink
                      gaan dit nogal baie onderhoud verg, wat mens liewers
                      aan ander dinge kan spandeer. Dalk voeg mens net by
                      die Gebruikersportaal 'n skakel na die kategorieboom
                      van "Alles" - iets soos: "Vir 'n gestruktureerde lys
                      van onderwerpe beskikbaar op die Afrikaanse
                      Wikipedia, sien die kategorieboom"

[wysig] Artikels

   Laastens - en ek dink ook dis die laaste stap in die proses - moet ons
   besluit wat die beste name vir die hulp-artikels is. Byvoorbeeld, ek
   dink amper Wikipedia:Help is direk van die Nederlands af vertaal, en
   dat dit Wikipedia:Hulp behoort te lui. Ek persoonlik sou ook graag die
   inhoudsopgawe op Wikipedia:Hulp wou sien (natuurlik, eers wanneer ek
   dit uitgesorteer het), maar dis natuurlik onderhandelbaar. En presies
   watter instruksies moet Wikipedia:Instruksies bevat?

   Maar, soos ek sê, laat ons net eers kyk wat aangaan - wat ons het en
   moet kry - voordat ons skuif en tekere gaan, anders moet ons later dit
   net WEER verander. --Leviel 12:55, 30 September 2007 (UTC)

          Eerlik gesegd behoort die Gebruikersportaal voldoende te wees
          vir skakels na Hulpartikels - dis die hele doel van dié portaal.
          'n Aparte inhoudsopgawe behoort dus oortollig te wees, indien
          die Gebruikersportaal sy ding goed doen. Ek hoor egter graag
          voorstelle om die gebruikersportaal te verbeter.

          "Wikipedia:Help" is verouderd en oorgeneem deur
          "Wikipedia:Instruksies". Ek het die laasgenoemde nou verander na
          "Wikipedia:Redigeringsinstruksies" vir duidelikheid en die
          eersgenoemde 'n aanstuur daarheen gemaak.

          Wikipedia:Hulp bestaan natuurlik reeds. Anrie 07:22, 1 Oktober
          2007 (UTC)

