Wikipediabespreking:Kandidaatartikels vir voorblad


   Inhoud

        * 1 Riglyne vir nominasie
        * 2 Riglyne vir voorbladteks
        * 3 Die gebruik van __NOEDITSECTION__
        * 4 Nota
        * 5 Wikipedia:Voorbladartikel week 7 2008
        * 6 Wikipedia:Onsuksesvolle voorbladnominasies
        * 7 Voorbladartikels vir April

[wysig] Riglyne vir nominasie

   Artikels wat genomineer is vir voorbladartikels moet verkieslik aan die
   volgende vereistes voldoen. Hierdie riglyne dien ook in alle opsigte as
   'n voorbeeld van die vereistes waaraan enige goeie artikel voldoen.

   As u kommentaar, voorstelle of besware het, voeg dit gerus aan die
   onderkant van hierdie bladsy by.
     * Bronnelys
     * Neutraliteit
     * Korrekte titel volgens Wikipedia:Titelriglyne
     * Ten minste twee medewerkers - hopelik drie of meer voordat dit op
       die voorblad verskyn. As die artikel reeds uitstekend is, moet
       eksplisiete goedkeuring hier gegee word.
     * Goeie taal. Goeie Afrikaanse spelling, woordbou en grammatika. Ons
       moet klarigheid hê oor vakterme.
     * Goeie uitleg
          + Goeie, sinvolle inleiding
          + Sinvolle afdelings en opskrifte
          + Goeie, logiese uitleg en volgorde van aanbieding
          + (Suid-)Afrikaanse datums, syfers, en &nbsp
     * Korrekte lengte. Hierdie sal baie afhang van die tipe artikel. Dit
       moet egter die onderwerp redelik goed dek, sonder om té lang dele
       in te hê wat eintlik beter hoort in ander artikels.
     * Beelde of diagramme waar toepaslik. Indien daar beelde is moet daar
       beeldbeskrywings wees en die uitleg moet goed werk op webblaaiers
       van verskillende groottes. Die beelde moet geëtiketeer wees wat
       lisensie betref of die bron, asook die toestemming tot die gebruik
       van die beeld moet duidelik vermeld word.
     * Sinvolle kategorisering
     * Goeie wikisintaks:
          + Interwiki's (onder)
          + Netjies leesbare wikisintaks (bv. goeie spasiëring)
          + Sinvolle skakels, nie te veel of oorbodige skakels nie, maar
            ook nie te min nie
          + Korrekte gebruik van lyste eerder as woordverwerkerkoëltjies
            ("bullets")
          + Geen "smart quotes"
     * Verkieslik ook interwiki's vanaf EN en/of NL na die Afrikaanse
       artikel, indien die beskikbaar is - miskien nie 'n vereiste vir die
       voorblad nie, maar wel vir 'n goeie bydrae in die algemeen.

          Hi Alias - bogenoemde klink na goeie riglyne, maar ek wonder of
          dit nie te streng is vir die staium waar ons wiki hom nou bevind
          nie. Ek dink bv aan die vereiste van meer as een medewerker - op
          die oomblik is daar bitter min artikels wat aan die vereiste
          gaan voldoen en baie van die artikels wat deur een persoosn
          geskep word en net so hier en daar deur ander verbeter word is
          baie maal baie goed. Die met meer medewerkers sal seker in
          elkgeval boontoe borrel. Ek voel ons moet begin nominasies gee
          en ons mening oor die nominasies uitspreeik - in tipese wiki
          mode. Mettertyd kan ons dan ook jou voorstelle hierbo aanpas en
          bywerk, veral as daar baie menings begin ontstaan. Die kan dan
          'n nuwe blad in die Wikipedia naamruimte word of bo-aan die
          artikel se blad gaan (ter loops - hoekom sê dit omtrent wanneer
          mens op die besprekings blad is - behoort dit nie 'artikel' te
          wees nie?).

          Groete Laurens 15:49, 1 Augustus 2005 (UTC)

                Ek stem saam dat ons nie noodwendig onmiddelik daar is
                nie, maar dalk gouer as wat ons dink. Met twee medewerkers
                het ek juis slegs bedoel dat ten minste 'n tweede een 'n
                bietjie moes timmer (al is dit spel- en tikfoute). Dit wys
                dat ten minste 'n tweede persoon deur die artikel gelees
                het (hopelik van hoek tot kant). Wat "omtrent" betref: die
                artikel-blad in elke naamruimtestel vertoon anders:
                Artikel, Gebruiker, Omtrent, Boodskap, ens. Die
                besprekingsblad sê (nou) altyd "bespreking" (sover ek
                weet). --Alias 20:33, 1 Augustus 2005 (UTC)

   Ek wil graag voorstel dat ons hierdie voorgestelde riglyne as amptelike
   riglyne aanvaar. As ons asseblief kan byvoeg dat die uitleg van so 'n
   aard moet wees dat dit in meeste resolusies en blaaiers darem leesbaar
   vertoon. Dit kan dan geskuif word na Wikipedia:Riglyne vir
   voorbladartikels, of so iets. Anrie 12:35, 27 Maart 2008 (UTC)

[wysig] Riglyne vir voorbladteks

   Ons sal seker ook mettertyd riglyne vir die voorbladteks (opsomming)
   daarstel. My huidige gevoel is dat dit tans gewoonlik bietjie langer is
   as wat ek self sou kies. Ek voel dit moet eerder uitlok as opsom, en
   verkieslik tot een paragraaf beperk wees. Ek help nie baie hiermee nie.
   Sien dit dus gerus as die lê van 'n eier - dit is al wat dit is.
   --20:41, 19 Februarie 2006 (UTC)

[wysig] Die gebruik van __NOEDITSECTION__

   Waarom is die __NOEDITSECTION__-funksie op die blad geplaas? Ek sien
   geen rede hoekom dit daar is nie, want dit verwyder al die [edit]
   knoppies. As niemand dit teenstaan nie, sal ek bly wees om dit af te
   haal. — Adriaan (S★B) 14:35, 22 Julie 2007 (UTC)

          Ek sou ook graag vir __NOTOC__ verwyder wou hê, aangesien die
          table of contents 'n vinniger manier van navigeer bied. —
          Adriaan (S★B) 14:38, 22 Julie 2007 (UTC)

                Jammer - ek het die uitleg van die boksie by 'n ander
                bladsy gesteel destyds en toe nog nie geweet wat die terme
                beteken nie. Hulle is nou verwyder. Ons kan miskien
                daaraan dink om artikels m.b.v. subopskrifte te nomineer
                (bv. ===[[All Blacks]]===), sodat ons individuele
                onderafdelings kan wysig en gebruik kan maak van die TOC.
                Anrie 14:45, 22 Julie 2007 (UTC)

                      Ok, ek sal dit gou vinnig met my outoreplacer doen,
                      as jy nie al reeds daarmee begin het nie? — Adriaan
                      (S★B) 14:46, 22 Julie 2007 (UTC)

                            Oh ja, ek het my outoreplacer ge-uninstall.
                            Maar ek is steeds bereid om dit te doen. —
                            Adriaan (S★B) 14:46, 22 Julie 2007 (UTC)

[wysig] Nota

   Ignoreer my onlangse nominasies vir artikels wat reeds gebruik is. Dis
   laat en ek is vaak. lol. — Adriaan (S★B) 21:01, 2 September 2007 (UTC)

          Is alles nog op dreef om betyds 'n voorbladartikel vir môre te
          hê? — Adriaan (S★B) 15:18, 9 September 2007 (UTC)

                Laurens het genoem dat hy graag 2007 Rugby Wêreldbeker sou
                wou gebruik. Anrie 15:56, 9 September 2007 (UTC)

                      So pas uitgesorteer. Laurens 16:01, 9 September 2007
                      (UTC)

[wysig] Wikipedia:Voorbladartikel week 7 2008

   Ek het bietjie teruggegaan en eerder 'n ouer artikel gebruik, beide om
   te verseker dat ons ons huidige lys van moontlike kandidate nie te gou
   uitput nie en om bietjie variasie op ons aardrykskundige
   voorbladartikels te gee. Ek voorsien om Ysland dan moontlik volgende
   week te gebruik. Anrie 08:53, 8 Februarie 2008 (UTC)

[wysig] Wikipedia:Onsuksesvolle voorbladnominasies

   Ek het nou van die ouer en onsuksesvolle nominasies na
   Wikipedia:Onsuksesvolle voorbladnominasies geskuif. Die idee is
   definitief nie om hierdie artikels af te skryf as potensiële
   voorbladartikels nie, maar eerder om te keer dat hulle die projekblad
   (Wikipedia:Kandidaatartikels vir voorblad) nie beknop maak en net lê en
   stagneer nie. Ek het met rede twee artikels gelos - Documenta is
   byna-byna 'n voorbladartikel en kort net nog 'n proeflesing deur 'n
   ander leser en die adressering van probleme gemeld op sy
   besprekingsblad. Tweede Wêreldoorlog wil ek binnekort klaar maak (wou
   eintlik die week, maar nou sit ek en hierdie soort goed doen) en dan
   moet nominasies weer oor-en-weer geknip en geplak word. Anrie 14:52, 22
   Februarie 2008 (UTC)

[wysig] Voorbladartikels vir April

   Ek gaan bietjie op vakansie, maar wil darem net seker maak dat daar
   genoeg voorbladartikels is vir terwyl ek weg is.

   Hier is wat ek rofweg beplan het:
     * Week 14: Libië
     * Week 15: Tweede Wêreldoorlog
     * Week 16: Sider (ou artikel)
     * Week 17: moontlik Gemene drukbuis brandstofinspuiting, afhangende
       van ander gebruikers se kommentaar (nuut genomineer)
     * Week 18: moontlik Frankfurt am Main, afhangende van ander
       gebruikers se kommentaar (nuut genomineer)
     * Week 19: Slowakye (ou artikel)
     * ...

   Ek sien Frankfurt am Main is deur 'n anonieme gebruiker genomineer. Ek
   sal graag wil voorstel ons maak 'n reël (vir toekomstige gevalle) wat
   sê "anonieme gebruikers mag nominasies maak, maar slegs ingetekende
   gebruikers mag stem". Ons het nie werklik 'n probleem hiermee op die
   oomblik nie, maar ander Wikimedia-projekte het ook hierdie
   voorbehoedende reël in soortgelyke situasies. Mens weet nooit wat in
   die toekoms gebeur nie, een of ander etter in 2012 stem dalk van 5
   verskillende rekenaars af sodat sy artikel oor "Sexy meisie X" op die
   voorblad kan kom of iets. Anrie 12:00, 27 Maart 2008 (UTC)

          Slowakye pas aangestel. Sal deur die week na Frankfurt am Main
          en Gemene drukbuis brandstofinspuiting kyk vir volgende week (en
          die week daarop) se voorbladartikels. Anrie (kontak) 20:20, 3
          Mei 2008 (UTC)

