Wikipediabespreking:Kernartikels


   Die uitleg lyk mooi. Ek verstaan self bittermin Duits en Frans, maar ek
   dink daar is mense wat dalk uit bv. Frans sal wil werk. Dis natuurlik
   nie moeilik om by die Franse artikel uit te kom nie, maar ek noem dit
   sommer. Dit lyk spoggerig andersins. Ek neem aan 'n hele stel
   onderwerpe moet nog gedek word... --Alias 13:02, 24 Mei 2007 (UTC)

          Inderdaad - ek is op die oomblik net bietjie besig (nie dat dit
          mens sal merk deur na my lys van bydraes te kyk nie), maar hoop
          om die naweek sommer nog 'n paar kategorieë by te sit. Ek twyfel
          egter of ek vóór einde-Julie klaar sal wees (daar is deksels
          baie kategorieë). Ek het Ned. Duits en Eng. gekies om dat ek
          aanvaar het dat dit die algemeenste bekende tale aan Afrikaners
          sal wees. Ek moet erken dat Voyageur die enigste persoon is wat
          ek "ken" wat Frans kan praat - nie dat ek nie dink daar is
          genoeg ander Afrikaners wat die taal wél kan praat nie, maar
          mens moes êrens 'n lyn trek. Soos jy sê: dis maklik genoeg om by
          die anders-talige artikels uit te kom: die bestaande drie
          skakeltjies is werklik maar net 'n uitgangspunt om vanaf te
          begin.

[wysig] wetenskaplikes, wiskundiges en uitvinders

   Ek het die koepelkategorie gekies omdat van die vroeëre bioloë
   byvoorbeeld ook chemici was, en van die chemici was fisici en van die
   fisici was ook wiskundiges, ens. Ek het die uitvinders saam gegroepeer,
   want die helfte van die uitvinders was ook wetenskaplikes.... Anrie
   10:50, 26 Mei 2007 (UTC)

[wysig] Vordering van lys

   Ek weet die lys vorder op die oomblik maar stadig, maar ek is op die
   oomblik self ook besig met universiteits- en ander dinge. Ek het ook
   nou die "Mense"-gedeelte afgehandel en van hier af sal elke
   artikeltitel korrek vertaal moet word voor ek dit kan byvoeg, dus duur
   dit 'n goeie deel langer as die "mense" artikels. Ek doen wel navorsing
   om seker te maak dat die gegewe naam/term wel die korrekte/gebruiklike
   een is, meestal uit "Wêreldspektrum" en "Die opkoms van Europa". Ek sal
   dit waardeer as iemand dit eers hier wil bespreek indien hulle voel die
   gegewe Afrikaanse weergawe van 'n titel is nie korrek nie en 'n bron
   (verkieslik twee) aanhaal waar dit anders aangegee word. Anrie 10:42,
   11 Junie 2007 (UTC)

          Ek kry binne die volgende maand of twee 'n HAT en 'n tweetalige
          woordeboek waarna hierdie lys vinnig voltooi sal word. Anrie
          09:25, 6 Julie 2007 (UTC)

