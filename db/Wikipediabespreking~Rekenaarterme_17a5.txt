Wikipediabespreking:Rekenaarterme


   Mense het my gevra oor rekenaarterme, en ek het so 'n bietjie
   ondervinding daarmee. Ek wil nie voorgee dat ek die groot outoriteit is
   nie; soos ek in die artikel sê, daar is reeds soveel swak werk van
   mense wat goed bedoel, maar nie baie goed doen nie. Ek het die lys
   sommer begin met enkele van die goeters wat onlangs nodig was, en sal
   dit miskien probeer bywerk. Hoe gesaghebbend is hierdie lys? Ek probeer
   om terme wat moontlik nie algemeen aanvaar word nie met iets soos
   "moontlik" aan te dui of met alternatiewe. Alternatiewe kan ook weer
   probleme gee omdat dit mense kan verwar. Ek glo almal weet dat ek net
   die beste vir Afrikaans en Wikipedia wil hê. Hopelik sal hierdie lys
   ten minste 'n doel dien vir standardisasie binne-in die Afrikaanse
   Wikipedia. --Alias 07:49, 30 Mei 2006 (UTC)

   Hierdie moet waarskynlik een of ander tyd eerder in 'n tabel wees, maar
   ek is nou te lui (en het te min tyd). --Alias 07:52, 30 Mei 2006 (UTC)

          Ek is ook van mening dat wikipedia hom nie noodwendig hoef te
          weerhou by die skep van nuwe woorde nie. In die Engelse wêreld
          vind nuwe woorde dikwels hul oorsprong in die nywerheid en by
          Jan Alleman, nie by die woordeboekskrywers en taalkundiges nie.
          Laasgenoemde benadering tot die skep van woorde vir nuwe
          begrippe het dikwels die gevolg dat vertalings kwaai geforseerd
          klink en soms 'n bietjie vebeeldingloos die engelse weergawe van
          die woord na-aap. Ek voel dus as daar nie bewese literatuur
          (buiten woordeboeke) bestaan wat die algemene gebruik van 'n
          woord bevestig nie, dat 'n skrywer hier gerus 'n voorstel ter
          tafel kan lê. --RM 10:25, 30 Mei 2006 (UTC)

   Inhoud

        * 1 Woonplek
        * 2 Apparatuur/Hardeware & Programmatuur/Sagteware
        * 3 Kommentaar op Afrikaans.com, Pharos en ander lyste
        * 4 Microsoft
        * 5 Bywerkings
        * 6 Interleaving
        * 7 Chipset
        * 8 Redundancy check
        * 9 Terme wat vertalings kort
        * 10 Delete en Undelete

[wysig] Woonplek

   Is dit 'n diskwalifikasie of 'n probleem as iemand "... nie meer in die
   RSA woon nie ..."? Indien nié, en ek vermoed sterk dat dit nie so
   neerhalend bedoel is wat dit kan voorkom nie, het daardie betrokke
   sinsbou 'n bietjie van 'n probleem, veral aangesien die hele sin tog
   inklusief is: die vrywilliger WOON nie meer nie, PRAAT nie meer nie, is
   NIE BETROKKE nie, en WEET nie eers OM TE SPEL nie. Tesame 'n
   indrukwekkende lys van 'n vrot vrywilliger. Gelukkig praat jy van
   diegene wat al programme vertaal het en nie die vrywilligers van
   Wikipedia nie, nê? :-) --Nomdeplume 13:46, 30 Mei 2006 (UTC)

          Jammer. Ek probeer om 'n klomp goeters te sê en het baie min tyd
          op die oomblik. Ek het dalk 'n bietjie meegevoer geraak.
          Verbeter dit gerus om dit mild te stel. Waar iemand woon het
          natuurlik niks met enigiets te doen nie, maar ek is bevrees 'n
          paar van ons vriende wat kombuisgereedskap rondgooi (net as
          voorbeeld) (en dit waarskynlik kan doen omdat hulle buite die
          land is) sal nie meer almal die AWS kan dikteer nie, om dit nou
          so te sê. Ek is maar net bietjie gefrustreerd met kwaliteit in
          ongekoördineerde Afrikaanse pogings en die swak Afrikaans wat
          deesdae oral voorkom. Eks bevrees dat selfs hierdie
          terminologiepoging van my dalk 'n paar ander mense gaan
          irriteer. --Alias 13:53, 30 Mei 2006 (UTC)
          Vir leidrade om hierdie te interpreteer, sien
          Wikpedia:Bladsyverwydering. --Alias 13:57, 30 Mei 2006 (UTC)

                Alias, eintlik het ek geterg. Ek is nie eers mooi seker
                hoe om dáái sin te versag sonder om die gefrustreerde hart
                daaragter te verraai nie. Jy is SO reg, dis 'n honderd
                jaar of wat later, al weer net Engels, Engels wat ons
                hoor. Miskien het niks in die honderd jaar verander
                nie? :-) Jou werk word waardeer, en jou frustrasie met
                swak kwaliteit gedeel. --Nomdeplume 14:04, 30 Mei 2006
                (UTC)

[wysig] Apparatuur/Hardeware & Programmatuur/Sagteware

   Hi Alias - jou redenasie oor die gebruik van sagteware en hardeware
   maak sin, maar Apparatuur en Programmatuur is tog sekerlik ten minste
   nog geldige wisselvorme. Ek sou darem kwaai oor die vingers getik word
   as ek van sagteware en hardeware gepraat het en die inhibisie bly maar
   by mens... Laurens 17:40, 30 Mei 2006 (UTC)

          Ek wil my woorde versigtig kies, want ek wil nie voorgee om die
          groot meester te wees nie. Mens kan sekerlik sê dat
          programmatuur en apparatuur goeie woorde is - dit laat my nie
          gril nie. Maar daar is die probleem wat ek genoem het. Ek dink
          ook dit is verwarrend om die gebruik te meng. Aangesien ons 'n
          volledige ensiklopedie skryf, gaan ons uiteindelik hierdie
          ..tuur-woorde met die --ware-woorde begin meng. Dus stel ek voor
          dat ons deurgans die --ware-vorms gebruik ter wille van
          konsekwentheid. Sagteware en hardeware kan definitief die ander
          terme noem, soos dit reeds doen, maar dit is my voorstel dat ons
          dit nie andersins gebruik nie, aangesien ons definitief die
          konflik gaan teenkom een of ander tyd. Stem ons saam oor die
          beginsel van konsekwente gebruik? --Alias 20:04, 30 Mei 2006
          (UTC)

                Ek is minder besorg oor die konsekwente gebruik van die
                terme as albei aanvaarde korrekte woorde is - daar is tog
                baie ander konsepte met veelvuldige name - kar/motor,
                garage/motorhuis ens. Dis seker 'n styl aangeleentheid.
                Ons kan dalk 'n wikipedia voorkeur spesifiseer. Ek is meer
                bekommerd oor gevalle waar daar 'n duidelik beter
                Afrikaans weergawe is soos Sjina eerder as China,
                verkiesing eerder as eleksie (paar maande gelede
                laasgenoemde gereeld op Beeld plakate gesien). Ek deel ook
                Van Zyl Slabbert se bekommernis oor mense wat die woord
                awesome (Soos in dit was 'n awesome game) gebruik - dis
                selfs in Engels 'n simpel woord. Dis seker nou nie meer
                relevant tot die bespreking nie maar nou het ek dit gesê
                en voel beter daaroor... Laurens 06:29, 31 Mei 2006 (UTC)

[wysig] Kommentaar op Afrikaans.com, Pharos en ander lyste

   Hi Alias,

   Ek dink dit sal dalk nuttig wees as jy bietjie na die lyste kyk en jou
   mening uitspreek oor gevalle waar die lyste die pad byster geraak het -
   of waar jy met hulle ooreen stem. Ongelukkig kan ons hulle seker nie
   sommermeer kopieer en dan verbeter nie.

   Afrikaanse rekenaar- en Internetterme en Werkgroep vir Afrikaanse
   IT-terme

   Laurens 17:48, 30 Mei 2006 (UTC)
     * Ja, ek glo ek is darem bewus van meeste van hierdie goeters. Ek glo
       baie daarvan is nuttig, maar ek dink nie die proses gee 'n waarborg
       vir goeie kwaliteit nie. Ek vermoet die skakel vir die werkgroep is
       verouderd, maar nie seker nie. Hulle werk nou met 'n yahoo-groep en
       jy moet omtrent op jou kop staan om daarby aan te sluit (soos ek
       dit onthou, dit is seker nie so erg nie.). Ek vermoet die werkgroep
       se lys is gebaseer op die een van die Stigting vir Afrikaans (kyk
       na die kopieregdatum) en sal waarskynlik dit alles insluit. Die
       Stigting se lys noem byvoorbeeld nie eens "webwerf" vir "website"
       nie (kan dalk bloot die ouderdom van die lys wees). Ek het
       ongelukkig enkele van die besprekings dopgehou van die werkgroep en
       het tot die gevolgtrekking gekom dat kwaliteit nie gewaarborg is
       nie, en dat wisselvorme sommermeer gelys sal word. Moet my
       asseblief nie verkeerd verstaan nie - ek glo hulle doen belangrike
       en goeie werk. Maar dit is nog nie op die vlak van 'n goeie
       voorskriftelike woordeboek nie. Dit is natuurlik veels te maklik
       vir my om van die kantlyn af te skree, en ek klink vir myself nogal
       arogant, maar aangesien hierdie dinge is waarmee ek nogal kontak
       het, is die wonde soms bietjie teer :-) --Alias 20:06, 30 Mei 2006
       (UTC)

[wysig] Microsoft

   Wat betreft die vraagstelling die die artikel skep met Microsoft: My
   ervaring met die Nederlandse vertalinge van Microsoft is behoorlik
   positief. In teënstelling tot baie oopbronsagteware word die vertaling
   nie uitgevoer deur programmeurs nie, maar deur beroepsvertalers. 'n
   Vertaling is volledig: die gehele koppelvlak, alle helplêers word
   vertaal, maar ook interne berigte wat 'n gebruiker normaal nie so
   eenvoudig te sien kryg nie. Die spel- en grammatikatoetser van die
   Nederlandse Word is geavanseerder dan die wat aanwesig is in die
   Engelse weergawe. Wat betref terminologie kies Microsoft altyd vir
   taaleie woorde, ook al is hulle nog nie ingeburger nie.

   Microsoft kan ook 'n aantal suksesse op sy naam skryf: In die jare '80
   was daar byvoorbeeld 'n flinke "stryd" tussen die woorde "file" en sy
   Nederlandse tëenhanger "bestand". Vandag het "file" volledig uitgesterf
   en ek dink die beleid van Microsoft om ooral bestand te gebruik het
   hier 'n bydrae aangelewer. Op andere punte is Microsoft minder
   suksesvol, "driver" word in die daaglikse praktyk nog baie gebruik
   ondanks dat Microsoft altyd "stuurprogramma" gebruik.

   Dit kan soms ook omgekeerd werk, 'n daar is sedert enkele jare 'n
   Nederlands woord vir "web site", naamlik "webstek". Microsoft's
   sagteware gebruik egter nog altyd "website", wat die akseptasie van die
   nuwe woord teënwerk.

   Al by al wou ek dat ek ook op andere punte so positief oor Microsoft
   kon wees :)

   Danielm 18:07, 30 Mei 2006 (UTC)

[wysig] Bywerkings

   Bietjie kommentaar oor bywerkings:
     * Lees-skryf-geheue word gebruik in kontras met leesalleengeheue en
       is dus (mynsinsiens) iets heeltemal anders as ewetoeganklike
       geheue. 'n Magneetband kan gelees en geskryf word, maar is nie
       ewetoeganklik nie.
          + Jy is natuurlik streng gesproke krorrek, maar ek is redelik
            seker dat ek in my jong dae geleer is dat die goed wat in
            Engels RAM genoem word in Afrikaans LSG was. Jy het dit nou
            uit die kommentaar gehaal. Ek dink dit sou beter wees om jou
            verduideliking hierbo in die kommentaar kolom te plaas. Die
            kommentaar kolom kan sorg dat ons lys hier sommer gou meer
            waarde as die ander lyste het waar mens nie die rasionaal en
            ander konteks geredelik beskikbaar het nie. Ek is redelik
            seker dat wanneer na RAM verwys word eintlik gewoonlik na die
            lees-skryf-vermoë verwys word eerder as die toegang mode - al
            is dit nie tegniese die bedoeling nie. Laurens 06:19, 31 Mei
            2006 (UTC)
               o Ja. Pas in 'n ou skoolhandboek gesien dat hulle van LSG
                 gepraat het. Eish, ek wonder of dit steeds so gebruik
                 word. Dan moet ons dit so in die lys noem (kommentaar).
                 Stem ons dus saam dat ons slegs ETG sal gebruik en
                 aanbeveel, maar dat LSG vir waardetoevoeging genoem word
                 in die kommentaar? Oor die waardetoevoeging - nou praat
                 ons! Konteks is alles. Vertalers kan nie alles van die
                 tegnologie verstaan nie. Só kan ons die vertalers werklik
                 help. Dateer hierdie gerus op soos wat jy voorstel.
                 --Alias 06:45, 31 Mei 2006 (UTC)
     * FLOSS: Hierdie term behoort nie gebruik te word om na Vrye
       Sagteware te verwys nie en moet ook nie gelykgestel word nie.
       Stallman hou spesifiek nié van die term "Oopbronsagteware" nie,
       omdat dit die fokus van die vryhede af wegneem. Soos ek van een van
       sy toesprake verstaan, beveel hy die term aan vir "resensente" wat
       wil neutraal wil skryf oor beide die Vrye Sagtewarebeweging en die
       Oopbronbeweging sonder om kant te kies. Dit is dus 'n oorkoepelende
       term en nie uitruilbaar met Vrye Sagteware of Oopbronsagteware nie.
       -- Alias 20:15, 30 Mei 2006 (UTC)
          + Jy is reg - ek het dit ingebring ter interessantheid en na
            Voyager Libre Software met die volledige Franse term vervang
            het - gesoek na 'n manier om die Engelse gebruik van die
            Franse woord te illustreer. Ek hou egter van hoe jy dit
            verander het. Laurens 06:19, 31 Mei 2006 (UTC)
               o Ja, ek het reeds drooggemaak met die Franse aanname. Dit
                 is hoe maklik valshede versprei. --Alias 06:45, 31 Mei
                 2006 (UTC)

[wysig] Interleaving

   Ek is op soek na 'n geskikte vertaling van die interleaving proses soos
   dit op rekenaars betrekking het. Interleaving is die proses waar data
   nie in volgorde versend word nie sodat veelvuldige bisfoute omgeskakel
   word na enkelbisfoute in 'n string data en sodoende deur 'n
   foutregstellende kode (bv. Hamming kode) reggestel kan word. Enige
   voorstelle? --RM 06:33, 31 Mei 2006 (UTC)

          Pharos se gewone woordeboek praat van interpagineer en deurskiet
          (met tussenblaaie) vir die werkwoord en tussenblad vir die
          s.n.w. Dit is waarskynlik nie met verwysing na die rekenaarterm
          nie. Laurens 06:38, 31 Mei 2006 (UTC)

                Die werkgroep vir IT terme se vertaling is ineenvleg,
                tussenvleg, formateer met afwisseling. Ineenvleg en
                tussenvleg klink beide vir my goed. Dalk is tussenvleg
                meer beskrywend. Tussengevleg? Laurens 06:41, 31 Mei 2006
                (UTC)
                "interpagineer" is ongelukkig van daardie woorde wat
                omgekeerde peristalse in sekere van my organe
                stimuleer. :-) --Alias 06:51, 31 Mei 2006 (UTC)

                      Ek stem. Laurens 16:35, 31 Mei 2006 (UTC)
                      Ek sit nou hier en lag lekker oor jou uitdrukking,
                      Alias! --Nomdeplume 18:50, 31 Mei 2006 (UTC)

          Rekenaarwoordeboek gee "interleave: invlegging (metode om
          multiprogrammering te implementeer)" en "interleaving memory:
          invleggeheue" Klink baie netjies vir my. Dus "the interleaving
          of memory" -> "die invleg van geheue". "ineenvleg" klink asof
          mens dit bloot probeer saam kry, terwyl mens dit eintlik
          soortvan probeer "skei" in 'n sekere sin. --Alias 06:51, 31 Mei
          2006 (UTC)

                Klink vir my goed - is interleaved dan ingevleg of het ons
                dit nie nodig nie? Laurens 16:35, 31 Mei 2006 (UTC)

[wysig] Chipset

   Ek kry geen literatuur wat vir my 'n aanduiding gee hoe om chipset te
   vertaal nie. Mikroskyfstel? --RM 10:17, 31 Mei 2006 (UTC)

          Is 'n chip nie 'n vlokkie nie - of is ek nou weer outyds?
          Laurens 16:37, 31 Mei 2006 (UTC)

                Ek sien die WAITT woordlys gee: ((n)) mikroskyfie, skyfie,
                tjip [dg2 1 blokkie (komponent), ponsbrokkie, vlokkie
                (kringbaan). gwb.] vir chip. En my voorkeur vir vlokkie is
                oënskynlik 'n provinsiale aangeleentheied - sien die IT
                web artikel . So as jy van die Kaap kom is dit seker 'n
                skyfiestel en hier bo is dit 'n vlokkiestel. Ek moet egter
                sê as ek aan 'n vlokkie dink, dink ek aan die rou stukkie
                onverpakte silikon eerder as die goed wat jy sien as jy
                jou rekenaar oop maak. Laurens 16:47, 31 Mei 2006 (UTC)

[wysig] Redundancy check

     * Oortolligheidstoets
     * Rugsteunversekeringstoets
     * As daar van CRC gepraat word (cyclic redundancy check), kan mens
       ook sommer "CRC" gebruik. --Alias 12:24, 7 Junie 2006 (UTC)

[wysig] Terme wat vertalings kort

     * Look and feel -
          + NL: Uiterlijk en gedrag
          + Wat van Voorkoms en gedrag?
     * software componentry -
     * Object request broker -
     * undermaintained
          + NL: onderhoudsgebrek
          + swak ondersteunde?
          + miskien eerder 'n omskrywing in die lyn van "wat nie goed
            onderhou word nie" --Alias 12:24, 7 Junie 2006 (UTC)
     * interoperability

                Ek stel voor bedryfsversoenbaar, bedryfsversoenbaarheid.

     *
          + NL: interoperabiliteit
     * skin - die Pharos lys gee vel, baadjie, omslag (dus miskien
       bladbaadjie?)

     * instant messenger - kitsboodskapper?
     * bugfix releases - herstelwerkuitgawes?
     * Human Interface - Menslike Koppelvlak? Mens-masjiengeselspunt?
          + NL: Niet letterlijk, maar verwant: "mens-/machineinteractie"
     * Spatial file manager - Ruimtelike lêerbeheerder?
     * drive mounter - ?
          + NL: to mount = aankoppelen / to unmount = afkoppelen
     * trashcan - vullisblik?
          + NL: Prullenbak
          + Gebruik wat die projek gebruik indien moontlik. --Alias 06:48,
            1 Junie 2006 (UTC)
     * deskbar - ?
          + NL: Werkbalk
          + Wat is 'n deskbar? --Alias 06:48, 1 Junie 2006 (UTC)
               o Oude versies van Microsoft Office (95/97) installeren een
                 werkbalk zodat je Word, Excel, e.d. direct vanaf je
                 bureaublad kan starten. Danielm 09:44, 1 Junie 2006 (UTC)
     * lockdown (soos in lockdown editor) -
          + Microsoft gebruikt "groepsbeleidbeheerder" in Windows Server
            2003 (vertaling van "group policy editor")
     * Scripting programming language -
          + NL:Scripttaal
          + Ek het al "skriptaal" gesien - nie mal daaroor nie, maar word
            gebruik. Oorweeg "geïnterpreteerde taal" as dit bloot is
            waaroor dit gaan. --Alias 06:48, 1 Junie 2006 (UTC)
     * Source code repository - bronkode bewaarplek?
          + NL: broncodebewaarplaats
          + miskien bronkodestoor? --Alias 12:24, 7 Junie 2006 (UTC)
     * Stateless, Statefull
          + NL: Staatloos
          + miskien is "toestand" is die woord waarmee gewerk moet word.
     * support community - steungemeenskap?
          + klink goed, miskien ook ondersteuningsgemeenskap --Alias
            12:24, 7 Junie 2006 (UTC)
          + NL: ondersteuningsgemeenschap
     * features - eienskappe?
          + NL: Eigenschappen
     * feature set - ?
     * CD images - ?
          + Miskien kan mens van .iso-lêers praat as dit is wat bedoel
            word. --Alias 12:24, 7 Junie 2006 (UTC)
               o .ISO is `n soort image soos .cue .nrg .mdf ens.
     * backport (kyk en:backport) - ?

   Soms kan mens oorweeg om eerder 'n omskrywing te gebruik as om 'n
   enkele term te gebruik. --Alias 06:48, 1 Junie 2006 (UTC)
     * Fork - soos in vrye sagteware, sou vertakking nie 'n beter
       vertaling wees as vurk nie? --RM 00:13, 4 Junie 2006 (UTC)
          + Ek dink jy is reg - ek sal Ubuntu Linux verander om dit te
            gebruik. Laurens 06:45, 4 Junie 2006 (UTC)
          + 'n Vertakking sal verwar word met 'n "branch". 'n Vertakking
            insinueer 'n stam wat aanhou, terwyl 'n vurk twee stamme
            veronderstel. Ek dink vurk is dalk die beste. Die
            rekenaarwoordeboek gee "vertak" met spesifieke vewysing na
            datakommunikasie as verwysing. Ek verstaan nie dit duidelik
            nie. Ek weet ook nie of die hele idee van 'n vurk al bestaan
            het toe die woordeboek gepubliseer is nie (1985). --Alias
            12:24, 7 Junie 2006 (UTC)
     * closed-source - toekode of hou ons meer van geslotekode
          + NL: Gesloten bron
     * proprietary media formats - eiendoms werk nie vir my so mooi in die
       geval nie. Ons het iets meer keratief nodig wat vir sagteware,
       formate ens gaan werk.

                Ek stel voor ons gebruik uitsluitlike besitreg. Media
                formate met uitsluitlike besitreg om aan te dui dat die
                "eienaar" van die sagteware die reg het om ander uit te
                sluit soos in die geval van Patente.

                      Dit is onjuis, byvoorbeeld die "Microsoft
                      Word"-indeling is propriëtêr, maar Microsoft het
                      geen regte andere sagtewareaanbieder uit te sluit
                      dit te gebruik. Danielm 11:24, 4 Junie 2006 (UTC)

                            Nie so seker dis onjuis nie: Engelse wiki
                            definieer dit as volg: Proprietary indicates
                            that a party, or proprietor, exercises private
                            ownership, control or use over an item of
                            property, usually to the exclusion of other
                            parties. Dalk is die Microsoft Word formaat
                            nie meer proprietary nie? Sekerlik behou
                            Microsoft sekere regte tot uitsluiting op die
                            formaat? Miskien kan u verduidelik hoe dit
                            gebeur dat Microsoft Word hul regte op die
                            formaat verloor het, of het hulle dit
                            vrygestel in welke geval proprietary nie meer
                            van toepassing is nie? --RM 17:56, 4 Junie
                            2006 (UTC)

                                  Die reden is eenvoudig, daar bestaan
                                  geen outeursregtelike beskerming op 'n
                                  lêerindeling nie. Alleen 'n patent kan
                                  implementasie deur 'n derde party
                                  verhinder. Dit is nie die geval nie, dus
                                  kan Microsoft geen regte uitoefen nie op
                                  andere partye wat dit implementeer nie.
                                  Dit word egter 'n propriëtêre indeling
                                  genoem omdat grote dele van die indeling
                                  slegs deur reverse engineering (het nog
                                  nog 'n vertaling nodig :) ) bekend is en
                                  Microsoft die Wordindeling in eie beheer
                                  deurontwikkel. Danielm 21:34, 4 Junie
                                  2006 (UTC)

     * reverse engineering - my Pharos praat van ontmanteling vir
       omgekeerde ontwikkelingswerk waar dit om programkodes handel.
       Laurens 20:27, 5 Junie 2006 (UTC)
     * native - soos in native Linux API calls?
          + NL: Eurodicautom geef "naturel-code" en "naturel-compiler" vir
            "native code" en "native compiler". Hoewel dit in inderdaad
            bruikbare vertalinge is, klink dit tog 'n bietjie vreemd.
            Danielm 09:17, 4 Junie 2006 (UTC)
          + miskien 'n omskrywing met "eie"? --Alias 12:24, 7 Junie 2006
            (UTC)
               o Kuberwoordeboek van Prof Viljoen et. al. gee moederkode
                 vir native code en in in ander gevalle gebruik hulle
                 samestellings met "eie" soos Alias hierbo noem - soos in
                 verwerkereie - mens kan seker Linux-eie ook gebruik?
                 --198.54.202.74 07:22, 9 Mei 2008 (UTC)

     * revision control - ?
          + NL:Versiebeheer
          + Ek sou sê "weergawebeheer"

   Newsfeed

          Wat van eenvoudig nuusvoer

     * Relational Database - ?
          + Relasionele databasis --Alias 09:22, 15 Januarie 2007 (UTC)

     * Screenshot.
          + Ek sou dink "skermskoot", maar dit klink bietjie seer op die
            oor. Wat dink julle? — Adriaan (S★B) 13:10, 12 September 2007
            (UTC)
          + Wat van skermkiekie? Frank

     * Pointing-device (soos 'n muis).
          + Uitwystoestel is al waaraan ek kan dink. Frank 16:20, 21
            September 2007 (UTC)

     * Interpreter + Interpreted Language
          + Ek sien die gebruiker van 'vertaler' vir compiler en hou
            daarvan, maar interpreteerder klink snaaks. Enige idees? Is
            daar al iets amptelik? EbenRoux 09:01, 17 November 2007 (UTC)

     * Assembly Code?
          + Wel, assembly language is saamsteltaal, so assembly code is
            seker saamstelkode.

     * GPU (Graphics Proccesing unit?
          + Wat van "grafikaverwerkingseenheid, of as dit makliker werk,
            "verwerkingseenheid vir grafika"? --Alias (kontak) 12:29, 15
            Mei 2008 (UTC)

     * Game Engine / Physx Engine
          + Dalk "spel-enjin" of fisika-enjin? as "physx" 'n
            handelsmerk/produknaam is, dalk physx-enjin. --Alias (kontak)
            12:29, 15 Mei 2008 (UTC)

     * SDK (Software development kit)?
          + sagteware-ontwikkelingstel of dalk sommer net
            ontwikkelingsprogramme (dink oor wat die sin probeer sê).
            --Alias (kontak) 12:29, 15 Mei 2008 (UTC)

[wysig] Delete en Undelete

   Ek is besig met Wikimedia vertalings en sukkel met die vertaling van
   "delete" en "undelete". Na 'n paar soektogte wil ek die volgende
   vertalings voorstel:
     * delete -> wis / uitwis
     * undelete -> ontwis

   Julle idees?

          Uit die Pharos en die rekenaarwoordeboeke wat ek het kan ek die
          volgende idees voorstel:

          + delete -> skrap / wis (ons gebruik "skrap" in die
            WP-koppelvlak)
          + undelete -> herstel/ ontskrap / *ontwis

          Die "skrap" is die enigste een wat in al drie voorkom. Ontwis
          het ek nie gesien nie, maar as mens "wis" het... Anrie (kontak)
          14:52, 19 Mei 2008 (UTC)

                As ek dit nie mis het nie, word "skrap" en "ontskrap"
                elders gebruik. "Ontskrap" klink maar bietjie snaaks
                (omtrent net so snaaks soos "undelete") - dis natuurlik
                iets wat ongekend was voor die koms van rekenaars, raai
                ek. Dis kort, die positief en die negatief koppel mooi aan
                mekaar, en dit vertaal goed terug na die Engels. Dus dink
                ek dis redelik veilig . --15:23, 19 Mei 2008 (UTC)

   Hmm ...
     * Delete -> Skrap - kan werk
     * Undelete -> Ontskrap - kan werk

   Ons kan dan die wis/ontwis laat vaar. Ek wil nie graag herstel gebruik
   nie a.g.v. die koppeling aan "restore".Arnobarnard (kontak) 15:25, 19
   Mei 2008 (UTC)

