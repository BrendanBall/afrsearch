Wikipediabespreking:Sandput/Tuisblad


   < Wikipediabespreking:Sandput

   (vanaf Wikipediabespreking:Sandput)

   Dis nou hier waar dinge baie moeilik raak. Maak asb. in die toekoms 'n
   aparte blad vir sulke eksperimente. Die sandput moet ideaal gesproke
   permanent beskikbaar wees vir nuwelinge om te kan eksperimenteer.

   Hierdie wysinging is 'n bietjie snaaks: alfabeties gesorteer volgens
   watter stelsel? Nou is "Ellenika" reg onder, saam met Belaruswatookal,
   Oerdoe is reg bo, ens. Moet Bahasa Indonesia nie onder "I" en Bahasa
   Melayu onder "M" kom nie? Dis moeilik omdat woorde uit verskillende
   skrifstelsels en alfabetiseringskonvensies gemeng word. Ek glo die
   interwiki-robotte het waarskynlik (hopelik) die beste volgorde reeds
   ingeprogrammeer. --Alias 16:24, 7 Augustus 2007 (UTC)

          Hmmm, ek het die sortering gedoen, nie volgens die letters in
          die hakies nie, maar volgens die name van die tale wat op die
          blad verskyn. Ek het maar net gedoen soos ek gedog het lyk die
          beste. Wanneer die tale gemeng word omdat dit volgens die
          letters tussen die [[]] gesorteer word, dan lyk dit vir my so
          bietjie slordig. Maar ek weet nie, as dit nie werk nie kan dit
          altyd teruggerol word of so iets. En enigiemand kan nog steeds
          die sandput gebruik, ons verwys net weer na die permalinks van
          ons wysigings. — Adriaan (S★B) 16:52, 7 Augustus 2007 (UTC)

                Ek het 'n aparte blad nou geskep, hopelik is dit
                voldoende. Die sandput is ideaal gesproke 'n blad wat
                beskikbaar is vir enige gebruiker, nuut of oud, om te kan
                eksperimenteer. Ek besef wel dat ons die blad moes opruim
                na elke eksperiment en dat 'n aparte blad dus 'n goeie
                idee is omdat dit nie hoef opgeruim te word nie.

                Ek het die interwiki's vervang met dié wat op ons huidige
                voorblad verskyn: iets wat ek eintlik van die begin af
                moes doen.

                Enige ander klagtes of kommentaar rakende die hersiende
                weergawe? Anrie 10:10, 8 Augustus 2007 (UTC)

                      Ek het die blad nou bietjie getoets in verskeie
                      resolusies, blaaiers en stelselbeheerders, 600x800,
                      1024x768 en 1680x1050 / Firefox, Internet Explorer
                      en Konqueror / SUSE Linux, Ubuntu en WinXP. Die
                      Konqueror een lyk maar sleg - maar hy sukkel ook
                      lelik met ons huidige tuisblad. Die res lyk goed -
                      dis slegs in die 600x800 resolusies dat die
                      kategorieë regs bo nie mooi uitkom nie. Ek het
                      "Diverse lyste" na "lyste" verander en "Alle
                      kategorieë" na "Alles". Soos dit was, was die frases
                      te lank en het dit oorgeloop na die volgende lyntjie
                      wat baie swak gelyk het.

                      Ek het ook gister Opera afgelaai en sal die blad
                      daarin ook toets. Anrie 13:27, 13 Augustus 2007
                      (UTC)

