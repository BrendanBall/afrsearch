Wikipediabespreking:Terminologie


   Miskien moet ons hierdie besprekingsblad eerder gebruik vir besprekings
   en net dinge waarop besluit is by Wikipedia:Nuwe woorde plaas. ?
   --Alias 21:58, 12 11 2004 (UTC)

   Inhoud

        * 1 Tooltip
        * 2 Clinical trial
        * 3 Datamining
        * 4 Nederlandse zusterpagina
        * 5 Jargon
        * 6 Embedded system
        * 7 Frame rate
        * 8 en:endearment
        * 9 Constructive solid geometry
        * 10 Hulp benodig met besluite oor statistiek terme
        * 11 Nuwe begrippe waarvoor Afrikaanse woorde gesoek word
        * 12 Vreemde woorde waarvoor Afrikaanse woorde gesoek word
             + 12.1 Blog
             + 12.2 Biologiese terme
        * 13 Knowledge Base
        * 14 Franchise
        * 15 Body Piercing
        * 16 WikiWoordeboek
        * 17 Hooflettergevoeligheid
        * 18 Trackback
        * 19 Termocline
        * 20 Vertalings vir Ensign, Naval Jack ens

[wysig] Tooltip

   Ek stel skakelwenk voor? --Renier 21:35, 13 11 2004 (UTC)

          Skakelwenk klink vir my beperk tot skakels. Hierdie goeters is
          tog algemeen in meeste sagteware met 'n grafiese koppelvlak.
          "Hulpwenke" word reeds in OpenOffice gebruik. --Alias 15:23, 16
          11 2004 (UTC)

          Gedink iets soos wyserwenk? Tjaart

[wysig] Clinical trial

   Ek is nie seker wat die afrikaans hier is nie. Ek neem aan Kliniese
   ondersoek? --Renier 10:15, 15 11 2004 (UTC)

          Ondersoek klink soos investigation. Toets, proef, proefneming,
          eksperiment? --Alias 19:07, 16 11 2004 (UTC)

          De Nederlandse benaming is "klinisch onderzoek". "Onderzoek"
          heeft (in 't Nederlands) twee betekenissen; "investigation" of
          "research". Bij "klinisch onderzoek" geldt de tweede betekenis.
          Danielm 19:47, 16 11 2004 (UTC)

          Ek glo ook "kliniese ondersoek" is die korrekte term; ek sal dit
          bevestig met iemand wat in die beroepsirkels beweeg. (Dewet
          20:27, 16 11 2004 (UTC))

          Ons gebruik meestal "kliniese navorsingsprojek"
          --70.69.232.39Nomdeplum

[wysig] Datamining

   Ek stel Data-ontginning voor.

[wysig] Nederlandse zusterpagina

          Ik ben zo vrij geweest dit uitstekende idee over te nemen op de
          Nederlandtalige wiki. Ik houd wel mijn hart een beetje vast voor
          de reactie. Vlamingen voor, Hollanders tegen denk ik. Maar ons
          sal sien. Jcwf

[wysig] Jargon

   My woordeboek het slegs argaise vertalings wat nie aanklank sal vind by
   jong afrikaners nie.

          Siende dat dit ontspring vanuit die Frans "jargon", met
          waarskynlik Ou-Frans "gargon", en die twee betekenisse "gorrel"
          of "praatsugtig" mag beteken, wat van "gorreling"? --
          Nom-de-plume

                Ek dink nie ek sal ooit na my vakrigting se tegniese terme
                as "gorrelings" verwys nie; vir my stel jargon eerder iets
                soos "vakkundige terme" voor. (Dewet 08:06, 22 11 2004
                (UTC))

                Miskien dan net verkort na vakterme? -RM

                Vaktaal? Gebruiker:Jcwf

                      Beide vaktaal en vakterme klink goed vir my. Dewet

[wysig] Embedded system

   Kan glad nie op hierdie stadium dink aan 'n elegante vertaling nie --RM
   14:34, 4 Feb 2005 (UTC)

          Ingebedde stelsel word redelik algemeen op Stellenbosch gebruik,
          alhoewel ek nie baie lief daarvoor is nie weens die duidelike
          Anglisisme. Dewet.
          Ek is amper seker iemand het onlangs 'n term in 'n artikel hier
          gebruik, ek kan nou nie onthou waar dit was nie. Dalk
          verskans(de)?--Alias 20:30, 5 Feb 2005 (UTC)

                Bietjie daaroor gaan dink en ek wonder of ingeslote of
                beslote stelsel nie 'n goeie vertaling sal wees nie? --RM
                06:24, 7 Feb 2005 (UTC)

[wysig] Frame rate

   Ek is seker daar is 'n Afrikaanse term hiervoor, kan net nie onthou wat
   dit is nie? --RM 14:34, 4 Feb 2005 (UTC)

          Raamtempo? Dewet

                Beeldsnelheid kan 'n goeie Afrikaanse vertaling wees (dit
                is ook die Nederlandse term). Daar is soortgelyke
                vertalings in ander tale. In Frans is dit "la fréquence
                d'images", en ek dink dis "Bildwiederholrate" in Duits.
                Voyageur

          Hierdie moes al êrens gebruik gewees het (SAUK?). Miskien kan
          iemand hulle kontak en hoor of hulle 'n woordelys het wat hulle
          gebruik (het). Eks selfs bereid om 'n bietjie vir so-iets te
          betaal. --20:30, 5 Feb 2005 (UTC)

                Ek hou baie van beeldsnelheid --RM 06:26, 7 Feb 2005 (UTC)

                      Ek hou ook van beeldsnelheid, maar miskien iets soos
                      beeldspoed? Snelheid rol nie so lekker vinnig van my
                      tong af nie. - Tjaart

[wysig] en:endearment

   Kan iemand hiermee help? Hierdie is die verskynsel in byvoorbeeld Wil
   mammie se skapie bietjie slapies? --Alias 07:07, 3 Jun 2005 (UTC)

          Is dit bruikbaar?
          http://www.interglot.com/resultpage.php?word=endearing&SrcLang=2
          &DstLang=1 Danielm 07:21, 3 Jun 2005 (UTC)

                Bietjie. Simpatie is in my gevoel 'n deel van wat ek
                verstaan van endearment. Dui endearment slegs op 'n
                aanspreekvorm? Dan kan mens seker praat van 'n
                troetelnaam. Ja. Dis deel van waarvoor ek gesoek het.
                Iemand nog idees? --Alias 08:54, 3 Jun 2005 (UTC)

                      My woordeboek gee bemindmaking, troetelnaam en
                      troetelwoord as moontlikhede. Wat van minspraak of
                      minnespraak? --RM 09:38, 3 Jun 2005 (UTC)

[wysig] Constructive solid geometry

   Die vertaling "konstruktiewe soliede geometrie" lyk my onjuist. Hierdie
   term is egter moeilik vertaalbaar.
     * "Solide" in het Nederlands betekent stevig, goed gebouwd.
     * "Solid" is in het Engels een begrip uit de wiskunde voor vaste
       primitieven, zoals kubus, cilinder, piramide.
     * In het Nederlands heet dit een lichaam.

   Ik heb als Nederlandse vertaling nl:Constructieve lichaamgeometrie
   gebruikt, wat mij het beste lijkt, maar ik ben er nog altijd niet erg
   gelukkig mee. Danielm 13:05, 11 Julie 2005 (UTC)

   Sommer 'n paar deurmekaar gedagtes (ek het sommer my eie stryery met
   myself ingesluit vir volledigheid :-)
     * Agtergrond: Afrikaans gebruik wel solied as antoniem van hol (iets
       met ruimte ("lug") binne 'n geslote liggaam). Soliede kaas vs.
       emmentaler.
     * (Ek het nie nou my wiskundeboeke om te kyk oor die wiskundige
       gebruik van "solid" in Afrikaans nie.)
     * en:solid verwys tog daarna dat dit 'n geslote liggaam is, of
       miskien eerder 'n volumetriese liggaam, in teenstelling met iets
       wat met (plat/verboë) vlakke gebou kan word, eerder as spesifiek
       solied in die bogenoemde sin. 'n Wegbeweeg van die engelse "solid"
       moet egter goed oorweeg word.
     * Alhoewel geometrie nie noodwendig 'n probleem is nie, wonder ek of
       ons nie maar kan bly by meetkunde nie. Daniël, gebruik julle
       meetkunde of geometrie in wiskunde?
     * Verder het hierdie nie eintlik veel met geometrie/meetkunde te doen
       nie. Dit gaan tog eintlik eerder oor modelering.

   Dus staan my gedagtes in die rigting van iets soos
   "Gesloteliggaammeetkunde" of "Meetkunde van geslote liggame", of dan
   eerder "Modelering van geslote liggame". Laasgenoemde klink nie werklik
   soos 'n gesaghebbende naam vir 'n onderwerp nie. In die sin soos wat
   dit in Povray gebruik is, kan mens dalk sê: "...ondersteuning vir
   gesloteliggaammodelle". Nou dat ek terugkyk, besef ek ek het die
   "konstruktiewe" deel êrens verloor.

   Maar nou dat ek al hierdie geskryf het, wonder ek of die kernkonsep nie
   wel te doen het met volume eerder as geslote/solied nie. Sowaar, kyk
   die Engelse artikel by solid modelling:

          Solid modelling (or modeling) studies unambiguous
          representations of the solid parts of an object, that is, models
          of solid objects suitable for computer processing. It is also
          known as volume modelling. Other modelling methods include
          surface models (used extensively in animation) and wire frame
          models (which can be ambiguous about solid volume).

   Miskien kan ons dus mik in die rigting van "Konstruktiewe volumering" -
   heelwat korter, maar miskien bietjie té kripties. Ek hoor graag
   kommentaar. --Alias 05:56, 12 Julie 2005 (UTC)

          Ik heb een boek over dit onderwerp, "geometrisch modelleren".
          Het boek is Nederlandstalig, maar de schrijver is te lui geweest
          om de termen te vertalen.

          Er zijn 3 vormen van geometrische representaties (ik gebruik
          hier de termen uit mijn boek):

          + Skeletrepresentaties
               o Bijvoorbeeld draadmodel
          + Oppervlakterepresentaties
               o Bijvoorbeeld polygonen of "Non uniform B-spline surfaces"
          + Volumerepresentaties
               o Bijvoorbeeld grensrepresentatie, "constructive solid
                 geometry" of "octrees".

          "Solid modelling" verwijst naar modelering met
          volumerepresentaties. M.a.w. solid verwijst naar volume. Ik denk
          dat het deel "constructieve" belangrijk is omdat zuiver een
          vertaling van "solid geometry" op iedere mogelijke
          volumerepresentatie van toepassing kan zijn.

          Meetkunde en geometrie komen allebei voor in het Nederlands.
          Meetkunde is veruit de meest dominante term, maar in sommige
          gevallen wordt geometrie vaker gebruikt; we praten eerder van de
          geometrie van een object dan over de meetkunde van een object.

          Ik denk dat we niet te veel problemen moeten maken met
          cryptische termen; "constructive solid geometry" is op zichzelf
          al kryptisch. Maar, een duidelijke zou natuurlijk niet verkeerd
          wezen. Danielm 10:52, 12 Julie 2005 (UTC)

                Net om ook 'n stuiwertjie in die beurs te kan gooi. My
                woordeboek vertaal solid geometry met stereometrie? Waar
                sou dit vandaan kom? Klink vir my goed - ek moet net gaan
                seker maak wat presies die stereo voorvoegsel tipies
                beteken. --RM 12:32, 12 Julie 2005 (UTC)

                Ah ek sien die engelse wiki vat jou na dieselfde onderwerp
                toe as jy Stereometry gebruik. Hoe klink stereometriese
                modellering. --RM 12:51, 12 Julie 2005 (UTC)

                      Renier, geniale vondst! Ik heb dit een beetje in
                      woordenboeken opgezocht en stereometrie is ook in
                      het Nederlands bekend. Verder, stereometrie is
                      synoniem met ruimtemeetkunde, wat een algemeen
                      bekend begrip is.

                      Maar, dan is "constructive solid geometry" gelijk
                      aan "constructieve stereometrie" of "constructieve
                      ruimtemeetkunde". "Stereometriese modellering" lijkt
                      mij weer een uitstekende vertaling voor "solid
                      modelling". Danielm 14:21, 12 Julie 2005 (UTC)

          Net sommer nog 'n bietjie inligting: 'n woordeboek wat ek het
          gee "solid analytic geometry: analitiese ruimtemeetkunde",
          "solid geometry: ruimtemeetkunde", "solid n.: ruimteliggaam" en
          "stereometry: stereometrie". --Alias 21:25, 12 Julie 2005 (UTC)

                Dank je. Ik twijfel nog een beetje over wat de CSG-tree
                moet worden. Constructieve ruimtemeetkunde leid tot
                CR-boom of CRM-boom. Ik ga straks de boel hernoemen en
                proberen dat artikeltje in het Afrikaans te vertalen.
                Danielm 07:58, 13 Julie 2005 (UTC)

[wysig] Hulp benodig met besluite oor statistiek terme

   In 'n artikel waarmee ek tans besig is het ek vertalings nodig vir 'n
   paar terme. Tussen my intuisie, woordeboek en ISI se Afrikaanse terme
   in die statistiek is ek nie seker hoe om die volgende te hanteer nie:
     * Maximum -Likelyhood - Ek het dit voorlopig as
       maskimumwaarksynlikheid vertaal, maar die NL en DE wiki's gebruik
       die Engels en verduidelik dan bv in nederlands dat dit na maksimum
       aanneemlikheid verwys. Aaneemlik lyk of dit in Nederlands 'n effens
       ander betekenis het as in Afrikaans - die ISI werf gee egter wel
       aanneemlikheid vir likelihood. Die probleem met waarskynlikheid is
       dat dit ook vir Probability gebruik word en Engels het seker 'n
       rede hoekom hulle tussen probability en likelyhood onderskei.
     * Estimate - is raming of skatting beter in die sin: In statistical
       computing, an expectation-maximization (EM) algorithm is an
       algorithm for finding en:maximum likelihood estimates of parameters
       in probabilistic models, where the model depends on unobserved
       latent variables.
     * hill-climbing method -

                Jislaaik brand my breinselle nou. Ek sal dit bietjie gaan
                nadink en navors dalk kan ek help. --RM 16:14, 23
                Februarie 2006 (UTC)

   (Maximum) likelihood is inderdaad een ander begrip dan probability. Het
   is een product van individuele probabilities dat zo groot mogelijk
   gemaakt wordt om een geschikte schatting van de parameters (parameter
   estimate) te verkrijgen. Dit is een alternatief voor de methode van de
   kleinste kwadraten (Least Squares), hoewel in vele gevallen de uitkomst
   dezelfde is. Ik weet zo gauw ook geen Ned. woord. maar aanneemlijkheid
   is zeker niet slecht.

   Expectation wordt meestal met 'verwachtingswaarde' aangegeven in nl.
   Een latent variable, tja, zoiets als een onderliggende variabele?
   Verborgen variabele? Hill-climbing method is nieuw voor mij.
   Beklimmingsmethode?

   Hope this helps.. Moeilijk, moeilijk. Jcwf

          + maximum likelihood - maksimum aanneemlikheid (twee woorde)
            (aanneemlikheid in wiskundewoordeboek gekry)
          + estimate - my woordeboeke gee blykbaar bietjie meer voorkeur
            aan raming/raam/beraam. Skatting is waarskynlik nie 'n
            probleem nie
          + hill-climbing method - ek kry nie iets nie. Wat van
            bergklimmetode? As dit te informeel voel, wat van
            bergbestyging(s)metode? --Alias 20:28, 23 Februarie 2006 (UTC)

                Dankie sover - ek sal bietjie inwerk en kyk hoe dit dan
                lyk. Ek sal dalk maar 'n wiskunde woordeboek ook moet
                aanskaf... Laurens 20:00, 25 Februarie 2006 (UTC)

                      Laat weet asb. as jy iets êrens te koop kry. Ek weet
                      nie van veel vakwoordeboeke wat nog in die mark is
                      nie. --Alias 18:48, 26 Februarie 2006 (UTC)

[wysig] Nuwe begrippe waarvoor Afrikaanse woorde gesoek word

   Clip art

   Ek's besig om aan 'n artikel te werk en kom toe op die frase "clip art"
   af, wat verwys na die invoeging van 'n (strokies)prent binne-in 'n
   dokument in. Ek het toe die woord "kunsknippie" daarvoor geskep. Is
   daar reeds 'n ander woord/uitdrukking hiervoor, of het iemand anders 'n
   beter idee? --Nom-de-plume

          Ek weet nie of daar 'n woord bestaan nie maar "kunsknippie" is
          heel kreatief! - RM

   Hierdie skepping kan ongewenste konnotasies verkry in Afrikaans. Ons
   praat in Afrikaans van "knip-en-plak". Na aanleiding daarvan stel ek
   voor "uitknipkuns".- Henry(Henry Pinkham)

   Ja, behalwe die seksuele konnotasie is die verkleinvorm in
   'kunsknippie' ook effens onvolwasse. Wat van "Kunsbrok".

   Wat van Aanhegkuns. Miskien moet mens meer dink aan clip as 'n
   aanhangsel eerder as na uitsny. Dit is kuns wat jy of in 'n dokument
   plak (wat van plakkuns) of wat jy in 'n dokument aanheg, miskien moet
   ons uitknipkuns (minder ongewenste konnotasies) ook oorweeg... Dit is
   in effek wat jy met clip art doen! Miskien kram ons dit vas dan kan ons
   dit kramkuns noem?

          Wat van iets soos flenterprent of plakprent? - Tjaart

[wysig] Vreemde woorde waarvoor Afrikaanse woorde gesoek word

[wysig] Blog

     * Op die translate-af-poslys het iemand webjoernaal voorgestel.
       --Alias 09:52, 12 11 2004 (UTC)

          Ek hou daarvan. --Renier 10:19, 12 11 2004 (UTC)

          Siende dat die oorsprong "(we)b log(book)" was, wat van "(we)b
          (j)oernaal" en dus: boernaal? Ons is mos immers nog trots daarop
          om Boere te wees? --Nom-de-plume

                Jislaaik waar gaan die mense se kreatiwiteit eindig.
                Skerp! Ek hou daarvaan. --RM 05:57, 23 11 2004 (UTC)

[wysig] Biologiese terme

   Tans besig om biologie artikel op te knap. Daar is egter hier 'n klomp
   studierigtings wat name met Latynse verbuigings het. Ek sou graag wou
   dat ons in tipies Afrikaanse tradisie die name begin vereenvoudig om
   meer betekenisvol te wees (hoop ek kan die vakkundiges ook oortuig of
   beïnvloed om die patroon te begin volg. Woorde het tog ten doel om
   begrippe oor te dra en sodoende te kommunikeer. Voorbeelde:
     * Phycologie - studie van alge. Waarom noem ons nie net die ding
       Algestudie/kunde nie
     * Paleontologie - studie van oerlewe. Waarom nie oerlewestudie nie?
     * Cryptozoology - studie of soeke na mitiese diere - waarom nie
       mitiese dierstudie nie?
     * Paleobotany - studie van oerplante - my woordeboek sê paleobotanie
       - waarom nie oerplantstudie/kunde nie? Waarom moet ons die ding
       forseer om latyns te klink? Ons sê tog plantkunde vir botany? Daar
       is nog baie ander voorbeelde.

   Ek oorweeg dit om voort te gaan en gebruik te maak van die
   vereenvoudigde Afrikaanse name as ek sulke artikels skryf dalk kan ek
   vakkundiges tog oortuig om dieselfde te doen. Neem aan die meeste
   vakkundiges deesdae doen in elk geval hulle klasse in Engels? --Renier
   09:34, 12 11 2004 (UTC)

          Ek dink dit is belangrik dat ons nie sommer wegbreek van
          algemeen aanvaarde terminologie nie. Ek is persoonlik heeltemal
          vertroud met die woord paleontologie, ander is dalk nie. Ek sal
          persoonlik redelik versigtig wees om af te wyk van 'n erkende
          woordeboek. Woordeboeke het foute, dinge verander, maar ek gaan
          my nie sommer verhef bo leksikograwe nie (veral nie buite my
          vakgebied nie). --Alias 09:52, 12 11 2004 (UTC)

                Dit gaan nie oor selfverheffing nie, maar eerder oor 'n
                vars benadering. Tale is nie deur Leksiko..? um
                Woordeboekskrywers ;-) ontwikkel nie maar deur mense wat
                dit praat en skryf. In die verlede is nuwe woorde myns
                insiens op 'n baie ondemokratiese wyse deur geleerdes
                gekies en op mense afgedwing. Die internet maak dit
                moontlik om die proses op 'n baie meer demokratiese wyse
                te laat geskied. Verwoording van nuwe begrippe vereis
                natuurlik dat die begrip verstaan word deur die persoon
                wat dit doen (baie belangrik). Ek glo egter dat selfs 'n
                Afrikaans sprekende vakkundige wat nie kan bewys dat hy 'n
                sinvolle bydra gemaak het (meritokrasie) tot die uitbou
                van Afrikaans in sy vakgebied nie, nie die reg het om 'n
                begrip in Afrikaans te verwoord nie (lei uiteindelik tot
                blote forsering van 'n engelse term om afrikaans te
                klink).

                Ek is ook bekend met Paleontologie maar die woord sê nie
                opsigself vir jou waaroor die vakgebied gaan nie en dis
                juis 'n sterk afrikaanse tradisie gewees om eenvoudige en
                beskrywende woorde te ontwikkel vir begrippe, dit is
                totdat Afrikaans geïnstitusiolaniseer (eina!) geraak het.
                Die doelwit van taal is mos om 'n mens iets te maak
                verstaan en nie slim te klink nie. Ons betree 'n nuwe
                tydperk waar ons afrikaans ook "oop/vry" kan maak. Baie
                breinkrag word gemors op die memorisering van terme en
                betekenisse wat in die eerste plek meer beskrywend kon
                wees. Net soos Wikipedia nie bang was om af te wyk van die
                aanvaarde norm rondom die skep van ensiklopedieë, wat
                terloops verskriklik streng en onbuigsaam was nie, moet
                ons net eenvoudig voortbeweeg en die kultuur aangryp in
                die ontwikkeling van ons taal. Sodoende sal die woord
                waarmee die meeste mense identifiseer die norm word.

                Ek dink in elk geval dit is verfrissend as jy in die lysie
                van 'n artikel se interwiki skakels deurgaan en daar is 'n
                woord wat nie bloot 'n verbuiging is van Latyns of engels
                nie. Wat ek van Wikipedia hou is dat ek die vryheid gegun
                word om die benadering te kies wat ek wil. --~~

                      Oeps, ek neem aan jy bedoel "wat ons wil" :-) Ek
                      stem tot 'n mate saam met wat jy sê, maar dis seker
                      ook so dat ons nie wil hê dat akademici wat hierheen
                      kom nie artikels kan kry nie, of ons nie ernstig
                      opneem nie. --Alias 21:37, 12 11 2004 (UTC)

          Enige rede vir Soölogie dan? Sover ek weet word "Dierkunde" by
          universiteite gebruik. --Alias 21:37, 12 11 2004 (UTC)

          My gevoel is dat vir wetenskaplike terme die ooreenkomstige
          engelse/latynse/griekse variante gebruik moet word. Dit ís
          makliker om die ooreenkomstige vreemde-taal assosiasie te maak,
          en engelse studente/sprekers moes die definisie leer ken sonder
          om die griekse/latynse wortel noodwendig te ken/verstaan. Daar
          is 'n rede hoekom baie ander groot tale vir hulle wetenskaplike
          woordeskat nie net plaaslike variante geskep het nie (soos "star
          knowledge" of "star science" seker die ooreenstemmende vertaling
          van "sterrekunde" sou wees): die terme soos astrologie is streng
          en nou gedefinieer, en 'n mens sal weer die ooreenkomstige
          afrikaanse woord moet oordefinieer om daardie selfde presiesheid
          te verkry. Ook juis omdat verhoudings in hierdie velde wêreldwyd
          strek veroorsaak dit makliker kommunikasie en minder twyfel. Ek
          het inderdaad geen probleem met nuutskeppings vir enige ander
          ding nie, maar ek as wetenskaplike/ingenieur voel ek dat 'n mens
          nie hiervan moet afwyk nie. As jy êrens begin, waar hou jy op en
          trek die lyn? Ek dink nie iets soos Fisika is (meer) 'n
          neologisme nie -- dit is nou soveel deel van die taal soos
          enigiets anders -- maar 'n mens kan seker 'n vertaling soos
          "fisiese wetenskappe" daarvoor kon gebruik as jy rêrig 'n
          Afrikaanse neologisme daarvoor wou soek. (Dewet 17:05, 13 11
          2004 (UTC))

     * Natural selection my woordeboek gee "teelkeuse". Het jy bedoel om
       "natuurlike teelkeuse" te gebruik? --Alias 22:02, 12 11 2004 (UTC)
     * DNA sequence - volgorde klink vir my werklik erg vreemd. DNA-reeks?
       Ons moet eintlik net 'n vakwoordeboek kry. --Alias 22:02, 12 11
       2004 (UTC)
          + Het Nederlandse woord is DNA-streng. Danielm 16:10, 13 11 2004
            (UTC)
          + Streng-gesproke is DNA se vertaling iets soos DNS
            (acid=>suur), maar ek is vertroud met die term "DNA-string"
            (dink "string pêrels"). In die rekenaarwetenskappe/wiskunde
            word 'n "sequence" na 'n "ry" vertaal, maar dit klink effe
            vreemd. (Dewet 17:10, 13 11 2004 (UTC))
               o Klein foutjie (ek raak altyd deurmekaar), maar
                 "series"=>"ry" en "sequence"=>"reeks" in Wiskunde.
          + DNA-string klink die beste ek dink ons moet dit so gebruik in
            alle artikels oor die onderwerp. --Renier 21:26, 13 11 2004
            (UTC)

   Portal

   Die woord is in konteks vir "portal site" op die Internet. Ek het
   "deurgang" gebruik. Is daar ander keuses/idees? --Nom-de-plume

   Copyleft

   Ek het kopielinks geskep om twee redes: die Engelse right/left strook
   mooi met die Afrikaanse reg(s)/links, en die feit dat daar die
   gepaardgaande politieke "regs (konserwatief)/links
   (liberaal)"-konnotasie ook aangeheg is. Al die ander wikis (insl.
   nl.wp) gebruik Copyleft net so; ek dink ons kan dit genoegsaam benader
   met hierdie nuutskepping.

   Ek sien Nom-de-plume het kopielosse ook geskep, wat 'n ander voorstel
   is. (Dewet 07:56, 22 11 2004 (UTC))

          Ek hou meer van jou idee, Dewet! -- Nom-de-plum

[wysig] Knowledge Base

   Ek het sommer Stoor van Kennis gebruik, ander voorstelle ? --Renier
   14:44, 13 11 2004 (UTC)
     * Kennisbank? Danielm 16:21, 13 11 2004 (UTC)

                Klink vir my baie goed! --Renier 06:46, 15 11 2004 (UTC)

[wysig] Franchise

   My woordeboek gee agentskap maar ek dink nie dis reg nie! Dit is mos 'n
   agency en daar is tog 'n beduinde verskil tussen die twee begrippe?
   --RM 14:40, 11 Feb 2005 (UTC)

          Als het over winkels gaat, heeft ndl. keten, winkelketen enz.
          Jcwf

          Ja, ek stem ook vir kettingwinkel(groep). Dewet 18:30, 11 Feb
          2005 (UTC)

          Aangesien ek die "Nuwe Sakewoordeboek (JDU GEldenhuys en EE
          Viljoen-Smook, 2003) byderhand het, dog ek ek kyk gou - ek dog
          'n ander woord is op die punt van my tong (vingerpunte)... maar
          was klein bietjie teleurgesteld:
          franchise n 1. franchise (alg) 2. vrystelling
          Miskien kan ons dan ten minste hierdie terme noem as ons dit nie
          gebruik nie (miskien selfs twv soekenjins). Ek het nog nie 'n
          spesifieke voorkeur/afkeur ontwikkel nie (raar, nè?) --Alias
          21:14, 13 Feb 2005 (UTC)

                'n Kettingwinkelgroep word nie noodwendig op 'n
                "Franchise" model bestuur nie. Dis my redelik duidelik dat
                daar nie 'n nuwe woord vir hierdie begrip uitgedink is in
                die meeste ander tale nie. Soos ek verstaan is 'n
                Franchise basies 'n besigheidsmodel wat onder lisensie
                bestuur word. Die keuse waarvoor ons te staan kom is om
                die woord net so te aanvaar (wat hom nie eintlik leen tot
                verbuiging om meer afrikaans te klink nie) of om 'n
                kreatiewe nuwe woord gebaseer op die samesmelting van
                kernbegrippe (lisensie, besigheidsmodel, agentskap ens.)
                te vorm of miskien 'n humoristiese verwysing na probleme
                wat 'n "Franchisee" tipies ondervind? --RM 05:53, 14 Feb
                2005 (UTC)

                      Precies. Ik heb even op Eurodicautom gekeken en geen
                      enkele taal heeft een eigen woord voor "franchise".
                      Ik betwijfel dan ook of een nieuw woord hier zinnig
                      is; het leenwoord "franchise" is reeds algemeen
                      aanvaard. Als iets nog niet bestaat kan het nuttig
                      zijn een nieuw woord te bedenken, maar Wikipedia is
                      geen medium voor taalzuivering, reeds bestaande
                      leenwoorden kunnen gewoon gebruikt worden. Danielm
                      12:23, 14 Feb 2005 (UTC)

   franchise=lisensiering

          Weet nie wie die voorstel geplaas het nie maar ek hou geweldig
          baie daarvan.

   Ek weet dat dié betrokke gesprek al heel oud is, en dalk geen belang
   het meer vir enigiemand anders nie, maar ek was vir 'n lang tyd so
   besig dat ek glad nie by die lekkerte van medewerking kon kom op onse
   Wikipedia nie. Dis nou die begin van die naweek vir my en siende dat my
   vrou en kiddos in die States is vir 'n toernooi, het ek tyd om op te
   vang op alles wat hier aangaan. So -- hier dan my lange stuiwer oor die
   hele storie van 'Franchise'. Dit is 'n woord wat ten minste twee
   betekenisse het, afhangende van die konteks, en ek dink, dat 'n mens
   dit in gedagte moet hou wanneer jy 'n woord daarvoor wil gebruik, of
   sou besluit om die Engelse woord net so op te neem in ons Afrikaanse
   artikels (Gril!) Die eerste betekenis is maklik vas te vang met ons
   'stemreg'. Nou vir die moeiliker tweede ene. In hierdie betekenis is
   'franchise' mees oorsigtelik mos die voorreg om sekere aktiwiteite te
   mag doen, soos toegeken aan 'n ou deur 'n regering, individu of 'n
   maatskappy; 'n voorreg wat nie gedeel word deur Jan Alleman nie. Die
   voorreg word meestal verkoop maar kan ook sonder koste gebeur. Op sy
   simpelste gestel is dit die reg om 'n handelsnaam te gebruik. Meestal
   is dit ook 'n ooreenkoms dat die koper bereid is om sy besigheid op
   sekere maniere te bedryf, byvoorbeeld die denkbeeldige 'onder'eienaar
   van 'Onando Chicken' moet sê nou maar 'n sekere vierkante area hê vir
   klante om te sit. Die hoender moet ten soveel grade interne temperatuur
   wees voor dit kan verkoop word, ensovoorts. Dis hierdie betekenis wat
   so moeilik is om in 'n enkele Afrikaanse woord gevang te kry. Ek hou
   nogal van die vrye vertaling van die Duitse woord daarvoor 'wahlrecht',
   so losweg opsiereg; soos in: Lewies Trompet is die eienaar en het die
   alleenopsiereg op die 'Woudekom Cheetahs'.(Eng: Louis Late is the owner
   and has the sole franchise of the 'Vote-a-compt Cheetahs') Maar ek sal
   graag hoor wat julle almal daarvan dink. En baai de wei, Alias en julle
   almal, baie geluk met die 5000 mylpaal! Nomdeplume 03:00, 25 Maart 2006
   (UTC) - Verder vanaand daaroor gedink: ook miskien bedryfsreg,
   handelsreg of besigheidsreg. Gebeur dit ook met julle dat goed met jou
   kan spook? Nou dat ek na die verskillende woorde kyk, weet ek nie eers
   of ek enigsins tot die geselsie bygedra of dit net meer obskuur gemaak
   het nie...Nomdeplume 05:17, 25 Maart 2006 (UTC)

          Sover my kennis strek, is n Franchise in Afrikaans n
          "konsessie". Jammer vir die swak punktuasie, maar my sleutelbord
          werk net wanneer hy wil. — Adriaan  (S★B) 15:06, 16 Augustus
          2007 (UTC)

                My woordeboek bied ook "konsessie" en "konsessiesaak" en
                ek het die terme al tevore in koerantartikels raakgeloop.
                Anrie 15:51, 16 Augustus 2007 (UTC)

                      Ek het die artikel oor die onderwerp konsessiesaak
                      gedoop. --RM 19:44, 16 Augustus 2007 (UTC)

[wysig] Body Piercing

   Wat sou 'n geskikte term vir die praktyk wees. --RM 07:36, 1 Jul 2005
   (UTC)

   Wat van Lyfskietings? Elsie Z

                mmm - lyfsteek? - nee dit klink te veel na ... --RM 6
                Julie 2005 12:41 (UTC)

                      Lyfhangsels? - Tjaart

[wysig] WikiWoordeboek

   Ek het GerardM gevra om by WikiWoordboek die outomatiese hoofletters
   uit te skakel. Die Afrikaanse woordeboek staan nog baie stil. Kan ons
   ook 'n bietjie bydra? Byv. as ons 'n hier 'n geskikte term vind?
   Gebruiker:Jcwf 152.1.193.141 15:15, 18 Julie 2005 (UTC)

[wysig] Hooflettergevoeligheid

   Op nl.wikti is die woorde hoofdlettergevoelig en
   hoofdlettergevoeligheid ingevoer vir de Englse begrip case sensitive.
   Hoe klink dit in Afrikaanse ore? Gebruiker:Jcwf

          Ek vermoed Daniël gaan my kop afbyt, maar ek dink
          "kassensitief"/"kassensitiwiteit" is die woord. Definitief in
          Afrikaanse OpenOffice (nie nuutste gekyk nie). Ons praat van
          letterkas en someer. Bokas, onderkas. --Alias 20:34, 26 Oktober
          2005 (UTC)

                Gewoon terugbyt Alias ;-) Interessant kas, hmm, dat wist
                ik niet. Een kas is iets waar je tomaten in kweekt voor
                mij. Jcwf

                Het valt wel mee. Alhoewel ik er niet aan twijfel dat deze
                term door invloed van Engels is ontstaan, heeft het
                Engelse "letter case" gewoon een Nederlandse vertaling,
                "letterkast". Dit is een kastje waar drukkers letters in
                bewaarden de hoofdletters lagen in de bovenste la, en de
                kleine letters in de onderste. Een beetje Google-werk
                levert nog wat mooie nostalgische foto's op:
                http://www.hendrikvanboven.nl/zetterij.htm

                In het Engels wordt dit letterkastje dus figuurlijk
                gebruikt, in het Nederlands niet, wij hebben voor een
                exacte omschrijving van het begrip gekozen. Het grootste
                bezwaar is eigenlijk sensitiwiteit versus gevoeligheid,
                waarbij het leenwoord het inheemse woord verdrongen heeft.
                Maar ik heb dit woord al eerder in Afrikaans gezien, deze
                term is dus geen nieuwe import van dit woord. Wat dat
                betreft is het heel eenvoudig, wij proberen een
                encyclopedie te maken, met het mooiste taalgebruik, maar
                Wikipedia is geen taalzuiveringsinstituut. Ons taalgebruik
                moet een afspiegeling zijn van wat in praktijk gebruikt
                wordt. Danielm 06:01, 27 Oktober 2005 (UTC)

                      Sjoe ek weet darem nie,
                      "kassensitief"/"kassensitiwiteit" klink vir my
                      bietjie K-kerig... Laurens 06:59, 27 Oktober 2005
                      (UTC)

                      Jy verwoord my gedagtes so mooi Laurens -
                      hooflettergevoelig kan werk mens moet dit net begin
                      benut dan raak dit mettertyd gevestig - ek gebruik
                      liewer andersins die engels eerder as die k-krige
                      woord kassensitief. --RM 16:10, 23 Februarie 2006
                      (UTC)

                      Die kas-terminologie is al gevestig sedert die tyd
                      van tikmasjiene, sover ek weet. Daar is mos twee
                      kaste met letters, die bokas en die onderkas. Ek glo
                      dit is waar al hierdies vandaan kom. --Alias 20:09,
                      23 Februarie 2006 (UTC)

[wysig] Trackback

   Terloops ek is opsoek na 'n kreatiewe nuwe woord vir die Trackback
   begrip soos wat in boernale (blogs) gebruik word. --RM 16:10, 23
   Februarie 2006 (UTC)

          Nie baie vertroud met webjoernale nie, maar wat van
          "terugspeur"? --Alias 20:33, 23 Februarie 2006 (UTC)

                Hou baie van Alias s'n, en is hoogs geamuseerd oor die
                wedstryd tussen 'boernaal' (thanks, Renier!) en
                'webjoernaal'. Boernaal: 1, Webjoernaal: 1. Ek skree vir
                my tuisspan. Nomdeplume 03:05, 25 Maart 2006 (UTC)

[wysig] Termocline

   Die gedeelte reg hieronder (tot na RM se gedateerde handtekening) is
   gekopieknip uit die bespreking van die artikel 'sonar', en nou hier
   geplak, sodat dit 'n breër besprekingspunt kan word:

   Ek het die vrymoedigheid geneem en die woord termocline as
   warmtehelling vertaal. Ek het nie 'n vakwoordeboek nie, en weet dus nie
   of dit 'n nuutskepping is, en of daar 'n ander, meer gevestigde woord
   bestaan nie. In laasgenoemde geval, voel vry om die woord te vervang in
   die artikel. As dit egter wel 'n nuutskepping is, los vir my 'n
   boodskap hier, dan kan ek dit gaan invoeg by die
   Nuuutskepping-debatbladsy op ons liewe werf. --Nomdeplume 00:24, 7
   April 2006 (UTC)

          Klink vir my na 'n puik vertaling. Vat die begrip mooi vas! --RM
          03:17, 7 April 2006 (UTC)

[wysig] Vertalings vir Ensign, Naval Jack ens

   Ek is opsoek na akkurate vertalings vir Naval Ensign en Naval Jack vir
   Vlag van Thailand. Ek het vir eers Marinevlag en Handelsvlag gebruik,
   maar dit lyk of Naval Jack dalk eerder na Marinevlag vertaal behoort te
   word wat dan 'n probleem lewer vir Naval Ensign. Laurens 15:31, 14
   Julie 2007 (UTC)

          Mariene vaandel? --RM 19:19, 14 Augustus 2007 (UTC)

                Marine vaandel (of selfs marine banier), klink vir my
                goed. Anrie 19:22, 14 Augustus 2007 (UTC)

                      Hoe sou mens onderskei tussen en:Naval Ensign en
                      en:Naval Jack - dit lyk of dit in Engels beslis
                      verskillende betekenisse het.

                      Ensigns are usually required to be flown when
                      entering and leaving harbour, when sailing through
                      foreign waters, and when the ship is signalled to do
                      so by a warship. Warships usually fly their ensigns
                      between the morning colours ceremony and sunset,
                      when underway, and at all times when engaged in
                      battle—the "battle ensign". When engaged in battle a
                      warship often flies multiple battle ensigns. This
                      tradition dates from the era of sailing vessels.
                      Tradition dictated that if a ship lowered its ensign
                      it was deemed to have surrendered. Masts were
                      targets of gunfire, and the second and subsequent
                      ensigns were flown in order to keep the ensign
                      flying even after a mast hit.

                      Jacks are additional national flags flown by
                      warships (and certain other vessels) at the head of
                      the ship. These are usually flown while not underway
                      and when the ship is dressed on special occasions.
                      In the Royal Navy the Union Flag at sea serves both
                      as a naval jack and as the rank flag of an Admiral
                      of the Fleet. It is illegal for a merchant ship or
                      yacht to fly the Union Flag: a civilian jack
                      (sometimes known as the pilot jack as it was
                      formerly used to request a pilot) exists, and
                      consists of the Union Flag with a white border. The
                      St George's Cross flown from the jack staff is known
                      as the Dunkirk jack, and is customarily flown by
                      ships and boats which took part in the Dunkirk
                      evacuation operation in 1940. The flying of the St
                      George's Cross elsewhere on a civilian ship is
                      illegal, as it is the rank flag of a four-star
                      admiral.

                      Laurens 06:45, 15 Augustus 2007 (UTC)

