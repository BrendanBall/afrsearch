Wikipediabespreking:Vandalisme


[wysig] Nuwe blad

   Ek het hierdie blad net gou oorvertaal en opgesom vanaf die Engelse
   een. Ek het dit so kort moontlik probeer hou - daardie Engelse hou
   darem daarvan om alles oor en oor en oor te sê! Ek sal oor 'n dag of
   wat 'n vars blik hieroor gooi en hopelik kan verbeter of 'n paar spel-
   en tikfoute kan verwyder. Anrie 13:17, 26 April 2007 (UTC)

[wysig] Beleid aangaande eksterne skakels-spam

   Wat is die beleid t.o.v. spammers wat oral eksterne skakels plaas? Ek
   bedoel nou wysigings soos dié. Hierdie persone is tien teen een robotte
   of nie-Afrikaanssprekendes wat nooit gaan beplan om 'n konstruktiewe
   bydrae te lewer nie. Ek stel voor ons blokkeer hulle vir 'n redelike
   lang tydperk. Indien hulle beswaar het, kan hulle mos 'n administrateur
   kontak om geonblokkeer te word. — Adriaan (S★B) 12:49, 23 September
   2007 (UTC)

          'n Dag of so is meer as redelik. Mens kan dit altyd langer maak
          as daar meer dikwels oortree word en die ip-adres nie gedeel
          word nie. Sien gerus Spesiaal:Contributions/196.207.47.60 vir 'n
          voorbeeld van ip-adres wat telkens aan iemand anders behoort.
          Anrie 14:04, 23 September 2007 (UTC)

                Ah ok, ek sien. — Adriaan (S★B) 14:07, 23 September 2007
                (UTC)

