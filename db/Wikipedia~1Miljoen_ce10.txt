Wikipedia:1Miljoen


     NB: Alle bydraes tot hierdie bladsy word gesien as in die publieke
     domein. Dit is nodig sodat nuusdienste hierdie persvrystelling kan
     kopieer en selfs nuusberigte skep, sonder bekommernis oor die GNU
     FDL.
     __________________________________________________________________

   Verwyder alles bo die volgende lyn voor verspreiding as 'n persberig.
     __________________________________________________________________

[wysig] Wikipedia bereik een miljoen artikels

   20 September, 2004:

   Die Wikimedia Stigting kondig vandag aan dat die miljoenste artikel
   geskep is in Wikipedia, sy projek om 'n vry, ope-inhoud, aanlyn
   ensiklopedie te skep. (Wikipedia.org). Wikipedia, wat in Januarie 2001
   begin is, is tans die wêreld se grootste en snelgroeiendste
   ensiklopedie, met artikels wat aktief bewerk word in meer as 100 tale.
   Amper 2 500 artikels word elke dag tot Wikipedia bygevoeg, met tien
   keer soveel opdaterings aan bestaande artikels.

   Wikipedia word uitsluitlik deur vrywilligers geskep. Hul bydraes,
   bywerking en redigering is 'n proses van medewerking. "Die idee om
   kennis te deel is kragtig", aldus Jimmy Wales, die stigter van
   Wikipedia.

   Wikipedia se werking word beheer deur Wikipedia se amptelike beleid van
   neutrale oogpunt (Eng: NPOV - Neutral Point of View), wat vereis dat
   medewerkers persoonlike vooroordeel in artikels vermy. Selfs artikels
   wat handel oor kontroversiële onderwerpe kan geskep word deur hierdie
   proses. Medewerkers bou op mekaar se veranderings, en gebrekkige
   redigering word gou reggestel. "Alles word intyds deur medewerkers
   nagegaan", sê Wales.

   Volgens Alexa.com, beklee Wikipedia nou die posisie van een van die
   tien populêrste verwysingswerwe op die Internet. Dit word al hoe meer
   deur studente, joernaliste, en alledaagse navorsers gebruik. Wikipedia
   is ook al duisende kere aangehaal in 'n verskeidenheid van dokumente en
   publikasies, insluitend nuusberigte, boeke, akademiese studies, en
   selfs regsdokumente.

   Met sy toegewyde gemeenskap van vrywilligers, het Wikipedia ook
   erkenning ontvang as 'n webwerf vir gemeenskapinteraksie. Hierdie het
   gelei daartoe dat Wikipedia twee internasionale pryse gewen het in
   2004, die Prix Ars Electronica vir "Digitale Gemeenskappe" en 'n
   Webby-toekenning vir "Beste Gemeenskap".

   Wikipedia loop op 'n wiki-sagtewareplatform genaamd MediaWiki, wat
   enigeen in staan stel om op enige tyd 'n bladsy te redigeer. Die
   verandering is dan onmiddellik sigbaar (wiki beteken 'vinnig' in
   Hawaiïes). Besoekers kan ook ouer weergawes van bladsye besigtig en so
   sien hoe die artikel ontwikkel het.

   Daarbenewens word statiese weergawes van Wikipedia voorberei vir
   vrystelling op CD of DVD. 'n Duitse weergawe wat versprei word deur
   Directmedia Publishing sal binnekort beskikbaar wees. Wikipedia werk
   ook aan 'n tweetalige Frans/Engelse vrystelling van die ensiklopedie op
   DVD in samewerking met Mandrakesoft, uitgewer van die Mandrakelinux
   bedryfstelsel, wat ingesluit gaan word in 'n komende verspreiding (Eng:
   distribution).

   Alle Wikipedia-teks word gepubliseer onderhewig aan die voorwaardes van
   die GNU Free Documentation Licence (GFDL), wat medewerkers mekaar se
   werk laat verbeter gebaseer op 'n beginsel bekend as "copyleft". Dit
   beteken die lisensie gee derde partye die reg om Wikipedia-artikels te
   hergebruik mits hulle hierdie reg ook aan ander oordra. Die
   MediaWiki-sagteware is beskikbaar onder 'n soortgelyke lisensie wat vir
   sagteware ontwerp is.

   Wikipedia word toenemend veeltalig; in die afgelope jaar is meeste
   groei ervaar in in die tale buite die Engelse projek. Van die 100
   Wikipedia-tale, het 14 tans meer as 10 000 artikels ( Engels: 348 000,
   Duits: 141 000, Japannees: 72 000, Frans: 52 000, Sweeds: 40 000,
   Pools: 38 000, Nederlands: 35 000, Spaans: 29 000, Italiaans: 24 000,
   Deens: 20 000, Portugees: 16 000, Esperanto: 15 000, Sjinees: 13 000,
   en Hebreeus: 10 000). Die Afrikaanse weergawe groei ook geleidelik, en
   infrastruktuur vir ander amptelike landstale van Suid-Afrika is ook al
   geskep.

   Die Wikimedia Stigting (wikimediafoundation.org), 'n stigting sonder
   winsoogmerk, ondersteun afgesien van Wikipedia, ook verskeie veeltalige
   susterprojekte, insluitend Wiktionary ('n woordeboek en thesaurus by
   wiktionary.org), Wikiquote ('n samevatting van beroemde aanhalings by
   wikiquote.org), Wikibooks ('n versameling van handleidings en handboeke
   by wikibooks.org), en Wikisource ('n bewaarplek vir dokumente in die
   publieke domein by wikisource.org). Al hierdie projekte word
   gepubliseer onder die selfde lisensie en loop op MediaWiki-sagteware.
   Om hierdie projekte te ondersteun het die Stigting meer as VSA$100 000
   (R680 000) ingesamel sedert sy ontstaan. Meer inligting is beskikbaar
   by wikimediafoundation.org/fundraising, waar skenkings ook gemaak kan
   word.

   Aangesien veranderinge elke minuut van elke dag gemaak word, is dit
   onmoontlik om te voorspel waar Wikipedia en sy susterprojekte gaan wees
   oor 'n jaar van nou af. Maar Wikipedia se groeitempo het aangehou
   toeneem in die afgelope maande, en teen die huidige tempo sal Wikipedia
   in grootte verdubbel oor omtrent ses maande.

[wysig] Ekstra inligting

   Vir vrae en onderhoude, kontak:

   {Wikipedia press contact's name}, {Language and/or region} Wikipedia
   press contact co-ordinator
   Phone:
   E-mail:

   Jimmy Wales, Voorsitter van die raad van trustees van die Wikimedia
   stigting (slegs Engels)
   Telefoon: (+1)-727-644-3565
   E-pos: jwales@wikimedia.org

   Vir meer agtergrondinligting, sien gerus die volgende (in Engels):
     * Wikipedia se artikel oor Wikipedia
     * Wikipedia se artikel oor die Wikimedia Stigting
     * Wikipedia Statistiek
     * Sekere vertoon-artikels van die Engelse Wikipedia
     * Antwoorde op algemene punte van kritiek oor die wiki-konsep
     * Mediadekking oor Wikipedia

