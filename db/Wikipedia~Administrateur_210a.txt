Wikipedia:Administrateur


   Administrateurs, ook soms verkort as admins en ook genoem sysops (van
   die Engelse "system operators") is Wikipediane aan wie die gemeenskap
   toegang tot tegniese eienskappe van die projek verleen, sodat hulle aan
   die onderhoud en instandhouding van Wikipedia aandag kan gee.
   Administrateurs kan bladsye beveilig en verwyder, ander bydraers
   blokkeer of verban en ook enige van hierdie aksies ongedaan maak.
   Hierdie voorregte word vir 'n onbepaalde periode aan 'n administrateur
   toegestaan en word slegs onttrek op versoek van die administrateur self
   of ander omstandighede waar die administrateur skuldig bevind word aan
   'n misbruik van hierdie voorregte. Administrateurs is bydraers wat
   vrywilliglik ekstra verantwoordelikheid op hulself neem. Hulle is dus
   nie betaalde werknemers van die Wikimedia-stigting nie.

         Outomatiese lys van huidige administrateurs - Nominasies en
                   selfnominasies vir administrateurstatus

   In die dae toe Wikipedia nog sy babatreë gegee het, het alle bydraers
   ook as administrateurs gefunksioneer en in prinsiep behoort dit steeds
   so te wees. Enige gebruiker kan hom- of haarself gedra soos dit 'n
   administrateur betaam (behalwe om valslik te beweer dat hulle een is),
   selfs al besit hulle nie oor die ekstra administratiewe funksies nie.
   Daar wees reeds vroeg uitgewys dat administrateurs nooit tot 'n
   spesiale subgroep van die gemeenskap moet ontwikkel nie, maar dat hulle
   deel is van die gemeenskap net soos al die ander bydraers. Hulle word
   egter voorsien van ekstra gereedskap vir huishoudelike take wat
   moontlik die projek kan skaad as alle gebruikers toegang daartoe het.

   Die gemeenskap verwag wel van administrateurs om die noodsaaklike
   instandhouding en huishoudelike take te verrig waartoe die ekstra
   voorregte hulle instaat stel. Voorbeelde van sulke take is die dophou
   van die nomisasies vir bladsyverwydering, sodat die konsensus van die
   gemeenskap uitgevoer kan word, asook die dophou van "onlangse
   wysigings", sodat blatante vandalisme vinnig teruggerol kan word.
   Gebruikers mag administrateurs ook kontak vir hulp of advies rakende
   tegniese sake. Omdat administrateurs oor die algemeen deur die
   gemeenskap as vertroude bydraers beskou word, gebeur dit soms dat ander
   gebruikers 'n administrateur kontak om op te tree as 'n bemiddelaar
   tydens 'n konfliksituasie. Ook gewone gebruikers mag om die rede
   gekontak word: bemiddelaars is altyd neutraal en is nie self direk
   betrokke met die kwessies waarmee hulle ander help nie.

   Inhoud

        * 1 Administratiewe gereedskap
             + 1.1 Beveiligde bladsye
             + 1.2 Verwydering en herstelling van bladsye
             + 1.3 Blokkering en onblokkering van gebruikers
             + 1.4 Terugrolling
             + 1.5 Ontwerp en bewoording van die raamwerk en spesiale bladsye
             + 1.6 Ander
        * 2 Hoe om 'n administrateur te word
        * 3 Probleme met administrateurs
        * 4 Misbruik van administrateurstatus
        * 5 "No big deal"

[wysig] Administratiewe gereedskap

   Wiki-sagteware het 'n paar belangrike funksies wat beperk is.
   Administrateurs het wel toegang tot sommige van die funksies. Hulle is:

[wysig] Beveiligde bladsye

     * Administrateurs kan die Tuisblad en ander geslote bladsye wysig.
       Indien u kommentaar of voorstelle rakende veranderinge van die
       tuisblad het, is u meer as welkom om dit op die tuisblad se
       besprekingsblad te noem. Die tuisblad is 'n duidelike teiken vir
       vandalisme en die beveiliging daarvan is die enigste manier om ons
       welkommat skoon te hou van willekeurige profaniteit.

     * Die beveiling van bladsye (en die onbeveiliging daarvan). Daar
       bestaan verskillende mates van beveiliging teen sekere klasse van
       gebruikers, asook die beveiling van die skuif van 'n bladsy.
       Bladsye word slegs in sekere situasies beveilig en selfs dan slegs
       tydelik. Voorbeelde sluit in artikels wat dikwels die teiken van
       vandalisme is.

[wysig] Verwydering en herstelling van bladsye

     * Verwydering van bladsye, insluitende beelde, en hul
       wysigingsgeskiedenis. Soms is die verwydering van bladsye bloot vir
       'n tegniese rede, soos wanneer 'n bladsy geskuif moet word na 'n
       bladsy wat tans 'n aanstuur is, of in ander gevalle is dit bladsye
       wat bloot geskep is om vandalisme ten toon te stel. Verwyderings
       van bladsye wat kopieregskendings word ook deur administrateurs
       hanteer.

     * Besigting en herstelling van verwyderde bladsye, insluitende
       beelde, en hul wysigingsgeskiedenis.

[wysig] Blokkering en onblokkering van gebruikers

     * Die blok van IP-adresse en gebruikersrekeninge, vir 'n spesifieke
       of onbepaalde tyd.

     * Onblokkering van IP-adresse en gebruikersrekeninge.

[wysig] Terugrolling

     * Spoedige terugrolling van bladsye. Enige gebruiker (hetsy ingeteken
       of nie) kan 'n bladsy na 'n vroeër weergawe terugrol.
       Administrateurs beskik oor 'n vinniger, outomatiese terugrolfunksie
       om hulle te help met die terugrolling van vandalisme.

[wysig] Ontwerp en bewoording van die raamwerk en spesiale bladsye

   Administrateurs kan die volgende take verrig:
     * Die teks van sommige spesiale bladsye en die raamwerk verander deur
       die bladsye in die MediaWiki-naamspasie te wysig, soos byvoorbeeld
       die bo-kant van bladsye soos die "Special:Whatlinkshere" en die
       bladsy wat 'n geblokkeerde gebruiker sal kry wanneer hy/sy 'n
       wysiging probeer maak.

     * Die styl te verander deur wysigings aan die CSS en die "monobook
       stylesheet" by MediaWiki:Monobook.css aan te bring, asook die

     * wysiging van algemene en spesifieke JavaScript van die sagteware by
       MediaWiki:Common.js.

[wysig] Ander

   Gebruikers met administrateurstatus kan ook
     * bladsye skuif wat teen skuiwing beveilig is;
     * die bladsy Special:Unwatchedpages besigtig, sodat hulle kan let op
       bladsye waar vandalisme moontlik nie raakgesien sal word nie;
     * die geskiedenis van verwyderde bladsye besigtig.

[wysig] Hoe om 'n administrateur te word

   Indien u 'n administrateur wil wees, kan u uself nomineer. Let
   asseblief op die riglyne wat beide hier en daar genoem word. U
   mede-gebruikers sal die nominasie bespreek en probeer bepaal of daar
   konsensus is, sodat u 'n administrateur kan word.

   Dit is raadsaam om vir tydperk by Wikipedia aktief te wees voor u
   administrateurstatus aanvra: ander gebruikers kan u tog eers vertrou as
   hulle u herken.

   Wees asseblief versigtig! U moet uiters versigtig wees wanneer u die
   funksies gebruik waartoe administrateurs toegang gegee word, veral die
   vermoë om bladsye en beelde te verwyder (saam met hul
   wysigingsgeskiedenis) en die vermoë om IP-adresse en gebruikers te
   blokkeer. Besoek gerus die Engelse riglyne by
   en:Wikipedia:Administrators' how-to guide en die geskakelde bladsye by
   en:Wikipedia:Administrators' reading list voor u met u nuwe gereedskap
   begin rondspeel.

   Sekuriteit: Daar word van administrateurs en burokrate verwag om sterk
   wagwoorde vir hulle rekenings te gebruik. Op 7 Mei 2007 het 'n vandalis
   toegang tot 'n administrateur se rekening gekry en die Engelse tuisblad
   se inhoud vervang met "Where is the main page"?.

[wysig] Probleme met administrateurs

   Indien u voel dat 'n administrateur hom- of haarself op 'n onvanpaste
   wyse teenoor u gedra het, moet u u besorgdheid daaroor direk aan die
   administrateur self stel en probeer om 'n oplossing op 'n beskaafde en
   ordentelike manier te vind. Indien die saak tussen die twee partye nie
   opgelos kan word nie, kan u 'n derde, onpartydige gebruiker vra om as
   bemiddelaar op te tree.

[wysig] Misbruik van administrateurstatus

   Adminstrateurs mag van hul voorregte onthef word indien hulle dit
   misbruik.

[wysig] "No big deal"

   Jimbo Wales, die stigter van Wikipedia, het in Februarie 2003 die
   volgende oor administrateurs te sê gehad:

     I just wanted to say that becoming a sysop is *not a big deal*.

     I think perhaps I'll go through semi-willy-nilly and make a bunch of
     people who have been around for awhile sysops. I want to dispel the
     aura of "authority" around the position. It's merely a technical
     matter that the powers given to sysops are not given out to
     everyone.

     I don't like that there's the apparent feeling here that being
     granted sysop status is a really special thing.
     - Jimbo Wales, wikimedia.org archive entry, gmane archive entry

   Kategorie: Wikipedia

