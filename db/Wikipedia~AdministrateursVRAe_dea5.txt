Wikipedia:AdministrateursVRAe


   Dié bladsy beantwoord sommige vrae wat verwant hou met Administrateurs
   op Wikipedia.

   Sien ook: Wikipedia:Administrateur.

   Inhoud

        * 1 Wie besluit oor beleid?
        * 2 Wat is 'n administrateur? Wat is 'n "sysop"?
        * 3 Wat is 'n burokraat?
        * 4 Hoe kan ek 'n administrateur word?
        * 5 Wie administreer die administrateurs?
             + 5.1 Bron vir dié artikel

[wysig] Wie besluit oor beleid?

   Wikipedia:Policies and guidelines word goed in stand gehou op die
   Engelse Wikipedia. Dit beskryf hoe Wikipedia by beleidsriglyne uitkom,
   deur middel van 'n proses van besprekings en konsensusvorming.
   Gesprekke hier op ons Wikipedia vind veral plaas deur middel van die
   Geselshoekie. Vir 'n goeie oorsig oor die Afrikaanse
   Wikipedia-beleidsisteem, gaan na die beleidsbladsy.

[wysig] Wat is 'n administrateur? Wat is 'n "sysop"?

   Dit is twee woorde vir dieselfde ding. 'n Administrateur is gewoon 'n
   Wikipediaan wat bemagtig is om die paar sagtewarefunksies op Wikipedia
   wat beperkte toegang het, te verrig: die skrap van artikels en ander
   ongewenste opgelaaide lêers; die beskerming van sekere blaaie, of die
   opskorting van sodanige beskerming; en die blokkering en opheffing van
   blokkering van Internetprotokoladresse (IP-adresse). Die gemelde
   sagteware gebruik die letterrygkraal "sysop" op 'n interne wyse om die
   administrateurs se intekeningsblaaie te identifiseer. (Wat waarskynlik
   'n rede kan wees hoekom hulle ook só genoem word). Administrateurs is
   gewoonlik vriendelike kêrels (en binnekort sekerlik ook nooiens) wat
   graag vir ons ander bydraers help, veral as u 'n vraag op hul
   besprekingsbladsy sou pos. Om te sien wie is die administrateurs op die
   Afrikaanse Wikipedia, kyk na die lys van Afrikaanse
   Wikipedia-administrateurs.

[wysig] Wat is 'n burokraat?

   'n Gebruiker met burokraatstatus is by magte om ander gebruikers na
   administrateurs te kan verander (maar kan nie die administrateurstatus
   weer wegneem nie); om gebruikers se gebruikersname te verander
   (gewoonlik op versoek van die betrokke gebruiker); en om
   bot-gebruikersbladsye te merk vir sekere dophoufunksies of die merk
   daarop weg te neem. Burokrate word geskep deur die burokrate van ander
   Wikipediaprojekte, mits diesulkes op daardie projek bestaan. Hier op
   ons Afrikaanse Wikipedia het ons een burokraat (wat terselftertyd
   steeds ook 'n administrateur is), genaamd Alias.

[wysig] Hoe kan ek 'n administrateur word?

   Dit is heel maklik. Eerstens moet u begin deelneem as 'n geregistreerde
   gebruiker, en nie as 'n anonieme bydraer nie. Daarvoor benodig u 'n
   gebruikersbladsy. Om dit te kry, druk die blou "Teken in" skakel regs
   bo-aan die bladsy van enige Wikipedia-bladsy. As die aantekening eers
   geskied het, maak dan nuttige bydraes en veranderinge soos die tyd
   verloop. Op dié manier toon u aan die Afrikaanse Wikipedia-gemeenskap
   dat u hier is ten goede doele. Ná die verloop van 'n paar maande kan u
   u eie naam nomineer by administrateursnominasies.

   Kyk ook na die nuttige bespreking hieroor deur Alias, op die
   administrateursbesprekingsbladsy onder die hofie Minimum vereistes vir
   Administrateurskap.

[wysig] Wie administreer die administrateurs?

   Elke handeling van 'n administrateur is sigbaar aan elke gebruiker
   (insluitend blokkasies, verwyderings en die redigeer van beskermde
   bladsye). Dit is dus elke Wikipediaan se taak om administrateurs dop te
   hou en, indien nodig, handelinge te bevraagteken. Administrateurs hou
   mekaar vriendelik dop; bowendien is omtrent al die beperkte aksies van
   'n administrateur omkeerbaar deur enige ander administrateur. Indien 'n
   administrateur erg sou handuit ruk, het die Wikipedia arbitrasiekomitee
   die reg om so 'n individu te dissiplineer (en het al op ander projekte
   dit gedoen). In uiters rare omstandighede kan die Wikimediaraad van
   Trustees, of selfs Jimbo Wales ingryp.

[wysig] Bron vir dié artikel

     * Wikipedia:Administration FAQ

