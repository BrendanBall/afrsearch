Wikipedia:Beeld van die week


   Die meeste van die beelde wat op die Afrikaanse Wikipedia gebruik word
   is afkomstig van die Wikimedia Commons, 'n versameling vrye beelde en
   ander medialêers wat deur alle Wikimedia-projekte gebruik kan word,
   maar wat ook deur enige ander persoon of instansie gebruik kan word.

   Die Wikimedia Commons besit tans naastenby 2 miljoen lêers, waarvan
   sommige uitgewys word as spogbeelde. Enige persoon kan 'n rekening by
   die Wikimedia Commons skep en beelde nomineer vir featured-status of op
   ander gebruikers se nominasies reageer ([1]). Die kriteria waarvolgens
   die Commons se spogbeelde gekies word strek van die tegniese tot die
   estetiese.

   Afrikaanse Wikipediane kan ook beelde of ander medialêers by die
   Commons bydra (sommige doen reeds) en daar kan direk uit enige artikel
   hier na 'n beeld op die Commons skakel.

   Die beelde wat hier verskyn het dus almal reeds spogstatus (featured
   status) behaal.

[wysig] Argiewe

     * 2007

[wysig] 2008

   Week 1
   Joseph Kittinger se rekord-brekende vryval

   Joseph Kittinger spring uit 'n gondel op 'n hoogte van 31 300m (in die
   stratosfeer) as deel van die Excelsior-projek.

   Die projek was 'n reeks hoë vryvalspronge deur Kaptein Kittinger van
   die Lugmag van die Verenigde State van Amerika in 1959 en 1960. Die
   doel van die projek was om die Beaupre-meertrappige valskermstelsel te
   toets. Tydens die geïllustreerde sprong het Kittinger die wêreldrekord
   vir die hoogste valskermsprong gestel, asook die rekords vir die
   langste valskermvryval en die vinnigste vryval. Met die ingang van 2007
   is dié rekords steeds nie gebreek of geëwenaar nie.

   Foto-erkenning: Lugmag van die VSA
   besigtig
     __________________________________________________________________

   Week 2
   Iapetus

   Die Cassini-wenteltuig kry sy eerste hoë-resolusie blik van die helder
   agterste hemisfeer van Saturnus se maan, Iapetus, in September 2007.

   Giovanni Cassini het dié natuurlike satelliet reeds in 1671 ontdek en
   aangeneem dat een kant van Iapetus baie donkerder is as die ander kant.
   Hy het hierdie aanname basseer op die feit dat hy Iapetus slegs aan een
   kant van Saturnus kon waarneem. Die aanname is dan ook in 1981 bevestig
   deur Voyager 2, wat foto's van die maan op 'n afstand van 966 000 km
   van die planeet af geneem het. Die rede vir hierdie verskil in die
   kleur van die oppervlak is tans nog onbekend.

   Die prominentste topografiese eienskap van hierdie aansig is die
   450 km-wye impakbekken; een van ten minste nege sulke groot bekkens op
   Iapetus. Die bekken oorvleuel met 'n ouer, ongeveer ewe groot bekken
   aan sy suidooste.

   Foto-erkenning: NASA/JPL/Space Science Institute
   besigtig
     __________________________________________________________________

   Week 3
   L'Hemisfèric in Valencia

   Die Halfronde of L'Hemisfèric, ontwerp deur die Valenciese argitek,
   Santiago Calatrava, vorm deel van die Ciudad de las Artes y las
   Ciencias ("Stad vir Kuns en Wetenskappe") in Spanje en huisves (onder
   andere) 'n Imax-filmteater en 'n planetarium.

   Die kompleks of "stad" is 'n kultureel-wetenskaplike kompleks wat
   beskou word as 'n indrukwekkende voorbeeld van moderne argitektuur.
   Ander geboue sluit 'n operahuis, 'n wetenskapmuseum en 'n
   oseanografiese park in. L'Hemisfèri was die eerste gebou wat sy deure
   geopen het tydens die kompleks se inwyding op 16 April 1998.

   Foto-erkenning: David Iliff
   besigtig
     __________________________________________________________________

   Week 4
   San Diego se stadsprofiel snags

   'n Panoramiese nagaansig van San Diego. San Diego is 'n hawestad in die
   suide van Kalifornië met sowat 1,3 miljoen inwoners. Dit is die tweede
   grootste stad in Kalifornië en die sewende grootste in die Verenigde
   State.

   Hierdie foto is geneem met 'n lange beligtingstyd vanaf Shelter-eiland
   na die ooste, met die middestad as uitsig.

   Foto-erkenning: Ted "Rufus" Ross
   besigtig
     __________________________________________________________________

   Week 5
   Bewys van Pythagoras se stelling

   Geanimeerde meetkundige bewys van die Stelling van Pythagoras.

   Volgens die stelling is die kwadraat van die lengte van die skuinssy
   (c) van enige reghoekige driehoek gelyk aan die som van die kwadrate
   van die lengtes van die reghoekige sye (a en b). Alhoewel die resultaat
   van die stelling reeds aan ander antieke volke bekend was, was
   Pythagoras die eerste wat die stelling kon bewys.

   Beelderkenning: Joaquim Alves Gaspar
   besigtig
     __________________________________________________________________

   Week 6
   Die grootwitreier

   Die Grootwitreier (Ardea alba) is, soos sy naam aandui, 'n groot, wit
   reier, wat in die meeste van die tropiese en warmer dele van die wêreld
   gevind kan word. Die voël kan tot 101 cm lank word en tot 1,5 kg weeg.
   Die Grootwitreier kan van ander wit reiers onderskei word deur sy geel
   snawel en swarte bene en voete.

   Hierdie Grootwitreier was afgeneem langs die Merritt-meer in Oakland,
   Kalifornië.

   Foto-erkenning: Calibas
   besigtig
     __________________________________________________________________

   Week 7
   Die Broadway-toring

   Die Broadway-toring is 'n siergebou wat uit 1797 dateer en geleë is op
   Broadway-heuwel naby die dorpie Broadway, in Worcestershire, Engeland,
   in die Cotswolds. Die toring se basis is 312 meter bo seespieël en die
   toring self is 17 meter hoog. Op 'n mooiweersdag kan dertien
   graafskappe van Engeland van die bokant van die toring gesien word. Die
   uitsig sluit in die Severn-vallei tot by die Walliese berge.

   Hierdie foto was deur Wikimediane verkies tot die Beeld van die jaar
   vir 2007.

   Foto-erkenning: User:Newton2
   besigtig
     __________________________________________________________________

   Week 8
   Bewegende sandduine

   Bewegende sandduine in die Sahara, in die suidweste van Libië (90% van
   die land is woestyn). Duine se beweging is aan die wind te danke en
   daar is al duine in verskeie dele van die wêreld aangeteken wat meer as
   100 m per jaar beweeg.

   Foto-erkenning: Luca Galuzzi
   besigtig
     __________________________________________________________________

   Week 9
   Keulen

   Laat skemer in Keulen, Duitsland. In die voorgrond is die
   Hohenzollern-spoorwegbrug, met die Katedraal van Keulen in die
   agtergrond en die Museum Ludwig aan sy linkerkant.

   Foto-erkenning: Thomas Robbin
   besigtig
     __________________________________________________________________

   Week 10
   Weerlig

   Wolk-tot-wolk weerlig in Zwickau, Duitsland. Weerlig is 'n kragtige
   natuurlike elektrostatiese ontlading wat tydens 'n donderstorm
   ontstaan. Die skielike ontlading gaan gepaard met die uitstraling van
   sigbare lig asook ander vorme van elektromagnetiese straling. Die
   elektriese stroom wat deur die lug vloei verhit die lug baie vinnig en
   laat die lug uitsit in die vorm van 'n plasma wat akoestiese skokgolwe
   (donder) in die atmosfeer veroorsaak.

   Foto-erkenning: André Karwath
   besigtig
     __________________________________________________________________

   Week 11

   Joodse burgers in Warskou word gevange geneem tydens 'n opstand in die
   Joodse Ghetto. Dié foto, een van die bekendste foto's uit die Tweede
   Wêreldoorlog, het deel gevorm van Jürgen Stroop se bekende
   "Stroop-verslag" aan Heinrich Himmler in Mei 1943.
   besigtig
     __________________________________________________________________

   Week 12

   'n Blok ys gestrand naby Jökulsárlón, Ysland. Jökulsárlón is die
   bekendste en die grootste van 'n aantal gletsermere in ysland.
   Gletsermere het hulle ontstaan in gesmelte gletsers.

   Foto-erkenning: Andreas Tille
   besigtig
     __________________________________________________________________

   Week 13

   Dr. Wernher von Braun, 'n pionier van Amerika se ruimteprogram, staan
   langs die vyf F-1-enjins van die Saturn V-lanseringsvoertuig. Hierdie
   voertuig is 'n werklike toetsvoertuig wat voorheen by die U.S. Space
   Rocket Center in Alabama vertoon is. Die enjins was 5 meter lank en het
   15 ton vloeibare suurstof en keroseen per sekonde verbrand om 3 401 942
   kilogram stootkrag te gee.

   Foto-erkenning: NASA
   besigtig
     __________________________________________________________________

   Week 14

   Die astrolabium is 'n outydse sterrekundige meetinstrument wat deur die
   klassieke sterrekundiges, navigators en sterrewiggelaars gebruik is.
   Dit was vir 1200 jaar die vernaamste instrument vir navigasie, van sy
   uitvinding in die 4de eeu tot ongeveer die 16de tot 18de eeu,
   waartydens dit langsamerhand deur die sekstant vervang is.

   Foto-erkenning: Andrew Dunn
   besigtig
     __________________________________________________________________

   Week 15

   'n Hawelose man in Parys, Frankryk. Ondanks die feit dat Parys een van
   die welvarendste gebiede in die Europese Unie is, is armoede nie
   onbekend nie, met sowat tien persent (7,5 persent in die
   metropolitaanse gebied) van die bevolking wat werkloos is. Na ramings
   is daar meer as 50 000 dakloses wat skuiling in die metrostasies en
   ander plekke moet vind.

   Foto-erkenning: Eric Pouhier
   besigtig
     __________________________________________________________________

   Week 16
   Uitsig oor die Sydney-hawe se brug

   'n Uitsig oor die hawebrug in Sydney, Australië. Die bekende
   Sydney-operahuis kan links gesien word en vorm saam met die brug 'n
   ikoniese beelde van die stad. Tot en met 1967 was die brug die stad se
   hoogste struktuur, met 'n hoogte van 139 meter. Die brug is 1149 meter
   lank en 49 meter breed, wat dit dan ook die breedste boogbrug ter
   wêreld maak.

   Foto-erkenning: David Iliff
   besigtig
     __________________________________________________________________

   Week 17

   Ghadames, 'n antieke woestyndorpie in Libië, is ontwerp om die uiters
   warme Sahara-klimaat teë te staan. Huise is gebou uit modder, kalk en
   die stamme van palmbome. Die stegies tussenin word bedek om die
   inwoners beskerming teen die hitte te bied.

   Foto-erkenning: Luca Galuzzi
   besigtig
     __________________________________________________________________

   Week 18

   'n Satellietbeeld van Skandinawië: Noorweë, Swede en Finland is
   sigbaar. Met 'n landskap wat hoofsaaklik deur gletsers gevorm is, is
   die Skandinawiese skiereiland beeldskoon tydens die winter, dog uiters
   koud.

   Foto-erkenning: Jacques Descloitres van NASA.
   besigtig
     __________________________________________________________________

   Week 19

   Die jagluiperd (Acinonyx jubatus) is 'n atipiese lid van die katfamilie
   wat spoed gebruik om te jag, eerder as sluipmetodes of taktiek. Dit is
   die vinnigste van alle landdiere en kan 'n spoed van tot 120 km/h
   behaal. Die jagluiperd is bekend vir sy merkwaardige versnelling: 0 tot
   100 km/h in 3,5 sekondes, wat vinniger is as die Mercedes-Benz SLR
   McLaren, die Lamborghini Murciélago en die F/A-18 Hornet.

   Foto-erkenning: Mark Probst
   besigtig
     __________________________________________________________________

   Week 20

   Die maan is die enigste natuurlike satelliet van die aarde en die vyfde
   grootste in ons sonnestelsel. Dit het geen ander formele naam as die
   "maan" nie, alhoewel dit soms "Luna" (Latyn vir "maan") genoem word om
   dit te onderskei van die algemene term "maan".

   Met die Apollo 11-maansending van Julie 1969 het die maan die eerste
   hemelliggaam in ons sonnestelsel geword waarop mense geland het.

   Foto-erkenning: Luc Viatour
   besigtig
     __________________________________________________________________

   Week 21

   Koffie is 'n wyd genuttigde stimulerende drankie wat met geroosterde
   sade voorberei word. Hierdie sade, wat algemeen bekend staan as
   koffiebone, is afkomstig van die koffieplant. Koffie is vir die eerste
   keer in die 9de eeu gedrink, toe dit in die hooglande van Ethiopië
   ontdek is. Van daar het dit na Egipte en Jemen versprei en teen die
   15de eeu het dit ook Persië, Turkye en Noord-Afrika bereik. Vanuit die
   Moslemwêreld het koffie na Italië versprei, en toe na die res van
   Europa en die Amerikas. Vandag is koffie een van die gewildste drankies
   ter wêreld.

   Foto-erkenning: Julius Schorzman
   besigtig
     __________________________________________________________________

   Week 22

   'n Modefoto uit 1947 geneem in die Weeki Wachee-rivier, Florida, deur
   Toni Frissell. Alhoewel haar werk ook die daaglikse samelewing en ander
   sosiale kwessies weerspieël het, word sy hoofsaaklik onthou vir haar
   modefoto's: sy was een van die eerste fotograwe wat modelle uit die
   studio geneem het en in die natuur geplaas het.

   Foto-erkenning: Toni Frissell
   besigtig
     __________________________________________________________________

   Week 23

   Die 2004-Indiese Oseaan-tsoenami tref die klein kusdorpie, Ao Nang, in
   Thailand. Dié tsoenami is deur 'n aardbewing veroorsaak, maar
   tsoenami's kan ook die gevolg wees van aard- of grondverskuiwings,
   vulkaniese uitbarstings, ontploffings en die impak van buiteaardse
   liggame soos meteoriete.

   Foto-erkenning: David Rydevik
   besigtig
     __________________________________________________________________

   Week 24

   'n Mens se oog is die orgaan in die liggaam wat inligting uit die
   lig-omgewing aan die brein oordra. Lig word op die netvlies (ook retina
   genoem) gefokus deur die lens. Die netvlies is 'n laag gespesialiseerde
   senuweeselle wat lig omskakel in senuwee-seine. Die oog kan sy
   fokusafstand verander deur spiere wat die vorm van die lens verander.

   Foto-erkenning: Che
   besigtig
     __________________________________________________________________

   Week 25

   'n Nagtelike uitsig oor die Promenade des Anglais (Frans vir "Promenade
   van die Engelse") in die Franse kusstad, Nice. Die stad is geleë langs
   die Middellandse See, tussen Cannes en Monaco, en is na Parys die
   belangrikste toeristestad in Frankryk.

   Foto-erkenning: William M. Connolley
   besigtig
     __________________________________________________________________

   Week 26
   Isaac Asimov

   'n Kopie van 'n skildery van Isaac Asimov, 'n gewilde skrywer van
   wetenskapfiksie. Onlangse rolprente soos I, Robot en Bicentennial Man
   is op sy werke gebaseer. In die beeld kan simbole van sy werke op die
   troon gesien word.

   Foto-erkenning: Rowena Morrill
   besigtig
     __________________________________________________________________

   Week 27 Wikipedia:Voorbladbeeld week 27 2008
   besigtig
     __________________________________________________________________

   Week 28 Wikipedia:Voorbladbeeld week 28 2008
   besigtig
     __________________________________________________________________

   Week 29 Wikipedia:Voorbladbeeld week 29 2008
   besigtig
     __________________________________________________________________

   Week 30 Wikipedia:Voorbladbeeld week 30 2008
   besigtig
     __________________________________________________________________

   Week 31 Wikipedia:Voorbladbeeld week 31 2008
   besigtig
     __________________________________________________________________

   Week 32 Wikipedia:Voorbladbeeld week 32 2008
   besigtig
     __________________________________________________________________

   Week 33 Wikipedia:Voorbladbeeld week 33 2008
   besigtig
     __________________________________________________________________

   Week 34 Wikipedia:Voorbladbeeld week 34 2008
   besigtig
     __________________________________________________________________

   Week 35 Wikipedia:Voorbladbeeld week 35 2008
   besigtig
     __________________________________________________________________

   Week 36 Wikipedia:Voorbladbeeld week 36 2008
   besigtig
     __________________________________________________________________

   Week 37 Wikipedia:Voorbladbeeld week 37 2008
   besigtig
     __________________________________________________________________

   Week 38 Wikipedia:Voorbladbeeld week 38 2008
   besigtig
     __________________________________________________________________

   Week 39 Wikipedia:Voorbladbeeld week 39 2008
   besigtig
     __________________________________________________________________

   Week 40 Wikipedia:Voorbladbeeld week 40 2008
   besigtig
     __________________________________________________________________

   Week 41 Wikipedia:Voorbladbeeld week 41 2008
   besigtig
     __________________________________________________________________

   Week 42 Wikipedia:Voorbladbeeld week 42 2008
   besigtig
     __________________________________________________________________

   Week 43 Wikipedia:Voorbladbeeld week 43 2008
   besigtig
     __________________________________________________________________

   Week 44 Wikipedia:Voorbladbeeld week 44 2008
   besigtig
     __________________________________________________________________

   Week 45 Wikipedia:Voorbladbeeld week 45 2008
   besigtig
     __________________________________________________________________

   Week 46 Wikipedia:Voorbladbeeld week 46 2008
   besigtig
     __________________________________________________________________

   Week 47 Wikipedia:Voorbladbeeld week 47 2008
   besigtig
     __________________________________________________________________

   Week 48 Wikipedia:Voorbladbeeld week 48 2008
   besigtig
     __________________________________________________________________

   Week 49 Wikipedia:Voorbladbeeld week 49 2008
   besigtig
     __________________________________________________________________

   Week 50 Wikipedia:Voorbladbeeld week 50 2008
   besigtig
     __________________________________________________________________

   Week 51 Wikipedia:Voorbladbeeld week 51 2008
   besigtig
     __________________________________________________________________

   Week 52 Wikipedia:Voorbladbeeld week 52 2008
   besigtig
   Kategorie: Wikipedia

