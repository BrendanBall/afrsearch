Wikipedia:Beelde


   In 'n neutedop: Wees versigtig om nie nie-vrye beelde op te laai nie,
   en voeg 'n deeglike beskrywing en bron van die beeld by.

   Be very careful not to upload non-free images, fully describe all
   images' sources and copyright details on their description pages, and
   try to make images as useful and reusable as possible.

   Wikipedia bevat duisende illustrerende beelde en ander media. Hierdie
   bladsy verskaf 'n oorsig van die gebruik van beelde in Wikipedia.

   Inhoud

        * 1 Beeldvoorkeure
        * 2 Gebruik van beelde
        * 3 Verkryging van beelde
        * 4 Beelde onderhewig aan kopiereg
             + 4.1 Selfgemaakte beelde
             + 4.2 Beelde op die Internet
        * 5 Laai van beelde
        * 6 Keuse en plasing van beelde
             + 6.1 Noemenswaardigheid en relevansie
        * 7 Sien ook

[wysig] Beeldvoorkeure

   Ingetekende gebruikers kan die grootte van "thumbnails" verander onder
   "Lêers" op hul voorkeure blad. Gebruikers wat nie ingeteken is nie en
   gebruikers wat nie hul voorkeur verander het nie sien sulke beelde in
   180px. Ingetekende gebruikers kan kies tussen groottes van 120px,
   150px, 180px, 200px, 250px of 300px. (Sien Wikipedia:Uitgebreide
   beeldsintaks vir meer oor hierdie waardes.)
   Voorbeeld opskrif
   Voorbeeld opskrif

[wysig] Gebruik van beelde

   Om u beelde in 'n artikel te gebruik moet u beeldsintaks gebruik. Hier
   volg die mees basieste voorbeeld van hoe 'n beeld in 'n artikel gebruik
   kan word.
[[Voorbeeld.jpg|thumb|right|Voorbeeld opskrif]]

   Die naam van die beeld is in hierdie geval Example.png. Die gebruik van
   die term "thumb", plaas die beeld in 'n raampie en forseer die beeld
   tot 'n gepaste grootte. Vervang die "Voorbeeld opskrif" met 'n gepaste
   opskrif wat die inhoud van die beeld beskryf.

   Die volle stel opsies is meer ingewikkeld (sien Wikipedia:Uitgebreide
   beeldsintaks), maar die gegewe instruksies sal u beelde korrek laat
   vertoon in artikels.

[wysig] Verkryging van beelde

   Alle beelde op Wikipedia moet voldoen aan die beleid rakende die
   gebruik van beelde. Dit beteken dat hulle onderhewig aan die GNU
   Algemene Publieke Lisensie moet wees [1].

[wysig] Beelde onderhewig aan kopiereg

   Beelde moet in besonder vry vir algemene gebruik en wysiging wees.
   Beelde wat onderhewig is aan kopiereg moet gedek word deur 'n Exemption
   Doctrine Policy (EDP) gedek word. Die Afrikaanse Wikipedia besit nie
   tans 'n EDP nie en kan dus nie beelde wat onderhewig aan kopiereg is
   aanvaar nie.

[wysig] Selfgemaakte beelde

   Gebruikers kan self beelde maak deur foto's te neem of met die hand te
   skep of met beeldsagteware. Die beelde kan geskandeer word, of, in die
   geval van digitale beelde, direk opgelaai word. Dit is steeds nodig dat
   die gebruiker self besluit onder watter lisensie die beeld gebruik mag
   word en dan die ooreenstemmende etiket te gebruik.

[wysig] Beelde op die Internet

   Die Wikimedia Commons is 'n sustersprojek van Wikipedia en bevat tans
   oor 'n miljoen beelde en ander media-lêers wat in die publieke domein
   is. Die voordeel van hierdie beelde is dat hulle reeds korrek
   gelisensieerd is en dat daar direk na dié beelde geskakel kan word.

   'n Uitgebreide lys van webwerwe wat vrye beelde bevat is beskikbaar by
   Hulp:Gebruik van openbare bronne. Die webwerf Flickr het ook 'n
   afdeling van beelde wat onder die "Creative Commons" lisensie val. Dié
   afdeling is hier verkrygbaar.

   Indien u twyfel oor die kopiereg van 'n beeld kan u altyd die eienaar
   van die webwerf kontak: hy of sy mag miskien selfs instem om die beeld
   onder die GDFL-lisensie vry te stel.

   Let wel: Beelde wat onderhewig is aan kopiereg en nie noodsaaklik is
   tot die duidelikheid van 'n artikel nie, mag verwyder word. Indien die
   korrekte beeldetiket nie by 'n beeld gevoeg is nie, mag dit ook
   genomineer word vir verwydering.

[wysig] Laai van beelde

   Ingetekende gebruikers kan beelde en ander media na die Afrikaanse
   Wikipedia oplaai. Dit word aanbeveel dat vrye beelde, d.w.s. beelde wat
   in die publieke domein is, na die Wikimedia Commons opgelaai word (u
   sal opnuut moet registreer en inteken). Media wat op die Commons is kan
   op dieselfde manier gebruik word as media wat direk op die
   Wikipedia-bedieners is.

   Media kan na die Afrikaanse Wikipedia opgelaai word by special:upload
   en na die Wikimedia Commons by commons:special:upload. Wanneer 'n beeld
   opgelaai word is dit belangrik om 'n beskrywende, dog eenvoudige en
   unieke naam vir die beeld te kies.

   Elke beeld het ook 'n beskrywingsblad. Tydens die oplaai van 'n beeld
   word u versoek om 'n opsomming van die beeld by te voeg. Hierby behoort
   u die bron, outeur en kopieregstatus van die beeld by te voeg, asook 'n
   beskrywing van die inhoud van die beeld. Die gegewens sal dan op die
   beeld se beskrywingsblad, saam met die beeld verskyn. Enige ander
   inligting (wie, waar, wanneer, hoekom) en tegniese inligting (apparaat,
   sagteware, ens.) kan ook van nut tot ander redigeerders en gebruikers
   wees en dit is waarskynlik dat slegs die persoon wat die beeld oplaai
   oor hierdie inligting beskik. Die sjabloon Beeldinligting is handig om
   te gebruik tydens die oplaai van 'n beeld.

   Indien u onseker is oor watter lisensie u vir u beelde verkies, of
   watter lisensies tot ander beelde mag behoort, is daar 'n handige gids
   hier beskikbaar.

   Let wel: Beelde wat nie 'n geldige bron of korrekte lisensiëringsetiket
   verskaf nie loop die risiko om geskrap te word. 'n Geldige bron is die
   naam van die boek waarin die beeld verskyn (met die datum van
   publikasie en outeur), die url van die internetblad waarop die beeld
   verskyn of die persoon wat vir u die fisiese foto gegee het om in te
   skandeer.

[wysig] Keuse en plasing van beelde

   Naas die basiese inligting rakende kopiereg en sintaks moet sommige
   redigeerders ook kies uit 'n verskeidenheid beelde en die plasing
   daarvan in artikels. Daar moet in ag geneem word dat die uitleg van
   artikels wat beelde bevat anders vertoon op verskillende
   skermresolusies en dat ander gebruikers die uitleg mag verander indien
   dit nie op hul resolusie goed vertoon nie.

   Artikels wat meer as een beeld gebruik moet ook 'n verskeidenheid
   verwante teks daarnaas hê. Drie portrette van dieselfde generaal in
   uniform sal oortollig wees in 'n artikel oor die generaal, tensy hulle
   drasties van mekaar verskil. Verwante beelde rakende 'n die gevegte
   waarin hy betrokke was, sal van meer nut wees tot lesers.

   Beelde moet ook nie so groot wees dat hulle die aangrensende
   artikelteks oorweldig nie.

[wysig] Noemenswaardigheid en relevansie

   Beelde moet relevant tot die onderwerp van die artikel wees en 'n
   sekere vlak van noemenswaardigheid hê. Met ander woorde, alhoewel
   tekeninge en amateur foto's wel dikwels gebruik word, word dit nie
   aanbeveel om u graad 1 tekening van 'n voël by die artikel voël te voeg
   nie.

[wysig] Sien ook

   Die lisensiëringsbeleid van die Wikimedia-stigting:
     * Clearing up Wikimedia's media licensing policies
     * Resolution:Licensing policy
     * Licensing policy FAQ draft

