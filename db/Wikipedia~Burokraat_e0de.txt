Wikipedia:Burokraat


   'n Burokraat op Wikipedia is 'n Administrateur met drie ekstra
   bevoegdhede. 'n Burokraat kan:
     * administrateursregte gee aan 'n gekose administrateur,
     * beurokraatregte gee aan 'n ander administrateur, en
     * 'n gebruiker se gebruikernaam verander.

   Wanneer 'n burokraat hierdie regte gebruik, is dit sigbaar by
   Spesiaal:Log/Rights.

   Burokrate word per projek gekies en het geen ekstra regte by ander
   projekte nie. So byvoorbeeld het 'n burokraat by die Nederlandse
   Wikipedia geen ekstra bevoegdhede by die Afrikaanse Wikipedia nie.
   Burokrate help om die werkslas van waarde (stewards) te verlig deur
   bogenoemde take te verrig, maar uitsluitlik by die burokraat se projek.
   Waarde kan steeds hierdie take verrig, maar behoort dit vir plaaslike
   burokrate te los sodat plaaslike beleid gevolg kan word en die waarde
   hulle aandag kan toespits by projekte wat geen burokrate het nie. Die
   eerste burokraat van 'n projek moet deur 'n waard aangestel word. Slegs
   waarde en programmeerders (developers) kan administrateurs- en/of
   burokraatstatus van iemand ontneem.

   Burokrate tree in belang van die gemeenskap op en handel dus volgens
   ooreengekome beleid en prosedure, en nie noodwendig slegs volgens eie
   oordeel nie (behalwe in gevalle waar spoedige optrede vereis word). Vir
   riglyne in hierdie verband, sien gerus die riglyne by die Nederlandse
   Wikipedia (in Nederlands). Mettertyd sal plaaslike beleid en riglyne
   ontwikkel word. Aangesien daar nie 'n groot werkslas is vir burokrate
   nie, en al hulle take ook deur waarde en programmeerders gedoen kan
   word, is daar geen nood dat 'n projek noodwendig baie burokrate hoef te
   hê nie (of selfs enigsins een hoef te hê nie).

   Aansoeke om burokraatregte, asook kommentaar van die gemeenskap op
   hierdie aansoeke, word gedoen by Wikipedia:Aansoek om burokraatregte.

    Outomatiese lys van huidige burokrate - Nominasies en selfnominasies
                             vir Burokraatstatus

[wysig] Sien ook

     * Instruksies vir bogenoemde take (in Engels, onder aan die blad)
     * Wikipedia:Administrateur
     * m:Stewards
     * m:Developers
     * Spesiaal:Log/Rights - waar die aktiwiteite van burokrate aangeteken
       word.

