Wikipedia:Dubbelsinnigheid


   In Wikipedia en ander Wikimediaprojekte is daar altyd 'n risiko van
   dubbelsinnigheid wanneer 'n enkele term met twee of meer artikels
   geassosieer kan word. In sommige gevalle is hierdie term dan ook die
   natuurlike naam (sien Titelriglyne) van twee of meer artikels. In
   Wikipedia word dubbelsinnigheidsblaaie gebruik om hierdie
   dubbelsinnigheid op te klaar.

   'n Voorbeeld hiervan is Ceres. Verwys die term na die dorp, Ceres, in
   die Wes-Kaap? Of Ceres vrugtesappe, wat van Ceres afkomstig is? Miskien
   vewys die term na die dwergplaneet Ceres, of na die Romeinse godin na
   wie die dorp en dwergplaneet vernoem is.

   Wanneer daar dus 'n risiko van verwarring is, is dit handig om 'n
   dubbelsinnigheidsblad te skep.

   Inhoud

        * 1 Skepping van 'n dubbelsinnigheidsblad
        * 2 Gesogte artikels
        * 3 Samesmelting
        * 4 Sien ook

[wysig] Skepping van 'n dubbelsinnigheidsblad

   In die bogenoemde geval verwys die skakel Ceres na die dorp in die
   Wes-Kaap. Vanuit die oogpunt van 'n Wikipedia wat hoofsaaklik deur
   Suid-Afrikaners gebruik word, kan dit as die meer gesogte of primêre
   artikel beskou word en verwys die skakel in sy eenvoudigste vorm (slegs
   "Ceres") dus na dié artikel. (Sien ook "Gesogte artikels" hier onder.)

   As dubbelsinnigheidsbladsy skep ons dus Ceres (dubbelsinnig), waar ons
   skakels na al die gelyknamige artikels plaas. Hulle is Ceres (die
   dorp), Ceres (dwergplaneet) en Ceres (godin).

   Wanneer 'n dubbelsinnigheidsblad geskep word is dit behulpsaam om 'n
   kort verduideliking na die verskillende skakels te plaas, om die
   verskille tussen die artikels uit te wys, soos byvoorbeeld:

   Die term "Paris" kan moontlik verwys na:
     * Paris (mitologie), 'n Trojaanse prins uit die Ilias.
     * Count Paris, 'n karakter in William Shakespeare se toneelstuk,
       Romeo and Juliet.
     * Tom Paris, karakter in die televisiereeks Star Trek: Voyager.
     * Paris Hilton, 'n sosiale vlinder, aktrise, model en sangeres.
     * "Paris" is ook die Franse (en Engelse) naam vir die Franse hoostad,
       Parys.

   Aan die onderkant van 'n dubbelsinnigheidsblad word die volgende word
   die dubbelsinnigheidsjabloon geplaas deur te tik: {{Dubbelsinnig}}. Dit
   plaas die bladsy in Kategorie:Dubbelsinnig en plaas dan ook die
   volgende boodskap aan die onderkant van die bladsy.
   Hierdie is 'n dubbelsinnigheidsbladsy: 'n lys van artikels wat met
   dieselfde titel geassosieer word. Indien 'n interne skakel u hierheen
   verwys het, kan u gerus daardie skakel verander sodat dit direk na die
   gewenste artikel wys.

[wysig] Gesogte artikels

   In die meerderheid van dubbelsinnigheidsgevalle kan daar nie werklik
   beweer word dat een artikel meer gesog is as 'n ander nie. Soos in die
   geval van Athene (godin) en Athene (stad), verwys die skakel in sy
   eenvoudigste vorm, Athene, na die dubbelsinnigheidsblad en word daar
   vandaar geskakel na die twee soortgename artikels.

[wysig] Samesmelting

   Let daarop dat hierdie proses nie verwar moet word met die samesmelting
   van duplikaatartikels (artikels met verskillende titels, maar wat
   handel oor dieselfde onderwerp, soos byvoorbeeld "Gas Turbine", "Gas
   turbine" en "Gasturbine", of "hyser" en "hysbak") nie.

[wysig] Sien ook

     * Wikipedia:Titelriglyne

   Kategorie: Dubbelsinnig

