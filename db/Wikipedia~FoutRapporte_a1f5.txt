Wikipedia:FoutRapporte


   Miskien is ek die enigste persoon met hierdie opinie, maar kan die Wiki
   asb van normale afrikaans gebruik maak wat mense deesdae praat?
   Byvoorbeeld: wat is 'n Lukrake bladsy (sien links)? Ek weet 'random' is
   seker nie die regte woord nie maar daar moet iets beter wees as
   'lukrake', en as 'donations' en 'disclaimers' nog steeds in engels is
   kan 'n mens seker eerder sê 'random bladsy', minstens gaan iemand wat
   nie 'n graad het in afrikaans nie weet wat dit beteken. En kan daar asb
   eerder die woord 'link' gebruik word as 'skakel'? En (hoewel ek seker
   is dis te verregaande) 'browser' in plaas van 'blaaier'? Aan die einde
   van die dag praat mense nie van skakels in hulle blaaiers nie behalwe
   as hulle besig is om 'n lekker slaai voor te berei.

   Goeie argumente, en nog 'n opinie: - Lukraak is wel die "algemene"
   Afrikaanse term vir "random", maar miskien weet ek dit eenvoudig net
   aangesien ek 'n rekenaar agtergrond het. Die ander terme is wel vreemd,
   maar die vraag is, moet dit in spraak/"slang"- Afrikaans geskryf word,
   of moet mens dit probeer "suiwer" hou? (Ek self is nie seker wat die
   beste is nie). Die vraag grens seker aan gebruiks- Afrikaans vs Suiwer
   Afrikaans. (Mens kan hier seker maklik in 'n Afrikaanse taal debat
   betrokker raak. :) Wat interesant is, is dat ABSA bank se
   internet-bank-diens ook diens ondersteuning in Afrikaanse aanbied, en
   die ondersteunings-mense (service desk?) lei mens geheel-en-al deur die
   internet opsies, met skakels, verwysings, ens in Afrikaans. Maw die
   Afrikaanse weergawes van die woorde bestaan wel, maar word miskien nie
   so algemeen gebruik nie.

   Ek weer neig meer na formele en suiwer taalgebruik. Dit is meer in die
   gees van 'n ensiklopedie. As daar rêrig probleme is met die woorde,
   hoekom maak ons nie skakels na 'n bekrywing van die begrip.

   Wel, dit is een van die beste dinge van 'n Wiki, niemand kan beheer
   watter taalgebruik toegepas gaan word nie aangesien almal dit kan doen
   soos hulle wil. Ek het maar net gedink dat dit vriendeliker is om die
   taal te gebruik wat mense praat, want as daar nou al verouderde taal
   gebruik word gaan dit oor 10 jaar al klaar rerig snaaks klink.
   Persoonlik dink ek nie link of browser is 'slang' nie, al sal dit seker
   formeel so geklasifiseer word. Lukrake is 'n moeiliker een, ek kan nie
   aan enige ander afrikaanse woord dink nie en ek (ook met 'n rekenaar
   agtergrond) het nie eers geweet wat dit beteken nie omdat ek altyd sê
   random. Maar daar is goeie argumente vir albei kante, ek skat 'n mens
   sal sien hoe dit uitdraai soos die Wiki groei.

