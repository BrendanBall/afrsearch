Wikipedia:Gebruik van beelde


   Hierdie bladsy bied 'n oorsig van die beleid rakende beelde
   (insluitende formaat, inhoud en kopieregkwessies) op die Afrikaanse
   Wikipedia. Enige vrae rakende die beleid kan op die besprekingsblad
   gestel word.

   Sien gerus Wikipedia:Beelde vir algemene inligting rakende beelde en
   die gebruik daarvan.

   Inhoud

        * 1 Vuisreëls
        * 2 Die oplaai van beelde
             + 2.1 Beelde wat deur gebruikers geskep is
             + 2.2 Vrye lisensies
             + 2.3 Publieke domein
        * 3 Wysiging van beelde
        * 4 Verwydering van beelde
        * 5 Beeld titels en lêername
        * 6 Formaat
        * 7 Grootte
             + 7.1 Die opgelaaide grootte
             + 7.2 Die vertoonde grootte
        * 8 Inhoud
        * 9 Beelde, beelde: beelde in 'n ry
        * 10 Vrye en oop-bron sagteware
        * 11 Sien ook

[wysig] Vuisreëls

   Onderaan hierdie lys van reëls volg 'n gedetailleerde verduideliking
   van die redenasie agter elkeen.
    1. Voeg altyd 'n beeldlisensiëringsetiket by enige beeld wat opgelaai
       word. Wanneer u twyfel aan 'n beeld se lisensie moet u nie die
       beeld oplaai nie.
    2. Maak uitdruklike melding van die bron van die beeld, soos die
       skandering van 'n papierkopie, die url van 'n webbladsy of die
       naam/alias van die fotograaf en sy kontakdetails. Krediet aan die
       fotograaf/daarsteller moet nie in die beeld self geplaas word nie.
    3. Gebruik die beeld se beskrywingsblad om die beeld en sy inhoud te
       beskryf. Die beeldinligtingsjabloon is handing hiervoor.
    4. Gebruik 'n duidelike, gedetailleerde titel. Let wel: indien daar
       reeds 'n beeld bestaan met dieselfde naam, sal dit met die nuwe
       beeld vervang word.
    5. Verskaf 'n hoë-resolusie weergawe van die beeld waar moontlik. Die
       outomatiese "thumb"-funksie kan gebruik word om 'n kleiner weergawe
       in artikels te vertoon. MediaWiki aanvaar beelde met 'n maksikmum
       grootte van 20MB. Dit is raadsaam om nie self die beeld kleiner te
       maak voor u dit oplaai nie, aangesien kleiner beelde beperk gebruik
       kan word in toekomstige situasies.
    6. Beelde kan wel geknip ("cropped") word om die relevante inligting
       uit te lig.
    7. Indien die beeld wat u oplaai teks bevat, word u versoek om ook 'n
       tekslose weergawe op te laai. Sodoende kan ander Wikipediane die
       beeld na ander tale vertaal.
    8. Neem in ag dat beelde wat slegs kleur gebruik om inligting weer te
       gee van geen nut is in sommige omstandighede nie. (Swart-en-wit
       fotostate, kleurblinde gebruikers, ens.)
    9. Gebruik die "jpeg"-formaat vir fotografiese beelde; die
       "svg"-formaat vir ikone, kentekens, tekeninge, kaarte, vlae ens.;
       die "png"-formaat vir beelde wat slegs in rastervorm beskikbaar is;
       die "gif"-formaat vir inlynanimasies en die "ogg"-formaat vir
       video. Moenie Windows se "bmp"-formaat gebruik nie: dié beelde is
       nie saamgepers nie en neem te veel spasie in beslag.
   10. Verskaf 'n goeie alternatiewe teksbeskrywing vir u beeld wanneer
       dit in 'n artikel gebruik word.
   11. Oor die algemeen is die aanvaarbaar om slegs "thumb" te gebruik om
       grootte aan te dui: gebruikers kan hulle ideale
       duimnaelsketsgrootte kies by hul voorkeure.
   12. Moenie skokkende of eksplisiete beelde gebruik in 'n artikel nie,
       tensy hulle goedgekeur is deur 'n konsensus van gebruikers vir 'n
       spesifieke artikel.

[wysig] Die oplaai van beelde

   Wanneer u 'n beeld oplaai, moet u seker maak dat u aan een van die
   volgende vereistes voldoen:
     * U besit die kopieregte van die beeld (beteken gewoonlik dat u die
       beeld self geskep het).
     * U kan bewys dat die kopiereghour die beeld onder 'n aanvaarbare
       vrye lisensie vrygestel het.
     * U kan bewys dat die beeld in die publieke domein is.

   Beelde wat gebruik kan word slegs vir nie-kommersiële gebruik, met
   toestemming slegs vir Wikipedia, of waaraan daar geen wysigings
   aangebring mag word nie is nie geskik vir Wikipedia nie en sal summier
   verwyder word.

   Maak altyd melding van die beeld se kopieregstatus op die beeld se
   beskrywingsblad deur gebruik te maak van een van die beskikbare
   beeldlisensiëringsetikette en verskaf spesifieke details rakende die
   beeld se afkoms. Beeldinligting en 'n lisensiëringsetiket word vereis
   vir alle beelde. Die beeld se lisensiëringsetiket verskaf die
   standaardsjabloon vir beelde met 'n spesifieke lisensie. Die
   beeldinligting bevat die nodige details wat die gebruik van die
   lisensiëringsetiket ondersteun. Inligting rakende die beeld bevat alle
   of sommige van die volgende inligting:
   Beskrywing: Die inhoud en onderwerp van die beeld, asook die ligging
   van die toneel in die beeld, waar toepaslik (bv. Pietersburg,
   Suid-Afrika).
   Bron: Die kopiereghouer wat die beeld aan u verskaf het, die boek
   waaruit dit geskandeer is of die URL van die webbladsy waarvan die
   beeld afkomstig is.
   Date: Die datum waarop die beeld geskep is. Hoe meer presies, hoe
   beter.
   Outeur: Die persoon wat die beeld geskep het, veral indien dit van die
   kopiereghouer verskil.
   Toestemming: Watter persoon/instansie/reg gee u die toestemming om
   hierdie beeld na Wikipedia op te laai. Hierdie persoon is ook die
   persoon wat die beeld onder die gegewe lisensie vrygestel het.
   Ander weergawes van dieselfde lêer: Verskaf skakels van gewysigde
   weergawes van dieselfde beeld, indien die bestaan.
   Voorbeelde:
     * Beelde in die puublieke domein - Beeld:Leon Schuster2.jpg
     * Beelde waar die oplaaier nie die outeur is nie -
       Beeld:Bruinkopvisvanger.jpg
     * 'n Beeld wat deur 'n gebruiker geskep is - Beeld:Agulhas2kl.jpg.

   Let wel: dit word sterk aangeraai om beelde eerder na die Wikimedia
   Commons op te laai. Sodoende is dit direk beskikbaar aan die Afrikaanse
   Wikipedia, asook 'n aantal ander projekte wat deur die
   Wikimedia-stigting ondersteun word.

[wysig] Beelde wat deur gebruikers geskep is

   Wikipedia moedig gebruikers aan om hulle eie beelde op te laai, maar
   enige en alle sulke beelde moet onder 'n aanvaarbare lisensie opgelaai
   word, soos die GNU-Vrye Dokumentlisensie ("GFDL"), die Creative
   Commons-lisensie, of dit moet in die publieke domein vrygestel wees. U
   kan ook 'n kombinasie van die GFDL- en Creative Commons-lisensie
   gebruik.

   Beelde wat deur u geskep is sluit in foto's wat u self geneem het,
   tekeninge of diagramma wat u self geskep het en enige ander werke wat
   deur u geskep is. Let wel dat die presiese oortekening van 'n beeld of
   diagram wat onderhewig is aan kopiereg, nie noodwendig 'n nuwe kopiereg
   skep nie - kopiereg word slegs opgewek deur instansies van kreatiwiteit
   en nie deur die hoeveelheid werk wat u verrig het om die beeld te
   (her)skep nie. Foto's van drie-dimensionele skep amper altyd 'n nuwe
   kopiereg, alhoewel dit gewoonlik nie die geval is met foto's van
   twee-dimensionele werke (soos skilderye in 'n museum) nie.

   Beelde waarin u, u vriende of familie opvallend vertoon in 'n manier
   wat die aandag van die onderwerp van die beeld aflei word nie aanbeveel
   vir die hoofnaamspasie nie (gebruikersbladsye word wel toegelaat).
   Sulke beelde word beskou as selfbevordering en kan vir verwydering
   genomineer word.

   Beelde wat deur gebruikers geskep is mag ook nie watermerke of
   bronvermelding op die beeld self bevat nie, of enige iets anders wat
   die vrye gebruik daarvan kan beperk. 'n Uitsondering is natuurlik in
   geval die beeld bedoel is om 'n watermerk ten toon te stel, vir gebruik
   in 'n verwante artikel. Alle bronvermelding moet in die beeldinligting
   op die beeld se beskrywingsblad ingesluit word.

[wysig] Vrye lisensies

   Sien gerus Wikipedia:Kopieregetikette vir beelde vir 'n lys van
   lisensies wat as "vry genoeg" beskou word vir gebruik in Wikipedia.
   Lisensies wat die gebruik van media slegs vir opvoedkundige en nie
   winsgewendes doeleindes beskikbaar stel (b.v. slegs nie-kommersiële
   gebruik), of wat toestemming gee vir die beelde om slegs in Wikipedia
   te verksyn, is nie vry genoeg vir die gebruike en doeleindes van
   Wikipedia nie en sal verwyder word [1]. Sien gerus Hulp:Gebruik van
   openbare bronne vir webwerwe waar vrye beelde verkry kan word. Media in
   Wikipedia moet net so "vry" wees as die inhoud van die ensiklopedie,
   sodoende word Wikipedia se wettige status beskerm en word daar die
   minimum beperkings geplaas op die hergebruik van die inhoud van die
   ensiklopedie.

[wysig] Publieke domein

   Volgens die kopieregwette van die Verenigde State van Amerika (waar die
   bedeniers van Wikipedia gehuisves word), is alle beelde wat voor 1
   Januarie 1923 in die Verenigde State gepubliseer is, nou in die
   publieke domein. Dit is egter nie van toepassing op beelde wat geskep
   is voor 1923, maar eers in 1923 of later gepubliseer is nie. Dié
   grensjaar sal nie verander voor 2019 nie.

   Aangesien Wikipedia-bladsye tans op 'n bediener in die Verenigde State
   gehuisves is, is die Amerikaanse kopieregwette van belang.

   Indien u van mening is dat 'n beeld moontlik 'n kopieregskending is, of
   wanneer die kopieregstatus nie weergegee word op die beeld se
   beskrywingsblad nie of u het die beeld elders vergesel van 'n
   kopieregaankonding gesien, moet u die beeld vir verwydering lys.

   Neem ook kennis dat, in die Verenigde State, ander weergawes van
   twee-dimensionele kunswerke wat reeds in die publieke domein is nie
   nuwe kopiereg opwek nie — byvoorbeeld, 'n loodregte foto van die "Mona
   Lisa" is nie aan kopiereg onderhewe nie (sien en:Bridgeman v. Corel).
   Skanderings van uitsluitlik publieke domein-beelde skep nie nuwe
   kopieregte nie — hulle erf slegs die kopieregstatus van die beeld wat
   weergegee word. Dit is egter nie die geval volgens die kopieregwette
   van sommige ander lande nie, soos die Verenigde Koninkryk.

[wysig] Wysiging van beelde

   Indien u 'n reedsbestaande beeld wil vervang met 'n gewysigde weergawe,
   hoef u slegs die nuwe weergawe onder dieselfde naam op te laai: dit sal
   die oorspronklike beeld outomaties vervang.

   Indien u 'n beeld oplaai met dieselfde naam, maar 'n verskillende
   formaat, word dit as twee verskillende lêername gesien en sal elkeen sy
   eie beeldbeskrywingsblad hê.

[wysig] Verwydering van beelde

    1. Kontak die oplaaier van die beeld op sy besprekingsblad en lug u
       besware rakende die beeld. Dit is moontlik dat u probleme met die
       beeld opgelos kan word sonder dat die verwyder word.
    2. Nomineer die beeld vir verwydering en plaas die {{skrap}}-sjabloon
       op die beeld se beskrywingsblad.
    3. Voeg die sjabloon Sjabloon:Verwyder beeldopskrif by die beeld se
       opskrif in enige artikels waar die beeld gebruik word.

   Slegs adminstrateurs kan beelde fisies verwyder. Beelde wat verwyder is
   kan ook deur hulle herstel word.

[wysig] Beeld titels en lêername

   Beskrywende lêername is nuttig. 'n Kaart van Afrika mag wel getiteld
   wees "Afrika.png", maar dit is waarskynlik dat meerdere kaarte van
   Afrika gebruik kan word, dus is 'n spesifieke naam, bv. "Afrika
   politiese kaart.1960.png" of "Afrika politiese kaart met rooi
   grense.png", 'n goeie idee. Voor u 'n beeld oplaai is dit 'n goeie idee
   om te kyk of soortgelyke beelde nie reeds bestaan by die Wikimedia
   Commons nie. Vermy spesiale karakters of ellelange lêername, aangesien
   dit ander gebruikers kan verhinder om die lêers na hulle rekenenaars af
   te laai. Let daarop dat lêernaams sensitief is vir hoof- en
   kleinletters: "Afrika.png" word as 'n ander lêer as "Afrika.PNG"
   beskou. Dit word aanbeveel om die formaat van 'n lêer (.png, .jpg) in
   kleinletters aan te gee.

   Daar is tans nie 'n maklike manier om 'n beeld te hernoem nie: hulle
   kan nie geskuif word soos artikels nie.

[wysig] Formaat

     * Tekeninge, ikone, politieke kaarte, vlae ens. moet verkieslik in
       die "svg"-formaat opgelaai word. Beelde met groot, eenvoudige en
       opvolgende kleurblokke, wat nie as SVG beskikbaar is nie, moet
       verkieslik in die "png"-formaat wees.
     * Foto's en beelde met foto-agtige kleurdieptes moet verkieslik in
       die "jpg"-formaat wees.
     * Inlynanimasies moet verkieslik in die "gif"-formaat wees.
     * Video's moet verkieslik in die "Ogg"-/"Theora"-formaat wees.

   Wanneer u 'n beeld het wat nie in die korrekte formaat is nie, word dit
   verkies dat u dit na die korrekte formaat omsit voor u dit oplaai, mits
   dit nie afbreek maak aan die oorspronklike kwaliteit van die beeld nie.

[wysig] Grootte

[wysig] Die opgelaaide grootte

   Opgelaaide lêers moet kleiner as 20MB wees. Die MediaWiki-sagteware wat
   Wikipedia gebruik kan outomaties die beeldgrootte van beelde verander,
   dus hoef u dit nie te doen nie. Deur die hoogste moontlike resolusie
   van 'n beeld op te laai, help u om te verseker dat die inhoud van
   Wikipedia so veel moontlik hergebruik kan word, ook as 'n bron vir
   gedrukte media. U kan beeldsintaks gebruik om die grootte van beelde
   binne-in artikels en ander bladsye te verander.

[wysig] Die vertoonde grootte

   Indien u verkies om 'n foto in 'n artikel te plaas, hoef u oor die
   algemeen slegs van die "thumbnail"-funksie gebruik te maak (Sien
   Wikipedia:Uitgebreide beeldsintaks). Die resultaat is 'n beeld van 180
   pixels wyd, tensy die gebruiker sy voorkeurinstelling verander het.

   Geanimeerde GIF-lêers kan soms probleme skep wanneer 'n
   duimnaelsketsgrootte weergegee word. Sulke geanimeerde leêrs moet ook
   met sorg by artikels gevoeg word - maak seker dat die lêer baie klein
   is, sodat gebruikers nie jare hoef te wag om dit af te laai nie.

[wysig] Inhoud

   Beelde moet hul inhoud goed vertoon, m.a.w. die onderwerp moet duidelik
   en gesentreerd wees.

[wysig] Beelde, beelde: beelde in 'n ry

   Artikels word lelik en moeilik om te lees indien daar te veel beelde
   ingedruk word met relatief min teks. In sommige situasies kan die
   beelde selfs oorkruis.

   Dit is dus 'n goeie idee om 'n balans te tref tussen die hoeveelheid
   beelde en die hoeveelheid teks: indien daar te veel beelde is, kan u
   die onbelangrikste beeld(e) tydelik op die artikel se besprekingsblad
   plaas, tot tyd en wyl daar weer genoeg teks is om die beeld te
   ondersteun.

   Indien 'n ander redigeerder voel dat die beeld egter 'n belangrike rol
   speel in die duidelikheid van die artikel, ten spyte van die tekort aan
   teks, moet hy of sy probeer om die beeld op so 'n manier terug te plaas
   sodat die oorspronklike probleem steeds opgelos word. Dit kan gedoen
   word deur
     * die beeldgrootte in die beeldsintaks te verander of
     * die <gallery>-funksie te gebruik.

[wysig] Vrye en oop-bron sagteware

   Die volgende sagteware word deur ander Wikipedia aanbeveel vir die
   wysiging en skepping van beelde.
     * GIMP: http://www.gimp.org/ — Rasterbeeldwysiger. (Linux, Microsoft
       Windows, Mac OS X)
     * Inkscape: http://www.inkscape.org/ — SVG-beelde (Linux, Microsoft
       Windows, Mac OS X)
     * ImageMagick http://www.imagemagick.org/ — Beeldformaat omsetting
       (Linux, Microsoft Windows, Mac OS X)
     * GraphicsMagick: http://www.graphicsmagick.org/ — (Linux, Microsoft
       Windows, Mac OS X)
     * Paint.NET: http://www.eecs.wsu.edu/paint.net/ — (Microsoft Windows)
     * Cinelerra: http://heroinewarrior.com/cinelerra.php3 — Nie-liniêre
       videosagteware. (Linux)
     * Audacity: http://audacity.sourceforge.net/ — Algemene klankwysiger.
       (Linux, Microsoft Windows, Mac OS X)
     * Ardour: http://ardour.org — Multiknaal digitale oudiowerkstasie.
       (Linux, Mac OS X)

[wysig] Sien ook

     * Hoe om multimedia vanaf die Commons te gebruik
     * Wikipedia:Beelde
     * Wikipedia:Uitgebreide beeldsintaks
     * Hulp:Gebruik van openbare bronne
     * Kopiereg
     * Wikipedia:Mediahulp
     * Kopiereg

   Kategorie: Wikipedia

