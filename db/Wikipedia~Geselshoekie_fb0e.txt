Wikipedia:Geselshoekie


                                  Sien ook:

     * Wikipedia:Welkom nuwelinge wat veral op nuwelinge gemik is.
     * Wikipedia:Gebruikersportaal vir nuttige skakels vir alle
       gebruikers.
     * Wikipediabespreking:Geselshoekie vir bespreking van die toekoms van
       hierdie bladsy.

                                Verdere hulp:

   Vir volledige hulp, riglyne en beleid (algemeen en spesifiek),
   raadpleeg gerus die
     * Engelse Community Portal,
     * Nederlandse Gebruikersportaal en
     * Meta Wikipedia.

                            Geselshoekie argiewe:

   'n Argief van ouer onderwerpe is te vinde by:
     * 2004 Mei 31
     * 2004 Desember 17
     * 2005 Februarie 25
     * 2005 Julie 1
     * 2005 September 22
     * 2006 Januarie 12
     * 2006 Junie 8
     * 2007 Maart 19
     * 2007 Mei 8
     * 2007 Junie 7
     * 2007 Julie 16
     * 2007 September 6
     * 2007 Oktober 1
     * 2007 Nov 8
     * 2007 Des 15
     * 2008 Feb 21
     * 2008 Mei 9

   Welkom by die Afrikaanse Wikipedia se algemene geselshoekie. Enigiemand
   is welkom om deel te neem aan die besprekings hier: teken asseblief u
   besprekings deur ~~~~ te tik, of die "Handtekening met datum"-ikoon te
   kies op die redigeringskieslys.

   Ou besprekings word na die argiewe geskuif (sien die kieslys regs). As
   u 'n gesprek wat in die argiewe is wil voortsit, word dit aanbeveel om
   die betrokke dele uit te knip en hier te plak.

   Hierdie blad is vir algemene besprekings, besprekings omtrent 'n
   spesifieke artikel kan op daardie artikel se besprekingsblad begin
   word; sodoende kan dit ook deur toekomstige bydraers en redigeerders
   gelees word.

   Internet Relay Chat (of IRC) word gebruik om aanlyn met ander
   gebruikers te klets. Inligting oor die Afrikaanse kletskamer is hier
   beskikbaar.

                      >>> Voeg 'n nuwe onderwerp by <<<

   Inhoud

        * 1 OUMA GROOITJIE
        * 2 Eugene Marais
        * 3 Sluit van rekenings ter wille van enkel-gebruikerrekeninge
        * 4 Kalender Sjablone
        * 5 Bad Gateway
        * 6 wetenskap ekspo
        * 7 HAT Woordeboek
        * 8 Pantsula
        * 9 Sjabloonriglyne
        * 10 Afkortings vir monoksied en dioksied
        * 11 Gebruik van Hotcat-gadget
        * 12 Gesoekte bladsye
        * 13 Belangrike aankondiging
        * 14 'n Bietjie terugvoer
        * 15 Vloed van nuwe artikels
        * 16 Lyste
        * 17 Vertaling hulp vir WM bestuurs verkiesing asb..
        * 18 Kort artikels
        * 19 Soektogsleutelbord
        * 20 Relevansie / Wikiwaardigheid / Noemenswaardigheid
        * 21 Kategorie:Geboortes in XXXX en Kategorie:Sterftes in XXXX?
        * 22 Titelriglyne vir musiekalbums/individuele snitte.
        * 23 Stemming

[wysig] OUMA GROOITJIE

   EK HET DIE VOORREG OM OP MY OUMA GROOTJIE SE 85E VERJAARSDAG AS
   SEREMONIMEESTER OP TE TREE MAAR SOEK NA IETSIE OM TE SE
   WWW.PIETER@OPPIKNOPPI.CO.ZA

   Ek het onlangs twee oorspronklike skilderye ontvang wat geskilder is
   deur ene Charl van Niekerk. Die datum op die skilderye is 1953 en dit
   lyk asof dit met "waterverf" geskilder is. Waar kan ek die stukke laat
   waardeer. Sal ook meer inligting wil bekom oor Charl van Niekerk?

[wysig] Eugene Marais

   Hy het Afrikaans verander deur die gedig winternag te skryf en het my
   lewe verander. Ek gaan nie se hoe nie, maar dit het en dit kan joune
   ook verander 41.208.50.176 15:59, 17 Mei 2008 (UTC).

          Die gedig is orals op die Internet en ook op die Engelse
          wikipedia beskikbaar. So, ek neem aan ons kan dit ook hier by
          Eugene Marais bywerk. Frank (kontak) 18:17, 17 Mei 2008 (UTC)

[wysig] Sluit van rekenings ter wille van enkel-gebruikerrekeninge

   Hallo almal. Dié van julle wat my besprekingsblad dophou, het dalk al
   opgemerk dat 'n paar mense my vra om die een of die ander te doen ter
   wille van die nuwe enkel-gebruikerrekeninge (waarvan Anrie ook vroeër
   geskryf het, dink ek). Ek wil vra wat almal se opinie is in verband met
   versoeke dat ek plaaslike rekeninge skrap sodat 'n gesogde naam
   beskikbaar raak hiervoor.

   My opinie is dat ek nie sommer 'n Afrikaanse gebruiker se rekening sal
   wil opskort net omdat iemand wat nog nooit hier bygedra het, nou vra
   dat ek dit doen nie. Vir ander mag dit dalk redelik lyk om goeie
   globale WP-burgers te wees in die geval waar die plaaslike gebruiker
   lanklaas aktief was of min wysigings gedoen het. Ons moet natuurlik
   maar oor die hele beginsel besluit, nie net oor 'n gevalle soos wat ek
   nou hier bespreek nie. Ek hoor graag wat julle dink. --Alias (kontak)
   05:37, 20 Mei 2008 (UTC)

          Ek het nou lank hieroor nagedink en gaan rond lees, ens. maar ek
          weet nog nie so mooi nie. Ek dink nie mens moet dit as 'n
          swart-wit ding sien nie, maar eerder saak-per-saak evalueer.

          + In die geval waar die gevraagde gebruikersnaam geen, of
            feitelik geen, bydraes het nie, (bv.
            Spesiaal:Contributions/Vrystyl), voel ek die oorskakeling kan
            sonder enige sorge gedoen word.

          + In gevalle waar daar aansienlike bydraes deur een persoon was,
            kan mens die persoon altyd eers kontak (indien moontlik) en
            vra of hy/sy sou omgee om sy/haar gebruikersnaam af te staan.
            Indien wel, geen probleem, dan doen mens dit. Indien nie, geen
            probleem, dan doen mens dit nie.

          Dis hoe ek voel oor die saak. Anrie (kontak) 12:58, 20 Mei 2008
          (UTC)

                Sjoe, dit is 'n netelige saak. 'n Mens raak nogal geheg
                aan jou gebruikernaam as jou alter ego. Ek sou verkies dat
                dit net gedoen word met die gebruiker se toestemming. Dit
                gee natuurlik 'n probleem met nie-aktiewe gebruikers. Die
                gebruiker wat die enkel-naam wil hê moet maar een kies wat
                beskikbaar is op alle domeine. hansjoseph (kontak) 07:39,
                21 Mei 2008 (UTC)

[wysig] Kalender Sjablone

   Hallo almal,

   Ek het die Kalender Sjablone opgedateer sodat hulle nou almal
   selfonderhoudend is. Ja dit sluit die hantering van skrikkeljare ook
   in. Ek het basies die Engelse Wikipedia se Sjabloon gebruik as
   wegspringplek en so bietjie verander om by ons huidige styl en skakels
   te pas.

   Gebruik asseblief dus die volgende om 'n Kalenderblok van 'n betrokke
   maand op 'n blad te plaas:
bv. {{MeiKalender}} vir Mei maand

   Kommentaar oor verbetering van hierdie reeks sjablone is welkom. Sien
   ook die lys van hierdie tipe sjablone.

          Baie dankie, Arno. Ek sal die sjablone vir Januarie dan vervang.
          Anrie (kontak) 12:47, 20 Mei 2008 (UTC)

                Fantasties!! Ons soek al meer as 'n jaar daarna. Baie
                dankie! Kan jy dit so maak dat dit sê Januarie 2008 pleks
                van net Januarie en dat dit dan volgende jaar outomaties
                sê Januarie 2009? hansjoseph (kontak) 07:44, 21 Mei 2008
                (UTC)

   Ek sal begin kyk hierna.

                      Ek dink dit behoort maklik genoeg met die
                      {{CURRENTYEAR}} gedoen te word? Wanneer mens dit
                      skryf, sê dit dan 2008, en volgende jaar sal dit dan
                      die nuwe huidige jaar weergee. Anrie (kontak) 07:59,
                      21 Mei 2008 (UTC)

   Om die "2008" / "2009" te wys behoort nie 'n probleem te wees nie, ek
   stel voor ons by die gebruik dat die "Januarie" skakel na die
   'algemene' Januarie artikel en ek sal dan die "2008" / "2009" laat
   skakel na die 'algemene' artikel oor daardie jaar. Ons het nog nie
   genoeg artikels (soos die engelse) om te verander dat ons die
   kombinasie term "Januarie 2008" na 'n artikel wat slegs oor
   gebreure/beskrywings van daardie spesifieke maand in die geskiedenis te
   skakel nie. Arnobarnard (kontak) 10:16, 21 Mei 2008 (UTC)

   Die Sjablone behoort nou reg te werk. Wys laaste 12 maande: dus Mei
   2008 gee die tydinterval Junie 2007 tot Mei 2008 (wat natuurlik
   outomaties opdateer). Terugvoer welkom. Lees asb ook die voorskrifte in
   die sjabloon (indien daar is!) voor enige veranderings
   daaraan.Arnobarnard (kontak) 12:15, 21 Mei 2008 (UTC)

          Uhm... November wys nou November van 2007? Anrie (kontak) 19:43,
          21 Mei 2008 (UTC)

   Uit my laaste paragraaf "Wys laaste 12 maande: dus Mei 2008 gee die
   tydinterval Junie 2007 tot Mei 2008 ..." Arnobarnard (kontak) 07:52, 22
   Mei 2008 (UTC)

   En toe raak ek mal en het sommer ook Sjabloon:Maande opgedateer (ek
   dink dit lyk nou beter) en ook a.g.v 3 November die sjabloon
   Sjabloon:VerwanteDatums geskep. Terugvoer welkom. Indien die terugvoer
   goed is kan lg. sjabloon verder versprei word.Arnobarnard (kontak)
   12:10, 22 Mei 2008 (UTC)

          Dankie vir al hierdie werk. Het jy dié gesien? Weereens dankie.
          --Alias (kontak) 12:50, 22 Mei 2008 (UTC)

[wysig] Bad Gateway

   As ek vanoggend na die tuisblad gaan kry ek 'n "502 Bad Gateway" fout.
   Ek moes ook 'n ompad gebruik om die geselshoekie te wysig - is dit
   uniek tot my internetdiensverskaffer of 'n algemene probleem? Enige
   raad?

   laurens (kontak) 05:50, 24 Mei 2008 (UTC)

          Ek het geen probleem met enige van die bladsye nie. Groete.
          Frank (kontak) 05:53, 24 Mei 2008 (UTC)

          Laurens - ek kry dit ook. Ek is by SAOL. Dis nogal irriterend.
          Die fout ("A DNS lookup error occurred.") is uit die aard van
          die saak verkeerd, aangesien dit dieselfde naam wel kry om na
          hierdie bladsy te kom. --Alias (kontak) 06:29, 24 Mei 2008 (UTC)

          Geen probleme van hierdie kant af nie. Anrie (kontak) 07:54, 24
          Mei 2008 (UTC)

                Ek kry hierdie probleem van gister af op ander webtuistes,
                maar nie op Wikipedia nie. Die probleem lyk ook asof dit
                nou nie meer op die ander webtuistes bestaan nie. Dalk het
                dit te doen met 'n nasionale netwerkprobleem, of net
                toevallig dat die ander webtuistes se bedieners ook
                probleme gegee het. Ek weet nie eintlik nie. Adriaan90
                (kontak) 12:56, 24 Mei 2008 (UTC)

                      EK is (tot my skaamte) 'n Telkom kliënt - - dit lyk
                      of Wikipedia nou werk maar die Internet is vrek
                      stadig. laurens (kontak) 16:13, 24 Mei 2008 (UTC)

                            Ja, my internet is ook nou weer stadig. Ek kry
                            error 504 op meeste webtuistes wat ek
                            besoek.Adriaan90 (kontak) 18:00, 24 Mei 2008
                            (UTC)

[wysig] wetenskap ekspo

   Hi daar Ek is in gr 7 en ons moet `n taak maak oor wetenskap ekspo en
   my kategorie is energie. Ons moet die probleem, moontlike oplossing,
   agtergrond van ondersoek, Resultate bv:grafieke,sketse,foto`s,tabelle
   ens.En die gevolgtrekkings en bronne he vir die taak en ek weet nie wa
   om dit te kry nie. Groot asb is da iemand wat my kan help en my e-mail
   om te se wa ek in kan gaan om dit te kry. My e-mail adres is
   r.w@absamail.co.za. Dankie Charlene.

          Haai, Charlene. Jy kan bietjie rondloer by die volgende
          artikels: Energiekrisis, Energie en Hernubare energie. Verder
          bevat die kategorie Kategorie:Energie nog artikels wat energie
          as onderwerp het. Sterkte met jou taak. Anrie (kontak) 18:07, 24
          Mei 2008 (UTC)

          Hi Charlene, Die artikel oor Eskom sal dalk ook help. hansjoseph
          (kontak) 08:58, 25 Mei 2008 (UTC)

          Hallo Charlene. Wanneer jy inligting soek is dit ook 'n goeie
          idee om soveel moontlik bronne te gebruik. Alhoewel ons hard
          probeer om Afrikaanse Wikipedia soveel moontlik uit te brei is
          ons artikels maar nog skraps. Volg gerus ook die skakels na die
          Engelse Wikipedia vanaf die bogenoemde artikels. Ons sal ook
          graag terugvoer wil hê van hoe nuttig die afrikaanse Wikipedia
          was en waar ons sou kon verbeter. Skoliere soos jy is een van
          ons hoof teiken gebruikers en dus is terugvoer van mense soos jy
          baie waardevol vir ons. Sterkte met die taak. Arnobarnard
          (kontak) 09:15, 26 Mei 2008 (UTC)

[wysig] HAT Woordeboek

   Waar kan ek die HAT woordeboek vind om te help met Groot Blokraaisels?

          Die HAT is nie op die web beskikbaar nie. Jy sal dit by enige
          biblioteek kry. Groete hansjoseph (kontak) 09:00, 25 Mei 2008
          (UTC)

                As jy wil kan jy een vir minder as R300 koop vanaf
                http://www.kalahari.net/books/HAT/632/28930842.aspx Frank
                (kontak) 09:25, 25 Mei 2008 (UTC)

[wysig] Pantsula

   Hi my naam is ..... en ek is in gr.8, La Rochelle. Ek is besig met 'n
   kuns en kultuur projek en soek graag informasie oor die Pantsula dans.
   Waar kan ek meer daaroor uitvind?

          Miskien moet ons maar so 'n artikel hier begin by Pantsula. Klim
          asb. in en help! Frank (kontak) 13:40, 25 Mei 2008 (UTC)

[wysig] Sjabloonriglyne

   Ek het sjabloonriglyne geskep. Bydraes welkom en plaas asseblief
   terugvoer op die besprekingsblad. Arnobarnard (kontak) 10:30, 26 Mei
   2008 (UTC)

[wysig] Afkortings vir monoksied en dioksied

   Bestaan daar aanvaarde afkortings vir "monoksied" en "dioksied"? My
   woordeboeke bied geen. Anrie (kontak) 11:06, 27 Mei 2008 (UTC)

          Nie wat ek van weet nie. Gewoonlik waar die terme baie gebruik
          word, bv in verbindings soos Koolstofdioksied, word die chemiese
          afkorting vir die verbinding, bv CO[2] gebruik. Arnobarnard
          (kontak) 11:13, 27 Mei 2008 (UTC)

[wysig] Gebruik van Hotcat-gadget

   Ek weet nie of enige van die gebruikers hier bekend is met die Commons
   se "hotcat"-funksie nie, maar dit maak (her)kategorisering van artikels
   'n droom. Ek sal dit graag hier wil installeer, maar ek is nog besig om
   van hierdie goed te leer: dus, indien iemand dink dat hulle meer weet
   as ek en dit maklik sal kan doen, noem ek dit hier. Dis te kry by [1]
   (sien ook die besprekingsblad). Anders gaan ek dit vanaand of môre
   probeer. Anrie (kontak) 13:28, 27 Mei 2008 (UTC)

          Dit lyk of dit nou werk. Sien Wikipedia:Hulpmiddels/HotCat.
          Anrie (kontak) 18:13, 31 Mei 2008 (UTC)

                Ek sien die ding sit die kategorie skakels onder die
                interwiki skakels. Hier is 'n voorbeeld. Is dit 'n
                probleem of maak dit nie regtig saak nie? Groete. Frank
                (kontak) 18:16, 31 Mei 2008 (UTC)

                      Nie 'n probleem nie - behalwe vir die mense wat te
                      lui is om 'n ekstra split-sekonde lank af te
                      "scroll" as hulle die kategorie op die normale wyse
                      wil wysig. Anrie (kontak) 18:19, 31 Mei 2008 (UTC)

                            Gaaf, dankie Anrie! Ek het al so gewoont
                            geraak aan die formaat dat die artikel skoon
                            snaaks lyk. Wys net hoe gou mens in 'n groef
                            verval. Groete. Frank

   Hoe voeg mens meer as een kategorie op 'n slag by? Adriaan90 (kontak)
   10:36, 1 Junie 2008 (UTC)

          'n Baie nuttige gadget, dankie Anrie! Adriaan90 (kontak) 11:01,
          1 Junie 2008 (UTC)

                Dis 'n plesier, maar ek het dit maar net gekopieër en
                bietjie aangepas. Mens kan ongelukkig op die oomblik nog
                net een kategorie per keer toevoeg. Anrie (kontak) 21:55,
                1 Junie 2008 (UTC)

[wysig] Gesoekte bladsye

   Enige rede hoekom Gesoekte bladsye se opdatering afgeskakel is?
   Arnobarnard (kontak) 10:17, 29 Mei 2008 (UTC)

          Geen idee. Sover ek kon sien was dit ook by ander Wikipedias
          afgeskakel (as ek reg onthou). Ek beskou dit nie as 'n verlies
          nie - die bladsy het 'n wanindruk geskep van wat werklik gesog
          is. Anrie (kontak) 11:05, 29 Mei 2008 (UTC)

                'n Lys van Kategoriebladsye sonder taalskakels (soortgelyk
                aan bladsye sonder taalskakels) sou nogal handig gewees
                het. Groete. Frank (kontak) 18:33, 29 Mei 2008 (UTC)

[wysig] Belangrike aankondiging

   Die Unified Login is nou aan alle gebruikers beskikbaar. Julle word
   sterk aangeraai om julle rekenings te merge by Special:MergeAccount
   (selfs al besit julle slegs 'n rekening hier, sodoende word julle
   gebruikersname by al die Wikimedia-projekte geregistreer). Anrie
   (kontak) 10:48, 29 Mei 2008 (UTC)

[wysig] 'n Bietjie terugvoer

   Ek het op 'n Koreaanse webjoernaal afgekom waar ons projek positiewe
   terugvoer kry: mithridates.blogspot.com --Voyageur (kontak) 22:26, 29
   Mei 2008 (UTC)

          Dankie, dit was nou baie interessant! Hoe het jy hierop afgekom?
          Anrie (kontak) 10:46, 30 Mei 2008 (UTC)

                Ek loer soms 'n bietjie by http://www.google.co.za in en
                soek resultate vir "Afrikaanse Wikipedia". --Voyageur
                (kontak) 10:53, 30 Mei 2008 (UTC)

                      Dis 'n goeie idee. In elk geval, dit was 'n
                      interessante artikel, baie dankie. Anrie (kontak)
                      10:55, 30 Mei 2008 (UTC)

                            Nogal 'n sterk verkoopspunt vir Afrikaans as
                            beginnertaal vir nie-Europeërs om te begin
                            leer aan 'n taal van Europese afkoms is die
                            feit dat 'n mens in Afrikaans jou nie so hoef
                            te bekommer oor verbuigings nie en dus
                            hoofsaaklik op sinstruktuur en woordorde kan
                            fokus. --RAM (kontak) 13:36, 30 Mei 2008 (UTC)

[wysig] Vloed van nuwe artikels

   Is ek die enigste een wat bietjie bekommerd oor hierdie is? Anrie
   (kontak) 15:14, 30 Mei 2008 (UTC)

          Ek stem saam dat ons met die oog op die 10 000 artikels-mylpaal
          op gehalte moet aandring. Ek het self baie artikels geskep wat
          nog nie klaar is nie en waaraan ek graag nog wil timmer voordat
          ons moontlik 'n bietjie aandag in die pers sal kry. --Voyageur
          (kontak) 16:27, 30 Mei 2008 (UTC)

                Wel, dis reg nou. Ons is baie naby aan 10k. Sal ons op die
                6e/7e elektronies bymekaarkom en spesifiek op skoonmaak en
                verbeterings fokus? Iemand in Suid-Afrika (Gauteng) wat
                vir middagete wil braai? (Alias wat weer probeer om mense
                bymekaar te kry.) --Alias (kontak) 16:59, 30 Mei 2008
                (UTC)

                      Klink vir my goed. Sal ongelukkig nie 'n braai kan
                      bywoon nie :( . Jy kan miskien vir laurens per e-pos
                      probeer kontak, hy was bietjie lank laas hier en ek
                      weet nie of hy hierdie boodskap sal raak sien nie.

                      Ek sal graag wil hê dat, voor ons 10 000 bereik,
                      Kategorie:Wikipedia_skoonmaak, Kategorie:Gaan taal
                      na en moontlik selfs Kategorie:Bladsye wat vertaal
                      moet word leeg sal wees. Anrie (kontak) 17:32, 30
                      Mei 2008 (UTC)

                      Ek het nou gedink dat sal maklik wees om na te sien
                      en van dit te versorg, maar net Alfa het langer
                      geneem as wat ek bereid is om op sulke artikels te
                      spandeer. Anrie (kontak) 17:52, 30 Mei 2008 (UTC)

          Ek het voorgestel dat die gebruiker, Africa South, sy artikels
          met {{gaan taal na}} merk en nie te veel op 'n slag doen nie.
          Diegene wat dus belangstel om hierdie artikels te versorg
          behoort hulle by Kategorie:Gaan taal na te vind (of gooi 'n ogie
          by Spesiaal:Contributions/Africa_South). Ek het verduidelik dat
          artikels waaraan daar mettertyd nie aandag geskenk is nie, vir
          verwydering mag kwalifiseer. Anrie (kontak) 20:34, 30 Mei 2008
          (UTC)

                            Ek hoop net regtig nie ons tienduisendste
                            artikel gaan so een wees nie. Niemand gaan
                            ooit verder werk aan hierdie artikels nie. Die
                            af.wikipedia se geskiedenis het dit nou al oor
                            en oor bewys. Volume sonder kwaliteit is baie
                            skadelik vir so 'n klein wikipedia. Dit laat
                            baie lesers wat willekeurig deur die blaai
                            werk met die indruk dat hier sommer net 'n
                            klomp tjol is. --RAM (kontak) 06:22, 31 Mei
                            2008 (UTC)

          Dit lyk my daar's groot eenstemmigheid - ons moet nou op
          kwaliteit fokus. Anrie, ek hou ook van jou doelwitte. Ek is
          binnekort waarskynlik van lyn af vir die naweek, maar mense wat
          belangstel om bymekaar te kom (virtueel of in lewende lywe), kan
          dalk 'n aantekening hier maak:
          Wikipedia:Wiki-skryfmarathon/Pre-10k. My plekkie is beskikbaar
          vir 'n lewende-lywe-byeenkoms (as daar belangstelling is, reël
          ons dit onderling per e-pos). --Alias (kontak) 08:02, 31 Mei
          2008 (UTC)

                Ok, dit lyk my daar is geen belangstelling in 'n virtuele
                of werklike bymekaarkoms nie. Ek het reeds ook 'n afspraak
                of wat vir die naweek. Dis dalk nog 'n week of wat voor
                ons die groot merk tref. Ek hoor graag as mense wel
                belangstel in 'n geleentheid op 'n latere datum. --Alias
                (kontak) 14:22, 5 Junie 2008 (UTC)

[wysig] Lyste

   Die rede wat altyd gebruik word ter verdediging van hul bestaan, is dat
   dit skakels na nie-bestaande artikels kan bevat: iets wat kategorieë
   nie kan doen nie. Hierdie verdediging is egter slegs geldig by
   volledige lyste: Stede van België kwalifiseer nie as 'n artikel óf 'n
   lys nie - en hy is maar een van 'n hele paar.

   Sal ons hierdie soort onvolledige lyste summier skrap? Merk met 'n nuwe
   sjabloon, iets soos "onvoltooide lys" en dan na twee weke skrap? Moet
   ek hulle een-vir-een vir verwydering nomineer? Anrie (kontak) 08:43, 31
   Mei 2008 (UTC)

          Daar is niks verkeerd om die lyste as onvolledig te merk of met
          ander lyste saam te smelt nie, maar dit klink 'n bietjie
          drasties om hulle te wil skrap. Sal dit nie makliker wees om
          hulle net op te dateer nie? Frank (kontak)

                Om eerlik te wees, het ek in my gebruik van Wikipedia oor
                die afgelope drie jaar nog nooit vir 'n lys gesoek nie, of
                as ek op een geland het, dit interessant gevind nie. So,
                as ek nou daaroor dink, sien ek nie juis die doel wat dit
                dien nie, behalwe dat dit miskien by die artikeltelling
                tel? Adriaan90 (kontak) 09:05, 31 Mei 2008 (UTC)

                Lyste kan help wanneer dit volledig is, bv.
                Lys_van_elemente_volgens_naam is handig, veral as die
                kategorie Kategorie:Chemiese elemente nog nie volledig is
                nie.

                Dit is nie makliker om 'n lys op te dateer nie, baie mense
                dink verkeerdelik dat dit so is. (Dit hang natuurlik ook
                af van watter lys dit is.) Anrie (kontak) 09:20, 31 Mei
                2008 (UTC)

                      Ek is nogal 'n voorstander van lyste, mits hulle
                      volledig is. (Of teminste so naby as wat kan kom;
                      eiebelang by die Lys van Pouse ;) ). Ek het reeds
                      voorheen in die geselshoekie opgemerk oor die Lys
                      van Prominente Afrikaners (wat Joan Hambridge bevat
                      waarvan ek twyfel of sy 'n prominente Afrikaner wil
                      wees) en Lys van bekende Suid Afrikaners) My
                      voorstel is om die inhoud van die eerste te skuif na
                      die tweede een (wat tog baie kort is) en die eerste
                      een dan te skrap. Ek sou dit self gedoen het, maar
                      ek kan nie skrap nie.
                      Daar is regtig 'n klomp lyste wat maar geskrap kan
                      word. Ek stel voor jy sit die name van die
                      kandidaatskrappings op die geseldhoekie sodat almal
                      hulle stuiwer in die armbus kan gooi en skrap dan
                      almal wat nie 'n 'ridder op 'n wit perd ' het nie.
                      Die kategorie sal dalk doen as jy net almal waarku
                      om daar te kyk. Groete hansjoseph (kontak) 10:00, 31
                      Mei 2008 (UTC)

                            Alle lyste wat nie deel uitmaak van 'n egte
                            artikel nie kan gerus geskrap word. Lyste met
                            stede, chemiese elemente esv. is handig, maar
                            ek stel voor ons voeg hulle as sjablone of
                            iets dergeliks by die betrokke artikels.
                            --Voyageur (kontak) 10:10, 31 Mei 2008 (UTC)

                            Ek het nou so 'n paar genomineer by
                            Wikipedia:Bladsyverwydering#Lyste_vir_verwyder
                            ing. Anrie (kontak) 12:39, 31 Mei 2008 (UTC)

                                  Ek het weer bietjie gedink. (nare
                                  gewoonte wat ek so nou en dan het)
                                  Wanneer moet iets in 'n lys wees,
                                  wanneer in 'n kategorie en wanneer in 'n
                                  sjabloon? Kategorië word maar swak
                                  gebruik en die kategorieboom het
                                  dringend aandag nodig. 'n Sjabloon kan
                                  seker goed werk as die lys volledig is
                                  en net name bevat. Veral nuwelinge gaan
                                  eerder 'n lys skep as 'n sjabloon of 'n
                                  kategorie. Die oueres (ek bedoel in wiki
                                  terme) sal maar moet help. Dit is nie
                                  lekker as jou poging om kennis op te
                                  gaar dan nie waardeer word nie en kans
                                  loop om uitgevee te word. Ons het nuwe
                                  bydraers meer nodig as nuwe bydraes.
                                  Veral die kategorie-ding word soms nie
                                  mooi verstaan nie. Is daar iewers 'n
                                  duidelike en redelik volledige
                                  beskrywing van hoe die stelsel behoort
                                  te werk? Is daar 'n goeie manier om die
                                  problematiese lyste oor te skakel na
                                  sjablone of kategorië as dit wenslik is?
                                  Ek stem saam met Anrie dat die
                                  opdatering van 'n lys uit bv. die
                                  Engelse wiki 'n nie-triviale taak is en
                                  as ek nie in die onderwerp belangstel
                                  nie sal ek nie sommer die tyd afstaan om
                                  dit te doen nie, al is die lys hoe
                                  belangrik. Dit is egter belangrik dat
                                  soos ons die 10K merk nader ons biejie
                                  sal moet skoonmaak, maar ons moet nie
                                  vir onsself werk skep later aan nie. Die
                                  datum bladsye is 'n voorbeeld. Daar is
                                  nog heelwat leës, maar hulle sal vol kom
                                  met die tyd. Dit help nie om hulle nou
                                  uit te vee nie en dan later weer te
                                  skep, soos ek onlangs moes doen met jare
                                  in die 950tigs nie. Dan is daar nog die
                                  Soria-probleem wat al herhaaldelik
                                  genoem is, maar nog nie opgelos is nie.
                                  Maak maar voorstelle en ek sal probeer
                                  help. (solank dit my nie te lank van my
                                  pouse weg vat nie ;)) hansjoseph
                                  (kontak) 12:15, 2 Junie 2008 (UTC)

   (uitgekeep vir leesbaarheid op lae resolusies)

   'n Kategorie bevat skakels na bestaande artikels oor verwante
   onderwerpe. Kategorieë word nie so swak gebruik nie (ek gebruik dit
   baie) en ons het wel 'n paar gebruikers wat aandag daaraan skenk. Ek
   het al aandag geskend aan die gebruikersvriendelikheid van 'n paar
   kategorieë, deur hulle bietjie mooi te maak, ens., bv. Kategorie:Natuur
   en Kategorie:Politiek. Frank het al talle kategorieë opgedateer deur
   die interwikiskakels daarvoor by te voeg en Arno het self al ure besteë
   aan die (her)kategorisering aan artikels. Ander gebruikers skenk oor
   hier en daar daaraan aandag soos hulle 'n leemte sien, maar ek dink dat
   meeste gebruikers op die oomblik eerder nog op artikelinhoud (ons #1
   prioriteit) wil fokus as die ander fasette - nie dat ek voel dat dit
   nie belangrik is nie, maar daar is só baie wat hier belangrik is, mens
   kan nie by alles uitkom nie, al wil mens ook.

   'n Reekssjabloon is 'n vinnige manier om 'n leser vinnig na ander,
   verwante artikels te neem. So kan iemand direk vanaf Saturnus na Mars
   toe beweeg, sonder om 'n ekstra paar klieks aan kategorieë te spandeer.
   Kategorieë kan egter artikels bevat wat nie noodwendig van pas sou wees
   op 'n reekssjabloon nie en kan ook aansienlik langer wees. Sjablone het
   tog 'n nie-amptelike, ongedefinieerde lengte beperking, 'n
   reekssjabloon bv. oor al die voëls sou belaglik lank wees en onprakties
   met betrekking tot die laaispoed van artikels, ens.

   Kategorieë kan egter slegs skakels na bestaande artikels bevat.
   Aangesien Kategorie:Chemiese elemente dus nog onvolledig is, kan Lys
   van elemente volgens naam handig wees vir iemand wat wil weet wat die
   name van al die chemiese elemente (in Afrikaans) is. Die volledigheid
   van 'n lys is dus wat sy bestaan regverdig en dis hoekom ek die
   onvolledige lyste vir verwydering genomineer het.

   Kort artikels: sien nuwe bespreking hier onder, asb. Anrie (kontak)
   12:46, 2 Junie 2008 (UTC)

[wysig] Vertaling hulp vir WM bestuurs verkiesing asb..

   m:Board elections/2008/Translation#List, verkieslik voor die verkiesing
   begin op 2008-06-01. -- Jeandré, 2008-05-31t10:57z

[wysig] Kort artikels

   Hansjoseph het hier bo genoem dat die saak met die Soria-artikels nog
   nie opgeklaar is nie, dus wil ek 'n paar voorstelle maak.

   Ons het, soos ek dit sien, twee... nee, drie opsies.
     * 1. Los dinge soos dit is. - :-(

     * 2. Wanneer 'n gebruiker 'n hiperkort artikel teëkom wat hy voel
       liefs verwyder kan word, dan word dit vir verwydering genomineer.
       - :-|

     * 3. Ons skep 'n reël wat die minimum lengte/inhoud van 'n artikel
       bepaal en enige iets onder dit kwalifiseer vir spoedige verwydering
       (diskresie sal natuurlik gebruik word). - :-D

   My keuse, soos ek so smaakvol en subtiel hierbo aangedui het, is opsie
   nommer drie. Ek voel administrateurs kan diskresie gegun word om
   artikels onder 200 of 250 (of 'n ander gekose limiet) te skrap. Sien
   Spesiaal:ShortPages vir ons kortste bladsye. (Daar is natuurlik
   uitsondering, bv. dubbelsinnigheidsbladsye.)

   Grepe dui natuurlik slegs op die aantal karakters in 'n bladsy, nie die
   werklike inhoud nie, en dis waarskynlik waar die diskresie-ding
   belangrik is. Los Villares de Soria (Soria) is in hierdie geval 306
   grepe, maar is wat inhoud aanbetref aansienlik korter as Graskop (316
   grepe) omdat die beeldsintaks die "greep"-meter hoër laat gaan het.

   Inligtingskaste is nog 'n dink - as 'n artikel een sin en 'n volledige
   inligtingskas het, is dit steeds 'n een-sin-artikel? Wat van een
   artikel en 'n onvolledige/uitgedateerde/onvertaalde inligtingskas?

   Sal graag wil hoor wat ander dink, sodat ons 'n besluit hieroor kan
   maak. Anrie (kontak) 13:09, 2 Junie 2008 (UTC)

          Ek dink ook ons moet so 'n reël oorweeg. Diskresie is egter
          belangrik. Want 'n kort een of twee sin artikel kan soms nuttig
          wees om 'n begrip toe te lig maar dan moet daar ten minste vanaf
          sinvolle artikels daarheen geskakel word. As ek byvoorbeeld na
          die mees gesoekte bladsye kyk sou ek sweer dat die af.wikipedia
          gemeenskap verskriklik belangstel in al die pouse van die Rooms
          Katolieke kerk :+ --RAM (kontak) 15:24, 2 Junie 2008 (UTC)

                      Touché Renier! hansjoseph (kontak) 10:18, 3 Junie
                      2008 (UTC)

                Opsie 2 klink vir my die beste, maar dit hang natuurlik af
                van hoe dit toegepas word. As ons 'n enkele feit verloor
                is dit te veel. Vat eerder die artikel en brei dit uit. As
                dit nie anders kan nie, versmelt dit, skuif dit na 'n
                ander ruimte, of enige iets anders, maar asseblief, geen
                roekelose verwyderings of vermindering in die som van
                kennis wat hier gestoor word nie! Groete. Frank (kontak)
                15:47, 2 Junie 2008 (UTC)

          My stem staan in die rigting van Frank s'n - as ons foute op
          artikels teëkom (bv. spelfoute), moet ons dit regmaak. As 'n
          artikel so onherkenbare slegte Afrikaans is dat ons voel dit
          doen meer afbreuk aan die ensiklopedie as wat dit bydra, kan
          mens verwydering oorweeg met die normale prosedure. Andersins
          maak mens mos maar eerder die spelfoute reg. Dus vir kort
          artikels - skryf 'n sin of twee by, doen 'n kategorisering, en
          merk as saadjie (indien nodig). Dit alles gesê, glo ek mense
          weet dat ek baie graag ons aantal saadjies wil verminder as
          persentasie van al die artikels. Dus moet ons maar vir 'n
          middelweg soek. Maar ek stem dat ek nie net sommer kort artikels
          wil uitvee nie. Alhoewel ek saamstem dat saadjies bietjie anders
          werk by ons as by Engels, voel ek dit bly 'n belangrike aspek
          van 'n wiki-projek. --Alias (kontak) 16:31, 2 Junie 2008 (UTC)

                Die Soria-outeur was nogal samewerkend. Het aangebied om
                'n "inligtingskas" by te sit. Hy/sy is net nie
                Afrikaans-vaardig nie. Kan ons hom/haar vra om die
                artikels te konsolideer alfabeties (Dorpe in Soria A;
                Dorpe in Soria B) ens. Dan het ons meestens 26 artikels en
                verloor tog nie die inligting nie. hansjoseph (kontak)
                12:20, 3 Junie 2008 (UTC)

                      Samewerkend, ja - maar dit geld tog vir alle
                      gebruikers wat besluit dat hul tuisdorpie,
                      -provinsie esv. ongeag sy onbenulligheid op alle
                      Wikipedia-projekte sy klein artikeltjie moet kry om
                      statistieke te verhoog. Die meeste munisipaliteite
                      van Soria is onbeduidende dorpies met soms net tien
                      inwoners. Behalwe vir 'n aantal belangrike
                      geskiedkundige, administratiewe esv. plekke is die
                      meeste van hulle ongelukkig kandidate vir
                      verwydering aangesien die hoofartikel al oor 'n
                      volledige lys van munisipaliteite beskik. Sodra
                      Tienie Jonker Toere in Potchefstroom of ander
                      reisagentskappe in Suid-Afrika begin om 'n jaarlikse
                      Soria-rondreis deur hierdie dorpies te reël kan ons
                      weer hieroor gesels ;) [met 'n diaboliese grynslag]
                      --Voyageur (kontak) 12:49, 3 Junie 2008 (UTC)

[wysig] Soektogsleutelbord

   Ek verstaan nie, wanneer ek die soekfunksie gebruik, wys dit nie meer
   die sleutelbord nie. Kan enigiemand anders dit sien? Of is dit
   handmatig verwyder? Adriaan90 (kontak) 09:37, 3 Junie 2008 (UTC)

          Ek kan dit ook nie sien nie. Niemand van ons het dit verwyder,
          sover ek weet nie. Anrie (kontak) 09:48, 3 Junie 2008 (UTC)

                Dit werk nou weer :D Dit lyk asof die soekbladsy se
                formaat verander het, so die script moes seker daarmee
                saam verander. En ek het toe ook sommer 'n drop-down menu
                bygevoeg, wat ek op die Poolse common.js-bladsy gekry het.
                Adriaan90 (kontak) 09:54, 3 Junie 2008 (UTC)

                      "Klawiaturka"? --Alias (kontak) 09:57, 3 Junie 2008
                      (UTC)

                            Oeps! Dis nou reg. Adriaan90 (kontak) 10:00, 3
                            Junie 2008 (UTC)

          Terloops. Ek dink steeds ons moet maniere soek om mense te help
          om ordentlik te tik met 'n sleutelborduitleg wat alles kan doen
          wat hulle benodig. So 'n sleutelbordjie is regtig net 'n
          tydelike oplossing. Dalk 'n skakel na dokumentasie oor 'n
          rekenaarstelsel wat ordentlik vir Afrikaans opgestel is? --Alias
          (kontak) 10:03, 3 Junie 2008 (UTC)

                Enige tyd, dit sal my ook vreeslik help. Ek sit alewig met
                "character map" oop. Al sleutelborduitlegde wat ek op die
                internet kry, is moeilik om te gebruik en maak my
                deurmekaar. Ek dink egter die beste oplossing sal wees om
                'n verskaffer van Afrikaanse sleutelborde te kry. Daar
                moet mos so iets wees? 'n Sleutelbord met 'n "ê" en 'n "ë"
                ten minste. Ek het al baie by winkels gevra of hulle so
                iets het, en dan kyk die mense my net snaaks aan.
                Adriaan90 (kontak) 11:14, 3 Junie 2008 (UTC)

                      Dalk is 'n kombinasie van 'n Duitse of beter nog
                      Franse sleutelbord en Windows XP/Vista die oplossing
                      vir hierdie soort probleme? Ek beweeg dikwels maklik
                      tussen Duits en Frans wanneer ek diakritiese tekens
                      vir Afrikaans benodig (die Franse uitleg verskaf die
                      "ë" met 'n kliek op die Duitse sleutelbord se "Ü" en
                      "e", die Duitse uitleg het die "ö" vir
                      "koördineerder" esv.). --Voyageur (kontak) 11:36, 3
                      Junie 2008 (UTC)

                      Sjoe, dis verskriklik om te hoor dat jy 'n
                      karakterkieser moet gebruik om jou eie taal te tik.
                      Ek sal probeer om bietjie notas te maak hieroor.
                      Hier is iets uit die antieke af.wp-geskiedenis:
                      Bespreking:Afrikaans#Toetsenbord. --Alias (kontak)
                      15:37, 3 Junie 2008 (UTC)

                            Waarskynlik sal 'n Franse of Nederlandse - of
                            beter nog - Belgiese sleutelbord 'n goeie
                            oplossing wees vir hierdie soort probleme.
                            International Keyboards is 'n verskaffer wat
                            blykbaar ook klante uit oorsese lande sal
                            aanvaar. --Voyageur (kontak) 15:51, 3 Junie
                            2008 (UTC)

                                  Soos ek die Belge ken, sal daar twee
                                  wees; 'n Vlaamse toetsbord en 'n Waalse
                                  toetsbord. hansjoseph (kontak) 08:13, 4
                                  Junie 2008 (UTC)

                                        Die Waalse AZERTY-uitleg sal die
                                        beste keuse wees. Maar dit is
                                        nogal vreemd dat daar geen
                                        Afrikaanse uitleg beskikbaar is
                                        nie. --Voyageur (kontak) 09:40, 4
                                        Junie 2008 (UTC)

          Ek het bietjie notas geskryf by Hulp:Tegnologie. Help asseblief
          om goeie skakels daarheen te skep (gebruikersportaal, of
          watookal). Ek hoop dit help. --Alias (kontak) 11:12, 4 Junie
          2008 (UTC)

[wysig] Relevansie / Wikiwaardigheid / Noemenswaardigheid

   Dit word vir my by die dag belangriker dat ons iets opstel soos
   en:Wikipedia:Notability, nl:Wikipedia:Relevantie
   de:Wikipedia:Relevanzkriterien en fr:Wikipédia:Critères d'admissibilité
   des articles.

   Ek was onder die indruk dat "As daar vir die onderwerp van 'n artikel
   geen betroubare, derde-party bronne beskikbaar is nie, behoort
   Wikipedia nie 'n artikel daaroor te hê nie" redelik duidelik was
   (Wikipedia:Verifieerbaarheid), maar as ek na 'n aantal van ons artikels
   kyk (en die stilswyende aanvaarding deur die gemeenskap), lyk dit my
   dit is nie die geval nie.

   Ek is bereid om 'n selektiewe versmelting van sommige van die
   bogenoemde te maak en voor te stel vir aanvaarding. Anrie (kontak)
   06:52, 6 Junie 2008 (UTC)

          Oe!!! Oppas Anrie, Relevansie is 'n waardeoordeel en jy gaan in
          die warm water beland. Die bestaan van bronne is egter nie en ek
          steun jou daarin dat ons bronne nodig het vir al die
          "hoof"-artikels. (Uitsonderings, datums, dubbelsinnighede (en
          miskien saadjies?)hansjoseph (kontak) 07:38, 6 Junie 2008 (UTC)

                Dit is nie in hierdie geval 'n waardeoordeel nie, maar
                direk gekoppel aan die "verifieerbaarheids"-beleid. Sien
                bv. die Engelse riglyne wat begin met: "If a topic has
                received significant coverage in reliable sources that are
                independent of the subject, it is presumed to be notable."
                Dit gaan dan voor om "reliable sources", "significant
                coverage", ens. te definieer, mense daaraan te herinner
                wat Wikipedia nié is nie. Hulle het dan 'n magdom
                subbladsye wat individuele onderwerpe dek, maar almal kom
                terug na daai stelling hierbo:

               o Vir mense: A person is presumed to be notable if he or
                 she has been the subject of published secondary source
                 material which is reliable, intellectually independent,
                 and independent of the subject. en ander logiese goed
                 soos Relationships do not confer notability en Avoid
                 criteria based on search engine statistics.

               o Vir organisasies: A company, corporation, organization,
                 team, religion, group, product, or service is notable if
                 it has been the subject of coverage in secondary sources.
                 Such sources must be reliable, and independent of the
                 subject. The depth of coverage of the subject by the
                 source must be considered.

                Dit hamer dus maar die heeltyd op daai een stelling:
                Artikels moet gebaseer wees op betroubare, derde-party
                gepubliseerde bronne met 'n reputasie vir akkuraatheid
                (uit Wikipedia:Verifieerbaarheid) en mens sal dus dink dat
                nog bladsye wat dieselfde noem en daarop uitbrei oorbodig
                sou wees, maar hier is 'n paar artikels wat die teendeel
                beweer. Anrie (kontak) 08:25, 6 Junie 2008 (UTC)

                      Is daar spesifieke voorbeelde wat jou oorreed het om
                      hierdie kwessie aan die lig te bring? Dalk kan ons
                      solank daarna begin kyk en die noemenswaardigheid
                      van hierdie artikels bespreek. Ook, word
                      onnoemenswaardige artikels summier geskrap, of net
                      gelys vir verwydering? Adriaan90 (kontak) 09:58, 6
                      Junie 2008 (UTC)

                            Heeltemal reg Anrie. Let net op dat gesê word
                            "as daar nie bronne IS nie", nie as die
                            artikel nie bronne HET nie. As daar is, maar
                            die artikel het nie, moet dit liewers by
                            gevoeg word. Dit bring my by die Duitse
                            sokkerklubs. Hulle het bronne, maar dit is
                            meestal die klub se webblad. Is dit OK en is
                            dit relevant vir Suid-Afrika? Ek wil nie 'n
                            waardeoordeel vel nie, die meeste van die
                            pouse in die vroeë Middeleeue is maar obskuur
                            en dalk ook nie van veel belang vir
                            Suid-Afrika nie. Ek dink dat ons ons nie
                            daaroor moet uitspreek nie, maar hou by
                            "betroubare derde party bronne".

   Ek merk ook op dat die Nederlandse wiki sê dat lyste nie intrinsieke
   waarde het nie en slegs geldig is as hulle addisionele inligting bevat
   (Gelukkig kwalifiseer my Lys van pouse). Ons moet maar baie versigtig
   en tegemoetkomend wees. Ons wil nie nog medewerkers afskrik nie, ons
   het min genoeg. 'n Mens raak geheg aan "jou" bydrae al besef jy dat dit
   eintlik nie "joune" is nie. hansjoseph (kontak) 10:13, 6 Junie 2008
   (UTC)

                Ek dink wat baie gebruikers nie besef nie, is dat dit nie
                gaan oor wat relevant tot Suid-Afrika is nie. As 'n
                artikel oor 'n kleuterskool in Boendoesburg, Transvaal
                hier kan wees, dan kan 'n artikel oor 'n kleuterskool in
                Klein Dorpie X in Timboektoe ook hier wees. Hierdie is
                miskien 'n Afrikaanse ensiklopedie, maar dis nie 'n soseer
                'n Suid-Afrikaanse ensiklopedie nie. Duitse sokkerspan /
                Suid-Afrikaanse sokkerspan, 'n parlementslid uit Fidji, of
                een uit Suid-Afrika - die land van herkoms behoort in
                meeste gevalle nie 'n kriterium te wees nie (daar mag
                uitsonderings wees waaraan ek nie nou kan dink nie).

                Ek wil vir eers liefs weg bly van spesifieke voorbeelde,
                Adriaan, terwyl ek my gedagtes hierom nog in orde probeer
                kry.

                Ek was nog nooit 'n voorstander van "laat moontlike
                nie-relevante goed maar toe, ons wil nie gebruikers
                afskrif/konflik veroorsaak nie". As mens eers 'n presedent
                vir hierdie goeters skep, dan gaan dit naas onmoontlik
                wees om almal te rehabiliteer as hier eers meer bydraers
                is. Enige bydraer wat sy sout werd is, sal verstaan as
                mens op 'n vriendelike dog ferm wyse verduidelik wat
                aanvaarbaar is en wat nie (van my eerste bydraes tot die
                en.wp was oorspronklike navorsing, maar na ek geleer het
                dit nie toegelaat word nie, het ek dit bloot aanvaar
                (bietjie soos 'n -oepol gevoel) en verder gegaan). Selfs
                toe ek by die Afrikaanse Wikipedia aangesluit het, het ek
                baie minder van die beleide en korrekte gebruike verstaan
                - ek het hoeveel beelde opgelaai sonder bronne of
                lisensies. As iemand sy dinges wil wip en die projek wil
                verlaat as mens hom op sy foute wys is dit sy saak, maar
                ek dink die meeste beginners sal dit waardeer as mens
                hulle verduidelik wat goed is en wat nie - hoe moet hulle
                dit anders leer?

                Een van die grootste voordele van 'n klein Wikipedia soos
                hierdie is dat mens meer beheer oor die inhoud het. Ek
                hoop ons bereik nooit 1,3 miljoen artikels soos die en.wp
                nie, want as mens so 'n groot wikipedie het dan sal 'n
                groot deel oor tjol moet wees (daar word nie verniet
                daagliks naastenby 100 artikels vir verwydering genomineer
                nie) en buitendien naas onmoontlik om te
                beheer/onderhou/administrateer.

                Jammer ek praat nou so baie. Anrie (kontak) 10:58, 6 Junie
                2008 (UTC)

                      Ek dink oor die vrye aard van die ensiklopedie
                      benader baie mense wikipedia soos 'n webjoernaal wat
                      wikipedia natuurlik nie is nie. Duitse sokkerklubs
                      gaan heel waarskynlik meer relevant vir sekere mense
                      wees as wat kwantumteorie in my oë is. Wikipedia is
                      'n unieke sosiale eksperiment en ek dink ons moet
                      tog probeer om so buigsaam moontlik te wees sonder
                      om die uiteindelike doelwit geheel en al uit die oog
                      te verloor. Op 'n persoonlike vlak bly egter sterk
                      gekant teen mense wat artikels oor hulself hier kom
                      skryf ongeag van hoe belangrik hul dalk in der
                      waarheid mag wees. 'n Groot toets vir
                      wetenswaardigheid is tog of ander bereid is om iets
                      oor 'n persoon te wil skryf, maar miskien is dit net
                      'n teken van my afkeurenswaardige vooroordeel
                      teenoor narcistiese persoonlikhede :) --RAM (kontak)
                      11:43, 6 Junie 2008 (UTC)

   Ek is juis van voorneme om die klubs wat promosie tot die Oberliga in
   die pas afgelope seisoen gekry het en nog nie gedek is nie hier by te
   voeg. Staal jouself dus maar, hansjoseph! Graaf (kontak) 17:47, 6 Junie
   2008 (UTC)

[wysig] Kategorie:Geboortes in XXXX en Kategorie:Sterftes in XXXX?

   Is it about time to create these categories and start to categorize all
   biographies after when they're borned or died? This categorization
   would help us to expand the year articles, since it will be easy to
   find the people who belongs under the Sterftes and Geboortes sections
   on the respective year article. What do you think? ^(Sorry for not
   writing in Afrikaans – yet) --EivindJ (kontak) 10:57, 6 Junie 2008
   (UTC)

          Ek is 'n groot teenstander van hierdie spesifieke kategorieë.
          Die kategoriseringstelsel van die en.wp maak die gebruik van
          kategorieë byna onmoontlik. Alhoewel ek die nut van relevante
          kategorieë kan insien (en soms is daar 'n hele paar), word ek
          maklik gefrustreer as ek die kategorie wat ek soek onder
          "19xx-sterftes", "19xx-geboortes", "Mense uit XX-ville" en
          "Mense met rooi hare" moet gaan uithaal. Wel, daai laaste een
          bestaan (nog) nie, sover ek weet nie, maar die ander is vir my
          net so verregaande. Jammer as ek nou kortaf is, maar ek voel
          baie sterk hieroor. Anrie (kontak) 11:04, 6 Junie 2008 (UTC)
          (EivindJ, I'll translate this if need be, but let's just say,
          I'm not too overjoyed about these categories.)

                Ek het nie nodig vir vertaal nie, want ek kan meer
                Afrikaans lees en verstaan dan skryf ;) Well, about the
                categories, I have never looked at them as problems, and
                it isn't just en.wiki that uses them ... it's quite a few
                actually (look at the iw's). Anyways, this is up to you
                guys to decide. I'll just help out putting categories if
                people want them :) --EivindJ (kontak) 11:16, 6 Junie 2008
                (UTC)

          Persoonlik bly ek ten gunste van 'n kategoriseringsbeleid wat
          verband hou met die aantal artikels oor 'n sekere vakgebied. As
          ek 30 artikels het oor 'n sekere vakgebied dan sit ons alle
          artikels in die hoofkategorie. Soos die artikels uitbrei skep
          ons subkategorieë. Sodoende sal ons altyd 'n sinvolle
          kategorieboom hê. Ek voel selfs ons moet op 'n stadium dalk kyk
          om 'n goeie visuele voorstelling van ons kategorieboom op te
          stel om as gids te dien vir mense wat probeer vasstel in watter
          kategorie/ë hul artikels die beste sal pas. --RAM (kontak)
          11:37, 6 Junie 2008 (UTC)

                Ek wil ten gunste wees van die kategorisering volgens
                geboortedatum/sterftedatum, maar ek wil net hê dit moet
                netjies wees. Ek kan nie aan 'n ordentlike manier dink om
                dit te doen nie. Mens sal dalk die "Mense volgens
                nasionaliteit"-kategorie moet herinstel om op dieselfde
                vlak van "Mense" te vertak as "Mense volgens
                geboortedatum" en "Mense volgens sterftedatum", wat dalk
                té ekstra of deurmekaar is? Dalk is dit nie eintlik nodig
                om die datums van geboore/sterfte as kategorieë aan te dui
                nie. Ons kan die inligting handmatig vanaf ander bronne in
                die jaarbladsye invul, en dan as iemand vir 'n geboorte in
                xxxx jaar soek, kan hulle net na die spesifieke jaarblad
                gaan. Hierdie doel sal natuurlik die omgekeerde wees van
                om vanaf die kategorie te sien wie wanneer gebore of dood
                is, maar as die enigste doel van 'n
                geboorte/sterfte-kategorie is om die datumbladsye te
                voltooi, dink ek nie dit dien enige nut (op die lange
                duur) nie. Dalk net as 'n tydelike instelling? Iets soos
                (van onder gekyk) Mense volgens geboorte < Kategorieë om
                die invulling van lyste te vergemaklik < Wikipedia <
                Alles ? Adriaan90 (kontak) 11:56, 6 Junie 2008 (UTC)

[wysig] Titelriglyne vir musiekalbums/individuele snitte.

   Gebruikers wat 'n opinie het is welkom om die te kom lug by
   Bespreking:Kent. Anrie (kontak) 12:03, 6 Junie 2008 (UTC)

          Ek is nou besig om die onlangse wysigings te besoedel, so ek sal
          hierdie bespreking later weer "bump" om bo aan te wys. Adriaan90
          (kontak) 12:06, 6 Junie 2008 (UTC)

[wysig] Stemming

   Moet daar nie 'n skakel op die tuisblad wees waar ons kan stem vir die
   trustees nie?? Of is daar een en ek sien dit nie?? hansjoseph (kontak)
   13:02, 6 Junie 2008 (UTC)

          Daar is een (ek het dit opgesit). Ek kan dit egter slegs sien as
          ek nie ingeteken is nie, moontlik omdat ek "versteek" by die
          vorige boodskap gekies het. Ek weet nie hoe om dit reg te maak
          nie. Anrie (kontak) 13:06, 6 Junie 2008 (UTC)

