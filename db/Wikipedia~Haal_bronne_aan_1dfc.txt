Wikipedia:Haal bronne aan


   Wikipedia artikels behoort betroubare bronne vir hul inligting aan te
   haal.

   Vir inligting aangaande verwysings na Wikipedia-artikels (veral vir
   vertalings) sien Hulp:Permanente skakel. Vir inligting oor MediaWiki se
   ingeboude verwysingstelsel, sien Help:Footnotes (by meta, in Engels).

   Inhoud

        * 1 Hoekom is verwysings belangrik?
        * 2 Wanneer u inhoud byvoeg
        * 3 Waar feite betwis word
        * 4 Wanneer feite nie betwis word nie
        * 5 Hoe om dit te doen en riglyne
        * 6 Verwysings in 'n "Verwysings" afdeling

[wysig] Hoekom is verwysings belangrik?

     * Om erkenning aan 'n bron te gee vir die waardevolle inligting wat
       dit verskaf.
     * Om meer inligting te verskaf vir verdere leeswerk.
     * Om die akkuraatheid en geloofwaardigheid van artikels te verbeter.
     * Om vinnige en doeltreffende nagaan van feite in die hand te werk,
       veral in die geval waar vandalisme ter sprake kom.
     * Om die voorkoms van twispunte oor wysigings te verminder, of om te
       help om sodanige punte vinnig op te klaar.
     * Om die oorhoofse geloofwaardigheid en gesaghebbende aard van
       Wikipedia te verhoog.
     * Om aantygings van plagiaat of enige ander vorm van intellektuele
       oneerlikheid te vermy.

[wysig] Wanneer u inhoud byvoeg

   Vir die redes hierbo bespreek, haal asseblief u bronne aan vir
   inligting wat u by 'n spesifieke eksterne bron verkry het. Verkieslik
   moet u ook probeer om die korrekte formaat van die aanhaling te
   verskaf. Indien u nie kan nie, kan ander dit vir u doen, solank u seker
   maak dat u al die nodige inligting verskaf wat nodig is om die
   oorspronklike bron op te spoor.

   Oor die algemeen moet u, selfs al skryf u uit u geheue behoort u aktief
   te soek vir gesaghebbende verwysings om aan te haal. (Indien u skryf
   vanuit u eie kennis dan moet u voldoende kennis hê om goeie bronne te
   kan aanhaal om die leser te help om die onderwerp te bestudeer—u sal
   nie altyd daar wees om vrae te kan beantwoord nie). Die hoofpunt is om
   die leser by te staan asook ander bydraers en daarom moet u probeer om
   meer as net die bronne wat u self gebruik aan te haal.

   Die behoefte aan verwysings is veral belangrik wanneer u skryf oor
   sieninge wat bestaan oor 'n spesifieke kwessie. Vermy veralgemenings
   soos, sommige mense sê... Probeer liewer 'n spesifieke persoon of groep
   vind wat daardie standpunt huldig en noem hulle op hulle naam en gee 'n
   verwysing na 'n plek waar hulle gesien of gehoor is in die uitdruk van
   daardie standpunt.

   Net omdat 'n stelling 'n verwysing bevat beteken egter nie noodwendig
   dat dit geskik is of 'n akkurate indruk skep nie. Soos implisiet deur
   die amptelike "Neutrale standpunt"-beleid voorgeskryf word, moet daar
   selfs al word 'n gesaghebbende bron aangehaal verseker word dat die
   leser die kern van die navorsing oor 'n sekere onderwerp verstaan en
   nie net voorsien word met 'n versigtig gekose aanhalings wat uit
   verband geneem word ter ondersteuning van 'n sekere standpunt nie.

   Onthou dat Wikipedia nie 'n platform is vir u standpunte of vir
   oorspronklike navorsing nie.

[wysig] Waar feite betwis word

   Inligting wat met bewyse betwis word behoort na die artikel se
   bespreking blad geskuif word—wat ander gebruikers die geleentheid gun
   om bronne te vind ter ondersteuning van daardie inligting, in welke
   geval dit teruggeskuif kan word na die artikel op sigself.

[wysig] Wanneer feite nie betwis word nie

   Dink vooruit: probeer om uself voor te stel of mense dit wat u skryf in
   twyfel gaan trek. Om dit wat u skryf behoorlik met duidelike en
   betroubare bronne te ondersteun sal stabiliteit van die bydrae
   verseker.

   Om algemene of spesifieke verwysing by artikels te voeg waar dit
   ontbreek (of u dit geskryf het aldan nie) is 'n uitstekende manier vir
   u om 'n bydrae by Wikipedia te maak.

[wysig] Hoe om dit te doen en riglyne

   Die belangrikste ding om te onthou is om omvattende verwysingsinligting
   te verskaf—die formaat daarvan is minder belangrik. Probeer egter om 'n
   formaat te gebruik wat die leser op die beste wyse by te staan om die
   bronne op te spoor waarop die artikel gebasseer is, sonder om die
   oorhoofse leesbaarheid van die artikel te belemmer. Aangesien
   standpunte rondom die beste formaat vir verwysings kan verskil (baie
   keer as gevolg van die soort artikel of ook volgens die styl wat
   voortvloei uit die hoof bydraes van inhoud tot die artikel), word daar
   voorgestel dat daar nie robotveranderings van een soort verwysing tot
   'n ander gemaak word nie (sien wikipedia:bots vir algemene aanbevelings
   en voorbehoude met betrekking tot robot veranderinge).

[wysig] Verwysings in 'n "Verwysings" afdeling

   Verwysings wat betrekking het tot die artikel in sy geheel word aan die
   einde van 'n artikel onder 'n ==Verwysings== opskrif. Onder hierde
   opskrif moet die volledige verwysingsinligting as 'n (*)-gemerkte
   lysie, een vir elke verwysing.

   Die formaat van 'n Wikipedia artikel se verwysigslys is van sekondêre
   belang en daar bestaan nie ooreenstemming op 'n presiese formaat vir
   aanhalings in Wikipedia nie. Indien u daarom reeds gebruik maak van 'n
   spesifieke styl veral as dit in algemene gebruik is onder die kundiges
   in die veld verwant aan die artikel wat u skryf, skryf asseblief die
   verwysings in die styl waarin u verkies.

   Indien u egter nie op 'n formaat kan besluit nie of nie seker is watter
   inligting om in te sluit nie, verskaf die volgende bladsy 'n paar
   voorbeelde vir u gerief: Wikipedia:Styl#Verwysings.

