Wikipedia:Hulp


   Wikipedia is 'n groot plek wat mens soms nogal deurmekaar kan maak.
   "Waar kry ek...?" "Waar kan ek...?" "Hoe moet ek...?" Hierdie bladsy
   poog om al daardie vrae te beantwoord. Maak gerus ook 'n draai by die
   Gebruikersportaal of, indien u steeds nie 'n antwoord op u vraag kry
   nie, vra dit gerus in die Geselshoekie.

   Inhoud

        * 1 Oor (die) Wikipedia
             + 1.1 Wat is 'n Wiki?
             + 1.2 Hoe lank bestaan Wikipedia al?
             + 1.3 Wie is die eienaar van Wikipedia?
             + 1.4 Wie is die eienaar van die tekste op Wikipedia?
             + 1.5 Wie vorm die redaksie van Wikipedia?
             + 1.6 As enige persoon 'n artikel mag wysig, hoe betroubaar is
               Wikipedia dan?
             + 1.7 Hoe kan ek Wikipedia help bekendstel?
        * 2 Bydrae aan de Wikipedia
             + 2.1 Bo-aan die bladsye staan daar 'n knoppie wat sê "wysig":
               mag ek dan sommer wysigings aan 'n bladsy aanbring?
             + 2.2 Hoekom is sommige woorde rooi en ander blou?
             + 2.3 Hoe begin ek 'n nuwe bladsy?
             + 2.4 Hoe maak ek opskrifte, nuwe afdelings, ens.?
             + 2.5 Is daar riglyne beskikbaar?
             + 2.6 Hoe weet ek of ek bronmateriaal na Wikipedia mag kopieer?
               Daar staan so 'n streng waarskuwing aan die onderkant van die
               wysigingsbladsy: "Deur enigiets hier te plaas, beloof u dat u
               dit self geskryf het, of vertaal het vanaf 'n teks onder die
               GFDL, of dat dit gekopieer is vanuit "publieke domein"-bronne:
               dit sluit nie meeste webbladsye in nie". Geld dit ook in my
               geval?
             + 2.7 Hoekom is daar geen advertensies of pop-ups op Wikipedia
               nie?
        * 3 Hoe kan/moet ek...?
             + 3.1 Hoe kan ek 'n bladsy verwyder (byvoorbeeld een wat ek self
               geskryf het)?
             + 3.2 Hoe verander ek die titel van 'n bestaande bladsy?
             + 3.3 Hoe kan ek op die hoogte bly van al die veranderings op
               sommige bladsye, sonder om elke keer die geskiedenis van elke
               afsonderlike bladsy na te gaan?
             + 3.4 Is dit moontlik om al my bydraes op een slag te besigtig?
             + 3.5 Hoe werk die soekfunksie aan die linkerkant van die
               bladsy?
             + 3.6 Waar kan ek rapporteer as iets fout gaan met Wikipedia?
             + 3.7 Hoe kan versoek dat 'n artikel oor 'n spesifieke onderwerp
               geskep word?
             + 3.8 Ek sien dikwels dat woorde in vreemde tale en veral ook
               die interwiki-skakels aan die linkerkant nie korrek vertoon
               nie. Hoe maak ek dit reg?
             + 3.9 Hoe sit ek beelde in artikels?
             + 3.10 Hoe verander/verwyder ek my gebruikersnaam of
               gebruikersrekening?
        * 4 Ander vrae
             + 4.1 Waar kan ek vrae stel oor die inhoud of uitleg van 'n
               bladsy?
             + 4.2 Kan een of ander nar nie dus alles op Wikipedia sommer
               maar net uitvee nie?
             + 4.3 Hoe kan ek vandalisme op 'n leë bladsy herstel?
             + 4.4 Wat gebeur as twee mense terselfdertyd aan dieselfde
               bladsy werk en dan die bladsy wil stoor?
             + 4.5 Wat is 'n klein wysiging?
             + 4.6 Ek het spesiale toestemming gekry om 'n kopie van 'n foto
               of 'n artikel op Wikipedia te sit. Kan ek dit dan maar doen?
             + 4.7 Kan ek skakels na eksterne webbladsye byvoeg, sonder om
               die inhoud na Wikipedia op te laai?
             + 4.8 Wat is die nut van 'n geregistreerde gebruikersrekening?
        * 5 Die antwoord op my vraag was nie op hierdie bladsy nie. Wat moet
          ek nou doen?

[wysig] Oor (die) Wikipedia

[wysig] Wat is 'n Wiki?

   A. Sien Wat is 'n wiki?

[wysig] Hoe lank bestaan Wikipedia al?

   A. Sedert 15 Januarie 2001. 'n Vroeë weergawe van die Wikipedia het vir
   'n paar dae bestaan by Nupedia.com (vanaf 10 Januarie). Die Afrikaanse
   Wikipedia is in Desember 2001 geskep.

[wysig] Wie is die eienaar van Wikipedia?

   A. Die Wikimedia Stigting is in beheer van al die Wikimedia-projekte
   (waaronder ook Wikipedia) en hulle is ook die eienaars van die
   bedieners waar op Wikipedia gehuisves word.

[wysig] Wie is die eienaar van die tekste op Wikipedia?

   A. Die tekste op Wikipedia, waaronder artikels, hulpbladsye, ens., word
   vrygestel onder die GNU-lisensie vir vrye dokumentasie (GFDL). Dit
   beteken dat die eienaar van enige teks die skrywer daarvan is, maar dat
   so 'n skrywer op weinige outeursregte aanspraak het. Solank gebruikers
   van Wikipedia hulle by hierdie lisensie hou (die belangrikste vereiste
   is dat enige verspreiding of hergebruik steeds onder dieselfde lisensie
   moet gebeur), kan enige persoon met die tekste doen wat hulle wil. Let
   wel: wanneer teks eers onder die GNU-lisensie vrygestel is, mag dié
   lisensie nie herroep word nie.

[wysig] Wie vorm die redaksie van Wikipedia?

   A. Medewerkers (gebruikers) wat baie bydra en die administrateurs word
   dikwels deur die buitewêreld as Wikipedia se redaksie gesien, maar dit
   is nie 'n feitelik akkurate waarneming nie. Wikipedia het nie 'n
   redaksie in die tradisionele sin van die woord nie. In prinsiep kan
   enige persoon 'n artikel skep, wysig of dophou (om te kontroleer vir
   akkuraatheid van feite, neutrale standpunt en moontlike vandalisme).
   Dus vorm enige persoon wat 'n bydrae lewer (maak nie saak hoe klein
   nie) deel van die redaksie, alhoewel hierdie woord self nooit by
   Wikipedia gebruik word nie.

[wysig] As enige persoon 'n artikel mag wysig, hoe betroubaar is Wikipedia
dan?

   A. 'n Vrye Wikipedia wat deur enige iemand gewys kan word is die
   hoofkonsep van Wikipedia. Sonder hierdie konsep sou Wikipedia nooit kon
   bestaan nie. Dit is terselfdertyd Wikipedia se sterktste punt en sy
   swakste punt. Enige persoon wat 'n fout sien kan dit verbeter. Daar is
   'n ook 'n aktiewe gemeenskap wat aktief waak oor ander gebruikers se
   wysigings. Verder is daar ook gebruikers wat hulle spesifiek toelê op
   vandalismebestryding. (Herhalende vandaliste word geblokkeer.)
   Uiteindelik kan daar egter geen enkele waarborg gegee word oor die
   artikels in die ensiklopedie nie.

   Dit is egter nie uniek aan Wikipedia nie: selfs in die hoog-geagde
   Encyclopædia Britannica word daar gewaarsku dat daar geen waarborg van
   die inhoud is nie [1].

[wysig] Hoe kan ek Wikipedia help bekendstel?

   A. 'n Goeie vraag. 'n Goeie idee is om 'n skakel hierheen op u eie
   webblad te plaas (en moontlik aan u kennisse te vra om dieselfde te
   doen). U kan berigte plaas in die koerante of op kennisgewingborde van
   universiteite of skole en ander onderwysinstellings. U kan eienaars van
   ander webwerwe vra om 'n skakel na Wikipedia op hulle bladsye te plaas.
   Indien u kennisse het wat geleerdes is in 'n vakgebied, kan u hulle vra
   om dié kennis met die wêreld te deel in die betrokke artikel.

[wysig] Bydrae aan de Wikipedia

[wysig] Bo-aan die bladsye staan daar 'n knoppie wat sê "wysig": mag ek dan
sommer wysigings aan 'n bladsy aanbring?

   A. Ja, sekerlik! Dit is die sentrale idee agter Wikipedia. Deurdat
   enige persoon bladsye mag wysig en verander, kan enige iemand hulle
   kennis met die res van die wêreld deel. Indien 'n persoon onsin skryf,
   word dit meestal vinnig ontdek deur 'n ander bydraer en gou
   gekorrigeer.

[wysig] Hoekom is sommige woorde rooi en ander blou?

   A. 'n Rooi of blou-gekleurde woord is 'n skakel ("link") na 'n ander
   bladsy. Rooi woorde is skakels na artikels wat nog nie bestaan nie,
   terwyl 'n blou woord na 'n reeds-bestaande artikel lei.

[wysig] Hoe begin ek 'n nuwe bladsy?

   A. Sien gerus Hoe om 'n nuwe bladsy te skep.

[wysig] Hoe maak ek opskrifte, nuwe afdelings, ens.?

   A. Sien gerus Wikipedia:Redigeer vir die basiese instruksies, of
   Wikipedia:Instruksies vir meer uitgebreide hulp.

[wysig] Is daar riglyne beskikbaar?

   A. Sien gerus die Wikipedia:Gebruikersportaal vir skakels na al die
   verskeie riglyne, onder andere ons beleid oor oorspronklike navorsing
   en die titels van artikels. Indien u nie die riglyne kan vind waarna u
   soek nie, vra gerus in die Geselshoekie: ervare gebruikers kan vinnig
   'n skakel na die gewenste bladsy verskaf, of die riglyne kan geskep
   word indien dit nie bestaan nie.

[wysig] Hoe weet ek of ek bronmateriaal na Wikipedia mag kopieer? Daar staan
so 'n streng waarskuwing aan die onderkant van die wysigingsbladsy: "Deur
enigiets hier te plaas, beloof u dat u dit self geskryf het, of vertaal het
vanaf 'n teks onder die GFDL, of dat dit gekopieer is vanuit "publieke
domein"-bronne: dit sluit nie meeste webbladsye in nie". Geld dit ook in my
geval?

   A1. Die inhoud van Wikipedia val onder die GNU-Vrye dokumentlisensie.
   Kortom: tensy die materiaal wat u wil kopieer (1) in die publieke
   domein is (geheel en al vry van outeur- of kopiereg) of (2) net soos
   Wikipedia onder 'n vrye lisensie val, kan u dit waarskynlik nie gebruik
   nie. Indien u enige twyfel het moet u dit nie kopieer nie. Raadpleeg
   eerder met ander gebruikers in die Geselshoekie, hulle kan moontlik
   help om die lisensie van 'n werk uit te klaar.

   A2. Outeursreg en kopiereg het betrekking op letterkundige tekste,
   foto's en ander kreatiewe werke. In prinsiep moet mens die toestemming
   van die kopiereghouer hê voor sulke werke na Wikipedia gekopieer mag
   word. Daar is egter uitsonderings op die reël:
     * Blote feite kan uiteraard sonder meer oorgeplaas word, of in u eie
       woorde geskryf word.
     * Dikwels is geskiedkundige materiaal deel van die publieke domein,
       deurdat die kopiereg/outeursreg verstreke is. Sulke materiaal mag
       vryelik gebruik word.
     * Vir sommige materiaal geld daar geen kopiereg of outeursreg nie, of
       is dit slegs beperk van toepassing. Dit geld, byvoorbeeld, vir
       werke deur NASA of ander afdelings van die Amerikaanse regering.

   Dit is 'n wanbegrip dat kopiereg (©) uitdruklik gemeld moet word vir 'n
   werk om outeursregte te geniet. Enige kreatiewe werk skep vanself sy
   eie kopiereg die oomblik wat die werk geskep word en dit word nie
   uitdruklik gemeld te word nie.

   Indien u teks regstreeks kopieer of 'n beeld na Wikipedia oplaai is dit
   uiters belangrik om die bron van die teks of beeld by te voeg. So kan
   ander dit nagaan om seker te maak dat dit wel vryelik beskikbaar is.
   Indien regstreeks gekopieerde teks of 'n beeld nié van 'n bron voorsien
   word nie, kan dit gemerk word as 'n kopieregskending en mettertyd
   verwyder word.

[wysig] Hoekom is daar geen advertensies of pop-ups op Wikipedia nie?

   A. Daar is baie redes hiervoor; hier volg 'n paar:

         1. Omdat reklame by 'n artikel die objektiwiteit en neutraliteit
            daarvan ongeloofwaardig sal maak.
         2. Omdat die opbrengste van reklame tans so laag is dat dit nie
            die moetie werd is nie.
         3. Ons poog om 'n ernstige ensiklopedie te skep en het geen
            belang in kommersiële wins nie.
         4. Indien dit 'n kommersiële werf was, sou dit baie moeiliker
            gewees het om mense te kry wat hulle teks en beelde verniet
            aan die ensiklopedie beskikbaar sou stel.
         5. Dit is nie nodig nie - die Wikimedia-stigting ontvang donasies
            van regoor die wêreld wat enige kostes dek.
         6. Omdat daar 'n plek moet wees waar neutrale inligting
            belangriker geag word as kommersiële wins.

[wysig] Hoe kan/moet ek...?

[wysig] Hoe kan ek 'n bladsy verwyder (byvoorbeeld een wat ek self geskryf
het)?

   A1. Leer uit ander se foute: wees versigtig met die skep van 'n nuwe
   artikel. Maak eers seker dat 'n soortgelyke artikel nie miskien onder
   'n ander naam beskikbaar is nie, voordat u 'n nuwe artikel begin.
   Dikwels kan sommige onderwerpe eerder by reeds-bestaande artikels
   gevoeg word, eerder as om 'n nuwe artikel te begin. (Byvoorbeeld,
   inligting oor rugbyposisies hoort eerder tuis by die artikel, rugby, as
   by 'n nuwe artikel oor rugbyposisies.)

   A2. Bladsye wat egter geen nuttige inligting bevat nie, bv. vandalisme
   of slegs advertensieskakels, mag vir spoedige verwydering kwalifiseer.

   A3. Indien u op 'n artikel afkom wat wel sinvolle inligting bevat, maar
   u glo dat die bladsy nie geskik is vir Wikipedia nie, kan u die vir
   verwydering nomineer.

[wysig] Hoe verander ek die titel van 'n bestaande bladsy?

   A. Indien die huidige van 'n titel nie korrek is nie (bv. 'n spelfout),
   kan die artikel na die regte naam geskuif word deur eenvoudige die
   "skuif"-knop bo-aan die bladsy van die artikel te gebruik.

[wysig] Hoe kan ek op die hoogte bly van al die veranderings op sommige
bladsye, sonder om elke keer die geskiedenis van elke afsonderlike bladsy na
te gaan?

   A. U kan u gunsteling artikels by u dophoulys voeg, deur op "hou dop"
   aan die bokant van elke bladsy te kliek.

   Vir die nuutste wysigings dwarsdeur die ensiklopedie, kan u ook die
   spesiale bladsy, Onlangse wysigings, raadpleeg.

[wysig] Is dit moontlik om al my bydraes op een slag te besigtig?

   A. Ja. Heel bo-aan elke bladsy is daar 'n opsie wat lees "my bydraes".
   Deur die daarop te kliek kan u al die bydraes sien wat u by Wikipedia
   gemaak het.

[wysig] Hoe werk die soekfunksie aan die linkerkant van die bladsy?

   A. Indien u 'n sleutelwoord intik (bv. "Maan" of "Parys") en u kliek op
   "Gaan", sal u geneem word na die artikel met dié spesifieke titel.
   Indien geen so artikel bestaan nie, verkry u 'n lys met artikels waarin
   hierdie term voorkom. U het dan ook die opsie om die artikel te skep,
   bo-aan die bladsy, waar staan, "Vir navraag".

   Indien u op die "Soek"-knoppie kliek, sal u steeds 'n lys met artikels
   kry waarin die sleutelwoord verskyn, selfs al bestaan daar 'n artikel
   met dié titel.

[wysig] Waar kan ek rapporteer as iets fout gaan met Wikipedia?

   A. Rapporteer dit asseblief so vinnig as moontlik in die Geselshoekie.

[wysig] Hoe kan versoek dat 'n artikel oor 'n spesifieke onderwerp geskep
word?

   A. Meld u versoek by Wikipedia:Versoeke artikels.

[wysig] Ek sien dikwels dat woorde in vreemde tale en veral ook die
interwiki-skakels aan die linkerkant nie korrek vertoon nie. Hoe maak ek dit
reg?

   A. U rekenaar is tien teen een nie in staat om die lettertipe ("font")
   te vertoon nie. Dit sal dus eers korrek vertoon wanneer die spesifieke
   lettertipe geïnstalleer is.

[wysig] Hoe sit ek beelde in artikels?

   A. Sien gerus die Wikimedia Commons vir 'n versameling beelde wat direk
   by enige van die Wikimedia-stigting se projekte gebruik kan word. U kan
   ook u eie beelde oplaai, maar dit word verkieslik na die Wikimedia
   Commons gedoen sodat die beelde deur al die ander projekte ook gebruik
   kan word. Indien u 'n beeld hier wil oplaai, maak seker dat u vertroud
   is met ons beleid rakende beelde.

   Sien gerus Wikipedia:Beelde en Wikipedia:Uitgebreide beeldsintaks vir
   meer inligting oor hoe en waar u 'n beeld tot 'n artikel kan toevoeg.

[wysig] Hoe verander/verwyder ek my gebruikersnaam of gebruikersrekening?

   A1. 'n Burokraat kan die naam van 'n gebruiker se gebruikersrekening
   verander, m.a.w. indien u eerder "Jan" wil wees, in plaas van
   "Janneman". Sien hierdie outomatiese lys van burokrate by die
   Afrikaanse Wikipedia. U kan enige een van hulle op hulle
   besprekingsbladsye kontak en vra om u naam te verander.

   A2. Het is op hierdie oomblik nie tegnies moontlik om 'n gebruikersnaam
   of rekening te verwyder nie.

[wysig] Ander vrae

[wysig] Waar kan ek vrae stel oor die inhoud of uitleg van 'n bladsy?

   A. Op die besprekingsbladsy! Bo-aan elke bladsy is daar 'n knoppie wat
   heet "bespreking". Kliek gerus daarop om na die besprekingsbladsy van
   'n artikel te gaan. (Indien die woord rooi vertoon, beteken dit slegs
   dat niemand nog 'n bespreking oor die bladsy begin het nie.)

   (Ook hierdie bladsy het 'n besprekingsbladsy.)

[wysig] Kan een of ander nar nie dus alles op Wikipedia sommer maar net
uitvee nie?

   A. Nee, nie werklik nie. Slegs administrateurs besit oor die gereedskap
   om 'n bladsy vir goed te verwyder (maar selfs dan kan hulle aksies
   ongedaan gemaak word). Dit is wel so dat vandalisme (of onervare
   gebruikers) 'n bladsy kan leeg maak, d.w.s. die inhoud daarvan
   verwyder, maar dit kan maklik ongedaan gemaak word (sien onder vir meer
   inligting). Persone wat bladsye herhaaldelik so' vandaliseer kan deur
   administrateurs geblok word, sodat hulle nie meer bladsye by Wikipedia
   kan wysig nie.

[wysig] Hoe kan ek vandalisme op 'n leë bladsy herstel?

   A. Dit is heel eenvoudig: kliek gewoonweg op die "geskiedenis" van die
   artikel (bo-aan die bladsy, in die middel). Daar kom dan 'n geskiedenis
   van al die weergawes van die betrokke artikel te voorskyn. Die bladsy
   bevat 'n lys van al die weergawes van die bladsy: 'n nuwe weergawe word
   geskep deur wysigings aan die bladsy aan te bring en dan op "Stoor
   bladsy" te kliek. Soek na die onlangsste korrekte weergawe en kliek dan
   op "wysig" en dan op "Stoor bladsy". U sal 'n boodskap kry wat u
   waarsku dat u besig is om 'n ouer weergawe van die bladsy te wysig; u
   kan dit gewoonweg ignoreer. Onthou om in die wysigingsopsomming te meld
   dat u die artikel "terugrol" en hoekom u dit doen!

[wysig] Wat gebeur as twee mense terselfdertyd aan dieselfde bladsy werk en
dan die bladsy wil stoor?

   A. Die persoon wat sy bladsy eerste stoor sal niks merk nie. Die tweede
   persoon sal egter 'n boodskap kry dat daar 'n "wysigingskonflik" is -
   nie 'n aangename gebeurtenis nie. U wysigings sal dan in 'n tweede
   wysigingsvenster onder-aan die bladsy verskyn: u moet dan u wysigings
   kopieer na die eerste, boonste wysigingsvenster, voordat u op "Stoor
   bladsy" kliek.

[wysig] Wat is 'n klein wysiging?

   A. Als u naas u wysigingsopsomming die vakkie "Klein wysiging" merk,
   dan sal beteken dit dat die wysiging wat u aangebring het nie die
   inhoud van die bladsy verander het nie. Dit geld voor kleinighede soos
   die korrigering van spel- en tikfoute, die korrigering van 'n skakel of
   iets dergeliks. Sulke wysigings word dan ook as "klein" aangetoon by
   die bladsy, Onlangse wysigings en u dophoulys. So weet ander gebruikers
   dat hulle nie so 'n wysiging na hoef te gaan nie, aangesien dit nie
   werklik die inhoud van die artikel verander het nie. Die toevoeging van
   nuwe inligting, hoe min ook, is egter nie 'n klein wysiging nie.

[wysig] Ek het spesiale toestemming gekry om 'n kopie van 'n foto of 'n
artikel op Wikipedia te sit. Kan ek dit dan maar doen?

   A. Ja en nee. Indien die foto of teks onder 'n vrye lisensie vrygestel
   is, mag u dit inderdaad doen. Indien die toestemming u egter toelaat om
   die beeld/teks in Wikipedia te gebruik (en nêrens anders nie), kan ons
   dit nie hier aanvaar nie.

   Indien u byvoorbeeld 'n foto wil oplaai wat deur 'n kennis van u geneem
   is, moet hy sy toestemming aan u per e-pos stuur. 'n Kopie van die
   e-pos, wat sy naam en e-posadres duidelik toon, kan dan geplaas word by
   Wikipedia:Bronne en moet die naam van die beeldlêer meld en onder watse
   vrye lisensie dit vrygestel word.

[wysig] Kan ek skakels na eksterne webbladsye byvoeg, sonder om die inhoud na
Wikipedia op te laai?

   A. Eksterne skakels is aanvaarbaar, maar let wel: Wikipedia is nie 'n
   versameling van eksterne skakels nie. Indien 'n artikel te veel, of
   nie-gepaste skakels het, kan enige persoon die skakels hersien en
   sommige verwyder. Skakels na erkende instellings wat betroubare bronne
   is op die gebied van die artikel se onderwerp is aanvaarbaar. Geen
   skakels na advertensiewerwe of persoonlike webwerwe nie, asseblief!

[wysig] Wat is die nut van 'n geregistreerde gebruikersrekening?

   A. 'n Geregistreerde gebruikersrekening is nie verplig nie, maar u kan
   allerlei voorkeure instel indien u oor een beskik. Dié voorkeure word
   dan gestoor tussen u besoeke aan Wikipedia. Ook kan u dan 'n
   gebruikersnaam kies, wat in plaas van u IP-adres wys wanneer u 'n
   wysigings maak.

[wysig] Die antwoord op my vraag was nie op hierdie bladsy nie. Wat moet ek
nou doen?

   A. Stel gerus enige vrae wat u mag hê in die Geselshoekie. Afhangende
   van die aktiwiteit van die ander gebruikers kan u u antwoord binne 'n
   dag of twee, of selfs binne 'n paar uur hê.

