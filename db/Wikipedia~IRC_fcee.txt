Wikipedia:IRC


   IRC is 'n internet-kommunikasieprotokol wat gebruik kan word vir
   kletskamers. By die Afrikaanse Wikipedia kan dit vir verskillende
   doeleindes gebruik word. Vir die gebruik van kletskamers regoor die
   Wikimediaprojekte, asook instruksies en wenke, sien gerus m:IRC en
   m:IRC channels (Engels). Vir inligting oor hoe om aan die gang te kom,
   sal m:IRC instructions dalk nuttig wees. Daar is byvoorbeeld
   kletskamers waar die ouens wat die bedieners versorg en ook die
   programmeerders van die MediaWiki-sagteware gekontak kan word. Hierdie
   blad beskryf die kamers wat spesifiek op die Afrikaanse Wikipedia van
   toepassing is.

[wysig] Onlangse wysigings

   irc://irc.wikimedia.org/af.wikipedia kan gebruik word om die onlangse
   wysigings na te gaan. Hier word die wysigings intyds na die kletskamer
   gestuur vir almal om te sien. Dit wys
     * die artikelnaam
     * 'n aanduiding van of dit 'n nuwe artikel (N) of 'n klein wysiging
       (M) is
     * 'n skakel na die verskil
     * die gebruiker/IP-adres
     * die aantal karakters bygevoeg(+) of verwyder(-)
     * die opsomming.

   'n Voorbeeldinskrywing lyk só:
[[639]] M http://af.wikipedia.org/w/index.php?title=639&diff=0&oldid=74805 * Chl
ewbot * (+11) robot Bygevoeg: an

   Geen boodskappe kan gestuur word nie - slegs die boodskappe van die
   robot word ontvang.

[wysig] Klets met ander Wikipediane

   irc://irc.freenode.net/wikipedia-af kan gebruik word om met ander
   Wikipediane te gesels. Hierdie kletskamer word spesifiek gebruik vir
   sake rakende die Afrikaanse Wikipedia, maar mense van ander Wikipedias,
   of ander Afrikaanse projekte soos Wikiwoordeboek, Wikibronne, ens. is
   waarskynlik ook welkom. (Indien u sukkel om na die kletskamer toegang
   te verkry kan u die volgende skakel probeer:
   irc://chat.freenode.net:8001/wikipedia-af .)

   Altwee kamers sal waarskynlik van die UTF-8-karakterstel gebruikmaak.
   (Hierdie beïnvloed hoofsaaklik diakritiese tekens soos kappies en
   deeltekens.)

   Terwyl die kletskamer vir Wikipediane nog nie baie aktief is nie, kan
   Wikipediane hulle beskikbaarheid of versoeke vir geselsgeleenthede op
   hierdie besprekingsblad meld.

   Daar is sprake daarvan dat al die kletskamers se name gaan verander by
   Freenode. Sien gerus m:IRC channel renaming.

