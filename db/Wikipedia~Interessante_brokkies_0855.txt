Wikipedia:Interessante brokkies


   Hier word die werk gekoördineer vir die interessante brokkies op die
   voorblad onder die opskrif "Het u geweet?" Dit word outomaties op die
   voorblad ingesluit d.m.v. Sjabloon:Het u geweet. Die voorgestelde
   werkswyse is as volg:
     * 'n Interessante item word in 'n subblad van hierdie blad geskep.
       Sien die skakels onder vir die volgende beskikbare naam (kies die
       rooi skakel onder die laaste brokkie).
     * Dit kan op enige stadium gedoen word en dien as 'n "nominasie" vir
       insluiting op die voorblad.
     * Elke item bevat slegs een brokkie. Dit sal waarskynlik slegs een
       sin bevat, maar kan tans tot drie kort gedagtes en 'n klein
       prentjie beslaan, maar sal moontlik later korter bewoord moet word.
     * Dit moet bewoord word om die sin "Het u geweet ... " sinvol te
       voltooi. Dus behoort meeste inskrywings te begin met "... dat" ('n
       ellips en die woord 'dat').
     * Sjabloon:Het u geweet sal bygewerk word na goedunke van
       medewerkers, sodat interessante brokkies geroteer word. Dit sal
       waarskynlik aanvanklik slegs een item bevat. Hierdie sal
       waasrkynlik deur een persoon gekoördineer word.
     * Items moet skakel na bestaande artikels. Dit sal help om die
       kultuur van bronverwysings te versterk. Teikenartikels moet darem
       van redelike kwaliteit wees en nie onder oorweging vir verwydering,
       NPOV of kopieregprobleme wees nie. Aangesien die artikel op die
       voorblad geadverteer word, moet dit darem redelik netjies wees,
       maar hoef geensins volledig of voltooid te wees nie. Miskien is dit
       raadsaam om nie kontroversiële of debateerbare sake te behandel
       nie.

[wysig] Die brokkies

     * Die argief van ouer brokkies wat nie meer hier getoon word nie.

   Interessante brokkie 1
     __________________________________________________________________

   ... dat die oorspronklike benaming vir die eerste maand van die jaar
   (Januarie), die Latynse benaming is vir die Romeinse God Janus? Die
   vroeëre benaming vir hierdie maand was louwmaand/loumaand dit stam uit
   die middel-Hollandse taal. In Hollands word hierdie maandname nog
   gebruik maar is die Latynse benaming algemener.

   Bekyk - Wysig - Geskiedenis

   Interessante brokkie 2
     __________________________________________________________________

   ... dat Tafelberg die enigste aardskenmerk is waaraan 'n sterrebeeld se
   naam ontleen is? Mensa, wat "tafel" beteken, is 'n sterrebeeld van die
   suidelike halfrond wat taamlik laat afgebaken is en dus geen antieke
   mitologie het nie.

   Bekyk - Wysig - Geskiedenis

   Interessante brokkie 3
     __________________________________________________________________

   ... dat Noord-Sotho nie 'n enkele taal is nie, al is dit 'n amptelike
   taal van Suid-Afrika? Dit is bloot 'n versamelnaam vir 'n klomp
   verwante tale, waarvan Pedi die grootste aantal sprekers het en die
   amptelike skryfwyse bepaal.

   Bekyk - Wysig - Geskiedenis

   Interessante brokkie 4
     __________________________________________________________________

   ... dat Frans deur honderde duisende mense as huistaal gepraat word in
   die VSA? Alhoewel miljoene Amerikaners van Franse herkoms is, het
   Engels Frans hoofsaaklik verdring en kan slegs 'n klein deel van die
   Franse nasate nog Frans praat.

   Bekyk - Wysig - Geskiedenis

   Interessante brokkie 5
     __________________________________________________________________

   ... dat die Groot Magellaanse wolk na Ferdinand Magellaan vernoem is,
   maar dat Al Soefi dit reeds meer as 500 jaar voor hom opgeteken het?

   Bekyk - Wysig - Geskiedenis

   Interessante brokkie 6
     __________________________________________________________________

   ... dat party stowwe se smelt- en stoltemperature nie ooreenstem nie?
   Agar smelt byvoorbeeld by 85 °C en stol tussen 32 en 40 °C; 'n
   verskynsel wat bekend staan as histerese.

   Bekyk - Wysig - Geskiedenis

   Interessante brokkie 7
     __________________________________________________________________

   ... dat u kan sien watter artikels na 'n spesifieke een toe skakel en
   aanstuur? Onder "gereedskap" (links) is "Wat skakel hierheen"
   beskikbaar wat hierdie inligting verskaf. Dit werk selfs vir artikels
   wat nog nie bestaan nie.

   Bekyk - Wysig - Geskiedenis

   Interessante brokkie 8
     __________________________________________________________________

   ... dat Suid-Afrika Finland in 1939 bygestaan het in die Winteroorlog?
   Verskeie lande het Finland bygestaan en die RSA het 29 Gloster
   Gauntlet-vliegtuie geskenk.

   Bekyk - Wysig - Geskiedenis

   Interessante brokkie 9
     __________________________________________________________________

   'n Waterdruppel

   ...dat water sy hoogste digtheid by 4°C bereik? Hierdie eienskap is
   belangrik vir waterorganismes en kom in slegs twee ander stowwe voor.

   Bekyk - Wysig - Geskiedenis

   Interessante brokkie 10
     __________________________________________________________________

   ... dat Suid-Afrika die VSA gehelp het met intelligensie as deel van
   ECHELON? By die Silwermyn Natuurreservaat is antennas wat gebruik is
   vir spioenasie sedert die 1970's.

   Bekyk - Wysig - Geskiedenis

   Interessante brokkie 11
     __________________________________________________________________

   ... dat daar ridders was wat terselfdertyd ook monnike was? Die Orde
   van die Tempeliers was so 'n ridderorde.

   Bekyk - Wysig - Geskiedenis

   Interessante brokkie 12
     __________________________________________________________________

   ... dat mens artikels kan soek volgens die eerste letters van die
   artikelnaam? By Spesiaal:Prefixindex kan mens byvoorbeeld "ek" intik en
   alle artikelname wat met "ek" begin, opspoor.

   Bekyk - Wysig - Geskiedenis

   Interessante brokkie 13
     __________________________________________________________________

   ... dat die Bastille, een van Parys se geskiedkundige bakens, nie meer
   bestaan nie?

   Bekyk - Wysig - Geskiedenis

   Interessante brokkie 14
     __________________________________________________________________

   Die naam van Allah in Arabiese skoonskrif

   ... dat die profeet Mohammed in die gedeeltes van die Koran wat tydens
   die eerste vyf jaar van sy openbare bediening in Mekka opgeteken is,
   nie een keer die naam Allah gebruik het nie? In dié tyd het hy na God
   verwys as "Heer" of "Skepper" (Rabb).

   Bekyk - Wysig - Geskiedenis

   Interessante brokkie 15
     __________________________________________________________________

   ... dat daar niks "suur" aan suurstof is nie? Die woord het ontstaan
   toe mense vroeër geglo het dat alle sure suurstof bevat.

   Bekyk - Wysig - Geskiedenis

   Interessante brokkie 16
     __________________________________________________________________

   'n Tekening van 'n Victoriaanse vrou in die mode van 1841

   ...dat sekere vroue in die Victoriaanse tydperk arseen gemeng met asyn
   en kalk gedrink het? Dit is gedoen om hul gelaatskleur te verbeter en
   hulle velle ligter te maak as bewys dat hulle van 'n hoër stand is en
   nie in die landerye werk nie.

   Bekyk - Wysig - Geskiedenis

   Interessante brokkie 17
     __________________________________________________________________

   ... Samuel Morse, die uitvinder van die telegraaf, vir burgemeester van
   New York gestaan het? Hy was egter nie suksesvol nie.

   Bekyk - Wysig - Geskiedenis

   Interessante brokkie 18
     __________________________________________________________________

   ... dat 2006 as 'n Mozart-jaar gevier is? Mozart is 250 jaar te vore,
   op 27 Januarie 1756 gebore.

   Bekyk - Wysig - Geskiedenis

   Interessante brokkie 19
     __________________________________________________________________

   ... dat broom en kwik die enigste twee elemente is wat in suiwer vorm
   as 'n vloeistof by kamertemperatuur voorkom?

   Bekyk - Wysig - Geskiedenis

   Interessante brokkie 20
     __________________________________________________________________

   ... dat die Ellis Park-stadion nie na William Webb Ellis vernoem is
   nie? Dit is vernoem na 'n Johannesburgse stadsraadslid mnr. J.D. Ellis
   wat die grond vir die oprigting van die stadion beskikbaar gestel het.

   Bekyk - Wysig - Geskiedenis

   Interessante brokkie 21
     __________________________________________________________________

   ... dat Manfred von Richthofen, die Duitse vegvlieënier wat ook as die
   Rooi Baron bekend gestaan het, tydens die Eerste Wêreldoorlog soveel as
   80 vyandelike vliegtuie afgeskiet het?

   Bekyk - Wysig - Geskiedenis

   Interessante brokkie 22
     __________________________________________________________________

   ... dat 'n hartvorm (♥) deur 'n wiskundige funksie geteken kan word?
   Die funksie staan bekend as 'n kardioïed en kan eenvoudig gedefinieer
   word in poolkoördinate.

   Bekyk - Wysig - Geskiedenis

   Interessante brokkie 23
     __________________________________________________________________

   ... dat Pretoriabrug 'n hefbrug in Ottawa, Kanada is? Dit is vernoem na
   Pretoriastraat wat in 1902 van Janestraat hernoem is om die Britse
   oorwinning in die Anglo-Boereoorlog te vier.

   Bekyk - Wysig - Geskiedenis

   Interessante brokkie 24
     __________________________________________________________________

   ... dat die Russiese komponis Dmitri Sjostakovitsj die DSCH musikale
   motief gebruik het om homself in musieknote voor te stel?

   Bekyk - Wysig - Geskiedenis

   Interessante brokkie 25
     __________________________________________________________________

   'n Blaar. Die plek waar fotosintese hoofsaaklik in plante plaasvind.

   ... dat daar geraam word dat meer as die helfte van alle fotosintese
   wat op aarde plaasvind nie vanaf plante afkomstig is nie, maar vanaf
   bakterieë en alge?

   Bekyk - Wysig - Geskiedenis

   Interessante brokkie 26
     __________________________________________________________________

   ... dat die Deense wiskundige, Piet Hein, 'n superellipsvorm gebruik
   het om die Sergels Torg-verkeersirkel in Stockholm, Swede te ontwerp?

   Bekyk - Wysig - Geskiedenis

   Interessante brokkie 27
     __________________________________________________________________

   ... dat die Kapibara se idiomatiese naam, "watervark", 'n wanbenaming
   is? Dié dier is in werklikheid verwant aan die muis en die rot, en met
   lengtes tot meer as 130cm, is dit die grootste knaagdier ter wêreld.

   Bekyk - Wysig - Geskiedenis

   Interessante brokkie 28
     __________________________________________________________________

   Landing by L'Anse aux Meadows heruitbeelding 2000

   ... dat Wikings reeds 500 jaar voor Christopher Columbus Amerika ontdek
   het en 'n nedersetting by L'Anse aux Meadows op Newfoundland eiland in
   Kanada gevestig het?

   Bekyk - Wysig - Geskiedenis

   Interessante brokkie 29
     __________________________________________________________________

   ...dat die meter tussen 1960 en 1983 in terme van die lig wat vanaf 'n
   kripton isotoop uitgestraal word gespesifiseer is.

   Bekyk - Wysig - Geskiedenis

   Interessante brokkie 30
     __________________________________________________________________

   ... dat die chemiese element en radioaktiewe edelgas Radon, wat
   natuurlik uit die grond vrygestel word, aangedui word as die
   belangrikste oorsaak van longkanker na sigaretrook.

   Bekyk - Wysig - Geskiedenis

   Interessante brokkie 31
     __________________________________________________________________

   ... dat die eerste wêreldrekord deur 'n Suid-Afrikaner in 1883 deur die
   verspringer Izak Prinsloo op Kerkplein in Pretoria opgestel is?

   Bekyk - Wysig - Geskiedenis

   Interessante brokkie 32
     __________________________________________________________________

   ... dat die Groenpuntvuurtoring die oudste vuurtoring in Suid-Afrika
   is? Dit staan op die noordwestelike punt van Tafelbaai in Groenpunt,
   Kaapstad en is in 1823 voltooi.

   Bekyk - Wysig - Geskiedenis

   Interessante brokkie 33
     __________________________________________________________________

   ... dat die Kaap Agulhasvuurtoring by Kaap Agulhas wat op 1 Maart 1849
   in gebruik geneem is, gebou is volgens die model van die Pharos van
   Alexandrië, een van die Sewe wonders van die antieke wêreld.

   Bekyk - Wysig - Geskiedenis

   Interessante brokkie 34
     __________________________________________________________________

   ... dat die Kasteel van Goeie Hoop in Kaapstad, wat tussen 1666 en 1679
   deur die VOC gebou is, die oudste gebou in Suid-Afrika is?

   Bekyk - Wysig - Geskiedenis

   Interessante brokkie 35
     __________________________________________________________________

   ... dat byna die hele Kaapse Skiereiland deel is van die Tafelberg
   Nasionale Park? Dié natuurreservaat is in 1998 gestig en beslaan die
   Tafelberg-bergreeks.

   Bekyk - Wysig - Geskiedenis

   Interessante brokkie 36
     __________________________________________________________________

   ... dat Clarens in die Oos-Vrystaat vernoem is na Clarens, die
   noordwestelike stadswyk in Montreux, Switserland waar President Paul
   Kruger van die Zuid-Afrikaansche Republiek oorlede is?

   Bekyk - Wysig - Geskiedenis

   Interessante brokkie 37
     __________________________________________________________________

   ... dat die skrywer J.R.R. Tolkien op 3 Januarie 1892 in Bloemfontein
   gebore is?

   Bekyk - Wysig - Geskiedenis

   Interessante brokkie 38
     __________________________________________________________________

   ... dat Helsinki, die hoofstad van Finland, tot teen die einde van die
   19de eeu 'n oorwegend Sweedstalige stad was? Vandag is Helsinki is 'n
   tweetalige stad en 6,2% van sy inwoners praat Sweeds en 88% Fins.

   Bekyk - Wysig - Geskiedenis

   Interessante brokkie 39
     __________________________________________________________________

   ... dat Keulen in Duitsland naas die Franse stad Bordeaux in die 13de
   eeu die grootste uitvoerhawe vir wyn was? Engeland was een van die
   vernaamste bestemmings.

   Bekyk - Wysig - Geskiedenis

   Interessante brokkie 40
     __________________________________________________________________

   ... dat die Millau brug naby Millau in die suide van Frankryk hoër is
   as die Eiffeltoring en net 40 meter korter as die Empire State-gebou?

   Bekyk - Wysig - Geskiedenis

   Interessante brokkie 41
     __________________________________________________________________

   ... dat Montréal in Kanada op een na ook die grootste Franstalige stad
   in die wêreld is? Dit is met die 3,9 miljoen inwoners in die
   metropolitaanse gebied die grootste stad van die Franstalige provinsie
   Québec.

   Bekyk - Wysig - Geskiedenis

   Interessante brokkie 42
     __________________________________________________________________

   ... dat die Indiese politikus Mahatma Gandhi vir 'n lang tydperk as 'n
   advokaat in Durban gewerk het? Hy was tussen 1893 en 1915 in
   Suid-Afrika woonagtig.

   Bekyk - Wysig - Geskiedenis

   Interessante brokkie 43
     __________________________________________________________________

   ... dat die Wes-Kaapprovinsie drie amptelike tale het? Die amptelike
   tale van die provinsie is Afrikaans, Engels en Xhosa en die 1998
   grondwet is in al drie tale beskikbaar.

   Bekyk - Wysig - Geskiedenis

   Interessante brokkie 44
     __________________________________________________________________

   ... dat 'n Eenvoudige Hangbrug se dek 'n kettinglynvorm volg? Die
   kettinglynvorm lyk amper soos 'n parabool en is die vorm wat 'n
   hangende buigbare ketting of kabel aanneem as dit onderworpe is aan 'n
   eenvormige gravitasiekrag.

   Bekyk - Wysig - Geskiedenis

   Interessante brokkie 45
     __________________________________________________________________

   ... dat die Kop Stand by Anfield Stadium, die tuiste van die Engelse
   sokkerspan Liverpool F.C vernoem is in eerbied van die Slag van
   Spioenkop? 300 Britse soldate het in die slag gesneuwel en 1653 is
   gewond.

   Bekyk - Wysig - Geskiedenis

   Interessante brokkie 46
     __________________________________________________________________

   ... dat Ellen Johnson-Sirleaf die eerste verkose vroulike president van
   'n Afrika-land is? Sy is as president van Liberië ingehuldig op 16
   Januarie 2006 nadat sy die 2005 verkiesing gewen het.

   Bekyk - Wysig - Geskiedenis

   Interessante brokkie 47
     __________________________________________________________________

   ... dat die katedraal van Straatsburg, met sy toring van 142 meter, wat
   in 1439 in Straatsburg voltooi is, sover bekend tot 1874 die hoogste
   gebou ter wêreld was?

   Bekyk - Wysig - Geskiedenis

   Interessante brokkie 48
     __________________________________________________________________

   ... dat die Normandiese dialek Jèrriais nog steeds op die Kanaaleiland
   Jersey as omgangstaal gepraat word al val die eiland reeds sedert
   [1066]] onder die die Britse Kroon. Jersey vorm egter nie deel van die
   Verenigde Koninkryk of die Europese Unie nie.

   Bekyk - Wysig - Geskiedenis

   Interessante brokkie 49
     __________________________________________________________________

   ... dat die Tupolev Tu-144 van die Sowjetunie die eerste supersoniese
   passasiersvliegtuig ter wêreld was? Die eerste toetsvlug het op 31
   Desember 1968 plaasgevind, enkele maande voordat die Frans-Britse
   Concorde vir die eerste keer opstyg.

   Bekyk - Wysig - Geskiedenis

   Interessante brokkie 50
     __________________________________________________________________

   ... dat Asië en Noord-Amerika op verskillende tye in die verlede deur
   die Beringlandbrug verbind is?

   Bekyk - Wysig - Geskiedenis

   Interessante brokkie 51
     __________________________________________________________________

   koekoekklok

   ... dat daar 'n dorpie in die Spaanssprekende Venezuela is waar Duits
   gepraat word en koekoekklokke gemaak word? Colonia Tovar het 'n groot
   aantal nasate van immigrante uit die Kaiserstuhl-gebied in Duitsland.

   Bekyk - Wysig - Geskiedenis

   Interessante brokkie 52
     __________________________________________________________________

   ... dat 'n lid van die Britse koningshuis in Suid-Afrika gesterf het?
   Prins Christian Victor van Sleeswyk-Holstein het tydens die
   Anglo-Boereoorlog op 29 Oktober 1900 in Pretoria aan maagkoors gesterf.

   Bekyk - Wysig - Geskiedenis

   Interessante brokkie 53
     __________________________________________________________________

   ... dat Winston Churchill 'n krygsgevangene in Suid-Afrika was? Tydens
   die Anglo-Boere Oorlog is hy in Natal deur boeremagte gevang. Op 12
   Desember 1899 ontsnap hy uit die Staatsmodelschool waar hy aangehou is
   en vlug te voet en per trein na Lourenço Marques.

   Bekyk - Wysig - Geskiedenis

   Interessante brokkie 54
     __________________________________________________________________

   ... dat 'n deel van Brasilië vroeër aan Nederland behoort het?
   Nederlands-Brasilië was 'n Nederlandse kolonie van 1630 tot 1654 wat
   vanaf Portugal oorgeneem is.

   Bekyk - Wysig - Geskiedenis

   Interessante brokkie 55
     __________________________________________________________________

   ... dat die Republiek van Vermont in 1777 die eerste geskrewe grondwet
   in Noord-Amerika aanvaar het? Dit het in 1791 as Vermont die 14de
   deelstaat van die VSA geword.

   Bekyk - Wysig - Geskiedenis

   Interessante brokkie 56
     __________________________________________________________________

   ... dat 'n mens kwaliteit baguettes in stede soos Phnom Penh in
   Kambodja kan koop? Kambodja was protektoraat van Frankryk van 1863 tot
   1953 en die Franse invloed is steeds te bespeur in die land se
   kookkuns.

   Bekyk - Wysig - Geskiedenis

   Interessante brokkie 57
     __________________________________________________________________

   ... dat die laaste moedertaalspreker van Kornies in 1780 gesterf het?
   Kornies is, soos Wallies en Bretons, 'n Keltiese taal van die Britonse
   groep. Dit is in Cornwall gepraat.

   Bekyk - Wysig - Geskiedenis

   Interessante brokkie 58
     __________________________________________________________________

   ... dat 'n groot aantal immigrante uit Cornwall in myne in Suid-Afrika
   kom werk het? Die tinmyners het op die goudmyne in die ZAR gewerk en
   onder andere 'n rol gespeel in die vestiging van Rugby as 'n sport in
   Suid-Afrika.

   Bekyk - Wysig - Geskiedenis

   Interessante brokkie 59
     __________________________________________________________________

   ... dat die Franse sneltrein, die TGV, die die vinnigste trein ter
   wêreld is? Die trein bereik gereeld 'n snelheid van 320 km/h, maar het
   in 'n toetsrit in 1990 'n rekordsnelheid van 515,3 km/h behaal.

   Bekyk - Wysig - Geskiedenis

   Interessante brokkie 60
     __________________________________________________________________

   ... dat 'n Noord-Germaanse of Skandinawiese taal vroeër in Skotland
   gepraat is? Op die Shetland en Orkney-eilande en in Caithness op die
   vasteland is die uitgestorwe Norn gepraat. Nadat die eilande in die
   vyftiende eeu deur Noorweë aan Skotland terug gegee is, is dit deur
   Skots vervang.

   Bekyk - Wysig - Geskiedenis

   Interessante brokkie 61
     __________________________________________________________________

   ... dat die dorp Roodepoort wes van Johannesburg se naam verwys na die
   rooi grond wat so algemeen is in die omgewing?

   Bekyk - Wysig - Geskiedenis

   Interessante brokkie 62
     __________________________________________________________________

   ... dat Nkosi Sikelel' iAfrika nie net die eerste deel van die
   Suid-Afrikaanse volkslied is nie maar ook deur ander lande gebruik
   word? Die lied wat deur Enoch Sontonga gekomponeer is, is ook die
   volkslied van Tanzanië en Zambië en word ook in Zimbabwe en Namibië
   gesing.

   Bekyk - Wysig - Geskiedenis

   Interessante brokkie 63
     __________________________________________________________________

   ... dat 'n Eland tot 1000 kilogram kan weeg? Dit maak die eland die
   grootste van die boksoorte

   Bekyk - Wysig - Geskiedenis

   Interessante brokkie 64
     __________________________________________________________________

   ... dat Arabies saam met Hebreeus 'n amptelike taal van Israel is? Daar
   is sowat een miljoen Arabiessprekende burgers van Israel.

   Bekyk - Wysig - Geskiedenis

   Interessante brokkie 65
     __________________________________________________________________

   ... dat die Lae Lande deur 'n kaart wat soos 'n leeu lyk voorgestel kan
   word? Die Leo Belgicus is 'n gestileerde kaart van wat die Nederlande
   in die vorm van 'n leeu uitbeeld.

   Bekyk - Wysig - Geskiedenis

   Interessante brokkie 66
     __________________________________________________________________

   ... dat daar reeds in 1951 aan die Woordeboek van die Afrikaanse Taal
   begin werk is? Dit is die grootste woordeboek wat Afrikaanse woorde
   beskryf en is steeds nie voltooi nie.

   Bekyk - Wysig - Geskiedenis

   Interessante brokkie 67
     __________________________________________________________________

   ... dat magnesium die chemiese element in die periodieke tabel is met
   die agste grootste verspreiding? Dié alkalie-aard metaal beslaan
   ongeveer 2% van die aardkors en is die element wat die derde meeste
   voorkom in oplossing in seewater.

   Bekyk - Wysig - Geskiedenis

   Interessante brokkie 68
     __________________________________________________________________

   ... dat die Franse stad Colmar in Elsas vir 48 jaar lank 'n Duitse stad
   was? Dit was na die Pruisies-Franse oorlog vanaf 1871 tot met die
   Verdrag van Versailles in 1919.

   Bekyk - Wysig - Geskiedenis

   Interessante brokkie 69
     __________________________________________________________________

   ... dat regeringstroepe in Grenoble in Frankryk op die vooraand van die
   Franse Rewolusie met dakteëls bestook is? Dit het in 1788 in die
   sogenaamde "Dae van die Dakteëls" plaasgevind.

   Bekyk - Wysig - Geskiedenis

   Interessante brokkie 70
     __________________________________________________________________

   ... dat Walter Sisulu se pa van Duitse afkoms was?

   Bekyk - Wysig - Geskiedenis

   Interessante brokkie 71
     __________________________________________________________________

   ... dat Ayrton Senna die oggend op die dag van sy dood 'n vergadering
   van renjaers bygewoon het om veiligheid in Formule Een te bespreek?

   Bekyk - Wysig - Geskiedenis

   Interessante brokkie 72
     __________________________________________________________________

   ... dat Cyril Ramaphosa 'n sleutelrol gespeel het in die stigting van
   die NUM, 'n vakbond vir mynwerkers? Hy was 'n regsadviseur vir die Raad
   van Unies van Suid-Afrika met die stigting van die NUM in 1982.

   Bekyk - Wysig - Geskiedenis

   Interessante brokkie 73
     __________________________________________________________________

   ... dat die Hughes H-4 Hercules, een van die grootste vliegtuie wat
   ooit vervaardig is, slegs een keer gevlieg het?

   Bekyk - Wysig - Geskiedenis

   Interessante brokkie 74
     __________________________________________________________________

   ...dat sterrestelsels konstant in beweging is? Sommige stelsels, soos
   dié in die stelsel Arp 87 raak soms selfs in botsings betrokke.

   Bekyk - Wysig - Geskiedenis
   Kategorie: Wikipedia

