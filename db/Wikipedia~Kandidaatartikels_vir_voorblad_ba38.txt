Wikipedia:Kandidaatartikels vir voorblad


      Kandidaatartikels vir voorblad: Help vorm die beste van Wikipedia

      Hier besluit ons watter artikels op die voorblad van die Afrikaanse
      Wikipedia verskyn. 'n Voorbladartikel moet die beste werk op Wikipedia
      ten toon stel. Die huidige beleid is om elke week 'n ander artikel op
      die voorblad te vertoon. Die beleid sal hersien en moontlik aangepas
      word sodra die Afrikaanse Wikipedia 10 000 artikels bereik.

      Om 'n artikel te nomineer kan dit gewoon bygevoeg word aan die
      onderkant van hierdie bladsy. Lees asseblief eers die Riglyne vir
      nominasie voor u 'n artikel nomineer. Persone wat 'n artikel voorstel
      moet ook bereid wees om te help om besware aan te spreek. Die beleid is
      tans om enige genomineerde bladsy waarvoor daar na 'n week geen beswaar
      is nie as 'n moontlike voorbladartikel te beskou.

      U kan beïnvloed wat op die voorblad verskyn deur 'n artikel te
      ondersteun of deur beswaar aan te teken. As daar geen noemenswaardige
      besware is nie kan 'n artikel moontlik 'n voorbladartikel word.
      Gebruiker:Laurens dra tans hoofverantwoordelikheid hiervoor en roteer
      artikels op 'n weeklikse basis.

      Ou suksesvolle nominasies word na die betrokke argief verskuif. 'n Lys
      van voorbladartikels wat al in hierdie jaar gebruik is, is by
      Wikipedia:Voorbladartikels 2008 te kry. Daar is ook 'n inleiding tot
      die voorbladartikelprojek by Wikipedia:Voorbladartikel. Onsuksesvolle
      nominasies kan besigtig word by Wikipedia:Onsuksesvolle
      voorbladnominasies

   Opkomende weke

   Volgende week

   Die Krugerstandbeeld is 'n standbeeld op die middelpunt van Kerkplein,
   Pretoria, ter ere van die oud-president Paul Kruger. Die standbeeld is
   deur Anton van Wouw ontwerp en die projek is oorspronklik deur Sammy
   Marks gefinansier. Alhoewel die beplanning vir die standbeeld reeds in
   1895 begin is, is die beeld as gevolg van die Tweede Vryheidsoorlog en
   ander ontwikkelinge eers in 1913 opgerig, in Prinsepark in Pretoria.
   Dit is in 1925 geskuif na die plein voor Pretoria se hoofstasie en in
   1954 na sy huidige staanplek op Kerkplein.

          ...lees verder

   die week daarna

   William Shakespeare was 'n Engelse digter en toneelskrywer en word geag
   as die belangrikste skrywer van die Engelse taal en die wêreld se
   vernaamste dramaturg. Hy het ongeveer 38 toneelstukke en 154 sonnette
   asook 'n verskeidenheid ander gedigte geskryf. Shakespeare was reeds 'n
   gewilde skrywer in sy eie leeftyd, maar na sy dood is hy steeds meer
   geprys en sy werk is deur die eeue heen toenemend vereer deur talle
   prominente kulturele figure en daar word soms na hom verwys as die
   "Minnesanger van Avon" of eenvoudig net die "Bard".

          ...lees verder

[wysig] Argiewe

     * 2005
     * 2006
     * 2007
     * 2008

[wysig] Nuwe voorstelle

   Hier kan u gerus voorstelle maak vir moontlike voorbladartikels vir
   2008, of ondersteuning of beswaar lewer oor huidige nominasies. Dit is
   behulpsaam om u nominasies, besware en ondersteuning van kommentaar te
   voorsien wat betrekking op die artikel se inhoud het. Indien u 'n
   gekant is teen 'n artikel se nominasie kan dit help om te sê waarom, so
   kan probleme geadresseer word en u mag u teenkanting na ondersteuning
   verander. So ook kan redes vir 'n nominasie ander gebruikers help om
   die goeie punte van 'n artikel raak te sien.

   U is welkom om die volgende sjablone te gebruik:
     * {{ondersteun}} ( Ondersteun)
     * {{gekant}} ( Gekant)
     * {{neutraal}} ( Neutraal)
     * {{kommentaar}} ( Kommentaar)
     * {{vraag}} ( Vraag: )

   Kategorie: Wikipedia

