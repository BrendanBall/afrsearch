Wikipedia:Mediahulp


   Media-inleiding
   Oudio en video
   MIDI

Media-lêers in Wikipedia

   Sommige Wikipedia-artikels bevat klank- en video-inhoud
   Sommige Wikipedia-artikels bevat klank- en video-inhoud

   Sommige Wikipedia-artikels bevat klank- en video-inhoud. Die doel van
   hierdie bladsy is om te verduidelik hoe om hierdie lêers te gebruik
   sodat u die klank en video deur u eie rekenaar kan speel.

   Wikipedia se medialêers kan op amper alle persoonlike rekenaars gespeel
   word. U moet egter die nodige harde- en sagteware hê. Indien u rekenaar
   die lêers nie outomaties afspeel wanneer u op dit kliek nie, beteken
   dit dat u nie oor die nodige hardeware beskik nie, of dat u spesifieke
   sagteware benodig wat weet hoe om die lêer se formaat te hanteer. Daar
   is talle gratis sagteware op die Internet wat u tot hierdie doel kan
   benut.

   Klanklêers op Wikipedia gebruik oor die algemeen die
   Vorbis-oudioformaat, terwyl videoleêrs gewoonlik die Theora-formaat
   gebruik. Die formate, ook bekend as Ogg-formate, is soortgelyk aan die
   ander formate wat gebruik word om digitale klank en video af te speel,
   soos byvoorbeeld MP3 en MPEG. Die verskil is dat hierdie Ogg-formate
   egter heeltemal gratis is en nie gepantenteer is nie. Rekenaars met
   Microsoft Windows ondersteun egter nie hierdie formate sonder
   addisionele sagteware wat gebruik word om dit af te speel nie (sien
   onder, asb.).

   Musiekleêrs maak nou en dan gebruik van die MIDI-formaat (.MID- of
   .MIDI-uitbreiding). MIDI kan oor die algemeen afgespeel word sonder die
   installering van nuwe sagteware, aangesien die meeste rekenaars 'n
   mediaspeler en klankkaart het wat in staat is om MIDI-lêers te speel.
   Aanwysings vir die installering van nuwe sagteware >>

   As u wil weet hoe u klank- en video-inhoud kan omsit in die gebruiklike
   formaat, sien gerus Wikipedia:Media.

