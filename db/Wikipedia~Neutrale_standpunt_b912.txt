Wikipedia:Neutrale standpunt


   Wikipedia se beleid is dat alle artikels vanuit 'n neutrale standpunt
   geskryf moet wees. Volgens Wikipedia se stigter Jimbo Wales is NS
   "absoluut en nie-onderhandebaar". Sien [1].

   Vir leiding oor hoe om 'n artikel te laat konformeer aan die "neutrale
   standpunt" (NS), sien asseblief hierdie tutoriaal.

   Inhoud

        * 1 Inleiding
             + 1.1 Die basiese konsep van neutraliteit
                  o 1.1.1 Die oorspronklike formulering van NS
             + 1.2 Hoekom behoort Wikipedia onpartydig te wees?

[wysig] Inleiding

   Die neutrale standpuntbeleid stel dat 'n persoon artikels moet skryf
   sonder partydigheid, sodat alle standpunte regverdig verteenwoordig
   word.

   Die neutrale standpuntbeleid word maklik verkeerd verstaan. Die beleid
   neem nie aan dat dit enigsins moontlik is om 'n artikel vanuit 'n
   enkele, onpartydige, "objektiewe" standpunt te kan skryf nie; die
   beleid stel net dat alle kante van 'n dispuut regverdige
   verteenwoordiging moet kry, en dat die artikel geensins stel, impliseer
   of insinueer dat een kant korrek is nie.

   Dit is van uiterste belang dat Wikipediane saamwerk om artikels
   onpartydig te maak; dit is een van die groot waardes van Wikipedia.

   Om onpartydige teks te skryf is 'n kuns wat oefening verg.

   Bydraers wat hierdie kuns bemeester het, word aangeraai om te help om
   die neutraliteitstutoriaal te verbeter.

[wysig] Die basiese konsep van neutraliteit

   Binne Wikipedia word die terme "onpartydig" en "neutrale standpunt" in
   'n spesifieke manier gebruik wat verskil van die algemene verstaan
   daarvan:

          Onpartydige artikels beskryf debatte regverdig, in plaas van om
          enige kant van die debat aan te beveel.

[wysig] Die oorspronklike formulering van NS

     Die neutrale standpunt probeer idees en feite in só 'n manier oordra
     dat beide ondersteuners en teenstanders kan saamstem. Natuurlik is
     die saamstem van almal onmoontlik; daar is ideoloë in die wêreld wat
     nie sal toegee aan enige ander voorstelling as die kragdadige
     stelling van hulle eie standpunt nie. Ons kan net probeer om 'n tipe
     skryfstyl aan te neem wat aanvaarbaar is aan wesenlik rasionele
     mense wat verskil oor spesifieke punte.
     [...]
     Miskien is die maklike manier om jou skrywe meer ensiklopedies te
     maak, om te skryf oor wat mense glo, eerder as dit wat so is. As dit
     jou tref as effe subjektivisties of kollektivisties of
     imperialisties, vra my gerus, want ek dink jy verstaan verkeerd. Wat
     mense glo is 'n saak van objektiewe feit, en ons kan dit heel
     gemaklik vanuit die neutrale standpunt voorstel. — Jimbo Wales,
     Wikipedia stigter

[wysig] Hoekom behoort Wikipedia onpartydig te wees?

   Wikipedia is 'n algemene ensiklopedie, wat beteken dit is 'n
   voorstelling van menslike kennis op 'n sekere vlak van algemeenheid.
   Maar ons (mense) stem nie ooreen oor sekere gevalle nie: vir enige
   onderwerp waaroor daar strydende standpunte is, stel elke standpunt 'n
   ander teorie voor van wat die waarheid is, en sover daardie standpunt
   ander standpunte weerspreek, sal die navolgers van daardie standpunt
   glo dat ander standpunte vals is en daarom nie kennis nie. Wanneer daar
   stryding is oor wat waar is, is daar stryding oor wat kennis uitmaak.
   Wikipedia werk omdat dit 'n samewerkende inspanning is; maar, tydens
   samewerking, hoe los ons die probleem op van eindelose
   "veranderingsoorloë", waarin een persoon aandring op p en die volgende
   persoon op nie p?

   'n Oplossing is dat ons aanvaar, vir die doel van samewerking op
   Wikipedia, dat "menslike kennis" alle verskillende belangrike teorieë
   insluit oor alle onderwerpe. So ons is verbind tot die doel van die
   voorstelling van alle menslike kennis in daardie sin. Iets soos dit is
   sekerlik 'n goed-gevestigde weergawe van die woord "kennis"; in hierdie
   sin verander dit wat "bekend" is die heeltyd soos tyd aanstap. In die
   Middeleeue het ons "geweet" dat demone siektes veroorsaak het; nou
   "weet" ons anders...

   Ons kan menslike kennis (in hierdie sin) opsom in 'n partydige manier:
   ons sal 'n aantal teorieë oor onderwerp T stel, en dan aandring dat die
   waarheid oor T so-en-so is. Maar onthou dan dat Wikipedia 'n
   internasionale, samewerkende projek is. Omtrent elke standpunt oor elke
   onderwerp sal gevind word tussen ons skrywers en lesers. Om eindelose
   "veranderingsoorloë" te verhoed, kan ons dus ooreenkom dat elke
   onderwerp regverdig voorgestel sal word, en dat nie enige daarvan
   korrek is nie. Dit is wat 'n artikel "onpartydig" of "neutraal" maak in
   die sin wat ons hier voorstel. Om te skryf vanuit 'n neutrale standpunt
   kan iemand opspraakwekkende standpunte deurgee sonder om dit as feit af
   te maak; om dit te doen verg gewoonlik bloot die daarstelling van al
   die verskillende standpunte in 'n manier wat naastenby aanvaarbaar is
   vir al die navolgers, en om hierdie standpunte toe te ken aan die
   navolgers.
   Kategorie: Wikipedia beleide

