Wikipedia:Rekenaarterme


   Hierdie blad is vir rekenaarterme. Hou verkieslik die bespreking
   daarvan op die besprekingsblad. Daar is baie terminologiepogings in
   Afrikaans en nie almal werk altyd saam nie. Party programvertalers is
   nie altyd bewus van taalkundige sake nie, en baie vertalers is nie
   altyd ingelig oor watter terme reeds bestaan en gebruik word op skole
   en universiteite nie. Konsekwentheid met terminologie in wiskunde,
   taalkunde en ingenieurswese is natuurlik ook baie belangrik. Die
   Afrikaanse Wikipedia kan dus nie eie rigting inslaan sonder om darem te
   kyk wat ander reeds gedoen het nie. Blindelingse navolging is egter ook
   nie altyd ideaal nie.

   Die Tweetalige rekenaarwoordeboek, 1985, van Coetzee, Du Plooy en
   Cluver, word deur baie gerespekteer, maar dit is natuurlik al oud en
   baie hedendaagse terme kom nie daarin voor nie. Die nuwe
   Kuberwoordeboek (H.C. Viljoen hoofredakteur) het in 2007 verskyn en sal
   waarskynlik heelwat hulp gee. Dit bevat meer as 500 bladsye en het 'n
   Afrikaans-Engelse en Engels-Afrikaanse deel.

   Baie programme (veral Vrye Sagteware en ander Oopbronsagteware) is al
   in Afrikaans vertaal. Die kwaliteit van die vertalings kan drasties
   wissel. Sommige is deur professionele vertalers gedoen en moeite is
   gedoen met kwaliteit. Ander is as 'n stokperdjie deur vrywilligers
   gedoen wat nie meer in die RSA woon nie, nie meer Afrikaans praat nie,
   nie betrokke is by plekke waar Afrikaans nog gebruik word nie, en nie
   eens weet hoe om "lêer" te spel nie. Daar is selfs projekte wat van
   outomatiese vertaling gebruik gemaak het, waarvan die Afrikaans
   gewoonweg onverstaanbaar is (tensy mens dit woord vir woord eers
   terugvertaal in Engels). Daar is dus reeds 'n klomp oulike idees vir
   terme, en enige standardisasiepoging moet ook kyk na wat ander reeds
   gedoen het, maar sorg moet gedra word.

   Aangesien mense orals net Engels sien en hoor, vind party mense sommige
   Afrikaanse terme aanvanklik vreemd, terwyl dié wat daagliks by
   universiteite daarmee werk, gewoond is aan die terme wat hulle gebruik.
   Hierdie sal hopelik ook verbeter. In April 2006 het Microsoft 'n
   taalpak vir Zoeloe vrygestel, wat Windows (tot 'n mate?) in Zoeloe
   beskikbaar maak. Tswana is vir Mei 2006 belowe, en Afrikaans vir Junie
   2006. Dit is nie duidelik of Microsoft die bestaande, professionele,
   vertaal- en terminologiekenners in die sagtewareveld gekontak of
   gebruik het nie. Hierdie behoort egter te help dat mense bewus word van
   die moontlikheid dat die wêreld dalk nie Engels is nie.

   Inhoud

        * 1 Wenke
        * 2 Woordelys
        * 3 Oor "-ture" (programmatuur, apparatuur)
        * 4 Eksterne skakels

[wysig] Wenke

   In artikels oor vertaalde programme moet daar waarskynlik gepoog word
   om die terminologie van daardie projek te gebruik, indien sinvol en
   moontlik. Dit is sekerlik nie sinvol om swak vertalings net so oor te
   gebruik nie. Dit gesê, wie besluit of dit goed is?

   Vir Wikipedia-artikels, indien dit nie 'n algemene term is nie
   ("netwerk" is darem seker algemeen), oorweeg om die Engelse woord in
   hakkies te gebruik waar die Afrikaanse term die eerste keer gebruik
   word.

   Die AWS laat verskillende woordbou toe en hierdie kan ons kelder, veral
   met die maak van skakels. Iets soos "Linux Distribution" kan
   waarskynlik as "Linux-verspreiding", "Linuxverspreiding" , "Linux
   Verspreiding" (en dalk nog ander) geskryf word. Kom ons probeer te bly
   by koppelteken, vasaanmekaar met kleinletters tensy hoofletters
   noodwendig nodig is (die eerste voorbeeld). Dit is baie keer in
   elkgeval nodig om 'n koppelteken te gebruik ter wille van leesbaarheid
   as die naam/term effens taalvreemd is en dus nie so maklik lees as dit
   vasgeskryf is aan 'n Afrikaanse woord nie. Vir akronieme en afkortings
   is die koppelteken reeds nodig, en in sommige gevalle sal dit
   debateerbaar wees of iets nou 'n akroniem is of nie. Hierdie is wel net
   'n voorstel, maar ons sal waarskynlik op een of ander skryfwyse moet
   standardiseer.

[wysig] Woordelys

   Engels Afrikaans Kommentaar
   at (@) by, aapstert (minder formeel)
   assembler kyk na konteks: is dit die taal, of die program wat met die
   taal werk?
   assembler language / assembly language saamsteltaal
   assembler program (assembly program, assembler language compiler)
   saamsteller, saamstelprogram, moontlik: saamsteltaalvertaler
   bandwidth bandwydte
   bit bis
   bus bus
   Bullet Koeël
   bookmark boekmerk
   browse deurblaai
   browser webblaaier, webbladleser, webleser
   byte greep
   central processing unit (CPU) sentrale verwerkingseenheid (SVE)
   chat group kletsgroep
   chip skyfie
   click kli(e)k
   client (soos in client/server) kliënt
   clipart sketskuns
   colour resolution kleurresolusie
   command opdrag, taak
   compact disk (CD) kompakskyf
   compiler vertaler
   computer rekenaar
   computer-literate rekenaarvaardig
   database databasis
   default verstek
   default value verstekwaarde, versuimwaarde
   delete skrap, wis
   desktop (workarea) werkskerm, werkarea
   desktop computer lessenaarrekenaar
   directory gids
   disk space skyfspasie
   download aflaai
   E-mail E-pos
   expandable uitbreibaar
   file lêer
   file manager lêerbestuurder
   FLOSS (Free/Libre and Open source software) vrye en oopbronsagteware
   (geen dubbelsinnigheid wat opgeklaar moet word in Afrikaans nie)
   folder vouer, vakkie
   Free Software Vrye Sagteware In Engels beteken Free beide Vry en
   Gratis. In Afrikaans (soos in Frans) is daar 'n duidelike onderskeid -
   Vrye sagteware verwys na vryheid en nie na koste nie. Sien ook "FLOSS".
   As gevolg van die verwarring word die term Libre Software (van die
   Franse "Logiciel Libre") ook in Engels gebruik wanneer na Vrye
   programmatuur verwys word eerder as gratis. Natuurlike kan Vrye
   Sagteware ook gratis wees...
   free software gratis sagteware as dit bloot daaroor gaan dat dit nie
   geld kos nie en as dit nié vrye sagteware is nie
   graphic file grafikalêer
   graphics card grafikakaart of skermkaart
   hard drive hardeskyf
   hardware hardeware, apparatuur (sien bespreking onder)
   home page tuisblad
   hypertext hiperteks
   icon ikoon
   input toevoer, invoer
   input/output (I/O) toevoer/afvoer (T/A)
   integrated geïntegreer
   interactive interaktief
   Internet Internet
   Internet connection Internetaansluiting
   intranet intranet

   (operating system) kernel (bedryfstelsel)kern
   keyboard sleutelbord, toetsbord
   laptop skootrekenaar
   laserprinter laserdrukker
   line break reëlbreuk
   link skakel, knoop
   Linux distribution Linux-verspreiding AWS laat ander woordbou toe, maar
   kom ons bly hierby
   local area network plaaslike area netwerk
   lurk uitkyk, skuil
   mainframe hoofraam
   memory geheue
   menu kieslys, keuseskerm
   minicomputer minirekenaar
   monochrome monochroom
   mouse muis
   multimedia multimedia
   network netwerk
   network computer netwerkrekenaar
   newsgroup nuusgroep
   notebook computer skootrekenaar, notaboekrekenaar
   open source ... oopbron... (geen spasie)
   open source software oopbronsagteware
   output afvoer
   parallel port parallelle poort
   parser ontleder
   password wagwoord
   peripherals randapparatuur
   pop-up menu opspringkieslys
   printer drukker
   processor verwerker
   proprietary ... moontlik: eiendom(s)... (geen spasie) (gebaseer op
   Pharos)
   proprietary software moontlik: eiendomsagteware
   RAM (random access memory) ewetoeganklike geheue (ETG), lees-skryf
   geheue (LSG)
   read-only ... leesalleen... (geen spasie)
   read-only memory leesalleengeheue (LAG)
   redundancy oortolligheid redundancy check = oortolligheidstoets.
   Oorweeg ook: rugsteunversekeringstoets.
   release manager vrystellingsbestuurder
   regular expression reguliere uitdrukking hier het Afrikaans juister
   terme as die Engels
   ROM (read-only memory) LAG (leesalleengeheue)
   screenshot skermkiekie
   script skrip skripte word soms gebruik
   scripts skrips skripte word soms gebruik
   serial port seriepoort
   server bediener
   service provider diensverskaffer
   site ruimte, tuiste, werf
   slash skuinsstreep
   software sagteware sien bespreking onder
   sound card klankkaart
   spell-checker speltoetser
   spreadsheet spreitabel, sigblad, ontledingstaat Afrikaans is "geseën"
   met klomp terme :-/
   terminal terminaal
   Turing-complete Turingvolledig
   undelete ontskrap
   user gebruiker
   user name gebruikersnaam
   utility program nutsprogram
   version weergawe, versie
   version control weergawebeheer
   web web
   webcam webkamera
   web browser webblaaier, webbladleser, webleser
   web design webontwerp
   web page webblad, webbladsy
   website webwerf, webtuiste, webbestemming
   webmaster webmeester
   word woord gewoonlik gebruik in geheueadresering
   wordprocessing woordverwerking
   wordprocessor woordverwerker
   workstation werkstasie
   tab oortjie soos dié van 'n telefoonboekie, deesdae algemeen in gebruik
   in programme soos Firefox, Konqueror, ens.

[wysig] Oor "-ture" (programmatuur, apparatuur)

   Aanvanklik is die woorde programmatuur en apparatuur gebruik vir
   sagteware en hardeware, maar probleme het ontstaan toe hierdie terme
   verder geneem word om soortgelyke Engelse woorde te vertaal. Wat doen
   'n mens met die Engelse middleware en shareware? "Programmatuur" en
   "apparatuur" is pragtige Afrikaanse woorde, maar aangesien die manier
   van vertaling nie verder geneem is nie, verkies baie mense nou
   "sagteware" en "hardeware". Dit is ook baie naby aan die Engels wat nie
   net sleg is nie.

[wysig] Eksterne skakels

     * Samuel Murray se Engels - Afrikaans Internettermlys

   Kategorieë: Afrikaans • Rekenaar

