Wikipedia:Spoedige verwyderings


   In teenstelling met Wikipedia se proses om onensiklopediese artikels
   vir verwydering te nomineer, is daar ook artikels wat kwalifiseer vir
   spoedige verwydering. Hierdie bladsye is hoofsaaklik nuwe bladsye, wat
   van hul ontstaan af een van die onderstaande reëls oortree. Vir
   bestaande bladsye wat gevandaliseer is, sien gerus
   Wikipedia:Vandalisme.

   Hier volg 'n lys van die soort artikels wat moontlik vir spoedige
   verwydering gemerk kan word.

   Inhoud

        * 1 Geen nuttige inligting
        * 2 Totale onsin
        * 3 Ernstige vandalisme
        * 4 Verkeerdelike genaamd
        * 5 Hoe om 'n bladsy te merk
        * 6 Sien ook

[wysig] Geen nuttige inligting

   As 'n artikel geen nuttige inligting bevat nie, beteken dit dat hy
   slegs 'n paar woorde of sinne bevat wat geen verduideliking van die
   veronderstelde onderwerp gee nie. Wanneer 'n artikel met die naam
   "Joernalistiek" slegs die woord "joernalistiek" bevat, word dit beskou
   as geen nuttige inligting nie.

[wysig] Totale onsin

   'n Bladsy wat totale onsin bevat is maklik om te herken: "Groete aan
   Jens, die is ziek" of "123lkjsddi" is byvoorbeeld nie passende
   inligting vir die artikel oor die bloukraanvoël nie. Sulke bladsye kan
   vir spoedige verwydering gemerk word.

[wysig] Ernstige vandalisme

   Somtyds word 'n bladsy geskep met die hoofdoel om kru taal of
   boodskappe van veronderstelde kuberkrakers ten toon te stel (hulle
   besef blykbaar nie wat "vry om te redigeer" beteken nie). Hierdie
   bladsye kan vir spoedige verwydering gemerk word.

[wysig] Verkeerdelike genaamd

   Almal maak soms'n tikfout en dit gebeur nou en dan dat die naam van 'n
   artikel, tydens skepping, verkeerd ingetik word, byvoorbeeld "voel" in
   plaas van "voël", of "Pieter Jackson" in plaas van "Peter Jackson". In
   die geval dat dit 'n splinternuwe blad is wat nog nie werklik 'n
   redigeringsgeskiedenis het nie, kan die bladsy oorweeg word vir
   spoedige verwydering. Indien dit al 'n bestaande blad is met 'n
   redigeringsgeskiedenis, kan u dit oorweeg om eerder 'n aanstuurbladsy
   te skep.

[wysig] Hoe om 'n bladsy te merk

   Dit is baie belangrik dat daar seker gemaak word dat die artikel nie 'n
   reeds-bestaande artikel is waarvan die oorspronklike inhoud slegs
   vervang is nie. U kan dit sien deur na die bladsy se geskiedenis te kyk
   (bo-aan die bladsy, regs van "wysig"). Indien dit die geval is, is dit
   moontlik dat die bladsy slegs teruggerol hoef te word na 'n vroeër
   weergawe wat nie die vandalisme bevat nie. Vir meer hieroor, sien gerus
   Wikipedia:Vandalisme.

   Die sjabloon wat gebruik word om 'n bladsy vir spoedige verwydering te
   merk is {{skrap|rede}}, waar "rede" 'n plekhouer is waar u 'n rede kan
   gee vir die gebruik van die sjabloon, byvoorbeeld {{skrap|geen nuttige
   inligting}} of {{skrap|vandalisme}}.

[wysig] Sien ook

     * Kategorie:Kandidate vir spoedige verwydering

