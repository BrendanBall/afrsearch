Wikipedia:Verifieerbaarheid


   Die belangrikste faktor in 'n artikel se toevoeging tot Wikipedia is
   verifieerbaarheid, nie die waarheid nie. "Verifieerbaarheid" in hierdie
   geval beteken dat enige leser behoort na te kan gaan dat die inhoud van
   Wikipedia reeds in 'n betroubare bron gepubliseer is. Redigeerders
   behoort 'n betroubare bron vir aanhalings of enige ander materiaal wat
   bevraagteken word (of bevraagteken kan word) te verskaf. Sulke
   materiaal wat nie na 'n betroubare bron verwys nie kan verwyder word.

   Wikipedia:Verifieerbaarheid is 'n kernbeleid by Wikipedia. Die ander
   sluit in Wikipedia:Geen oorspronklike navorsing en Wikipedia:Neutrale
   standpunt. Die beleide bepaal gesamentlik die tipe en kwaliteit van
   materiaal wat aanvaarbaar in Wikipedia-artikels is. Hulle moet nie
   afsonderlik van mekaar geïnterpreteer word nie en redigeerders behoort
   te probeer om hulself met al drie vertroud te maak.

   Inhoud

        * 1 Bewyslas
        * 2 Bronne
             + 2.1 Twyfelagtige bronne
             + 2.2 Selfgepubliseerde bronne (aanlyn en papier)
             + 2.3 Selfgepubliseerde en twyfelagtige bronne in artikels oor
               hulself
        * 3 Anderstalige bronne
        * 4 Verwysings
        * 5 Verdere leesstof

[wysig] Bewyslas

          Vir hulp aangaande die korrekte aanhaling van bronne, sien gerus
          Wikipedia:Haal bronne aan

   Die bewyslas lê by die redigeerder wat inligting byvoeg of terugrol na
   dit verwyder is. Materiaal wat bevraagteken word, of wat bevraagteken
   kan word, benodig 'n betroubare bron. Die bron moet dan ook in die
   artikel genoem word. Aanhalings moet toegeken word. As daar vir die
   onderwerp van 'n artikel geen betroubare, derde-party bronne beskikbaar
   is nie, behoort Wikipedia nie 'n artikel daaroor te hê nie.

   Enige wysiging wat nie na sy bronne verwys nie mag verwyder word, maar
   ander redigeerders mag beswaar daarteen hê indien hulle nie eers die
   kans gegun word om bronne te verskaf nie. Die materiaal wat
   bevraagteken word kan op die artikel se besprekingsblad gemeld word en
   die sjabloon {{Sjabloon:Feit}} daarby gevoeg word.

   Waak daarteen om redigeerders te ontstel deur onverifieerbare inligting
   te lank in artikels te hou: sulke inligting verdien ook geen plek in
   artikels oor lewendige persone nie. Jimmy Wales, die stigter van
   Wikipedia, het die volgende te sê gehad: "I can NOT emphasize this
   enough. There seems to be a terrible bias among some editors that some
   sort of random speculative 'I heard it somewhere' pseudo information is
   to be tagged with a 'needs a cite' tag. Wrong. It should be removed,
   aggressively, unless it can be sourced. This is true of all
   information, but it is particularly true of negative information about
   living persons."^[1]

[wysig] Bronne

   Artikels moet gebaseer wees op betroubare, derde-party gepubliseerde
   bronne met 'n reputasie vir akkuraatheid. Bronne moet van toepassing
   wees op die bewerings wat gemaak word: uitsonderlike bewerings vereis
   uitsonderlike bronne.

   Ander Wikipedia-artikels, ook van anderstalige Wikipedias, geld nie as
   'n betroubare bron nie. Indien 'n artikel vanaf 'n anderstalige
   Wikipedia vertaal word, mag dit wel genoem word bo-aan die verwysings
   of bronnelys, maar die oorspronklike bronne moet ook bygevoeg word.

[wysig] Twyfelagtige bronne

   Oor die algemeen is twyfelagtige bronne bronne wat self nie hulle eie
   feite goed na gaan nie, glad nie na gaan nie, of gebruik maak van
   onoplettende redigeerders.

[wysig] Selfgepubliseerde bronne (aanlyn en papier)

   Enige persoon kan 'n webwerf skep of betaal om 'n boek te publiseer en
   dan beweer dat hy/sy 'n kenner in 'n sekere vakgebied is. As gevolg
   hiervan is selfgepubliseerde boeke, persoonlike webwerwe en persoonlike
   webjoernale ("blogs") oor die algemeen nie aanvaarbare bronne nie.^[2]

   Selfgepubliseerde materiaal mag wel aanvaarbaar wees wanneer dit die
   werk van 'n bekende, professionele navorser in 'n verwante vakgebied
   is. Hulle werk is aanvaarbaar indien dit voorheen gepubliseer is deur
   betroubare derdepartyse uitgewers. Wees egter bedagsaam: as die
   betrokke inligting regtig die moeite werd is om te rapporteer, is daar
   waarskynlik ook ander bronne wat inligting daaroor bevat.

   Selfgepubliseerde bronne moet nooit gebruik word as derde-party bronne
   vir artikels oor lewendige persone nie, selfs al is die outeur 'n
   professionele navorser of skrywer. Sien Wikipedia:Biografieë van
   lewendige persone.

[wysig] Selfgepubliseerde en twyfelagtige bronne in artikels oor hulself

   Materiaal van selfgepubliseerde bronne en twyfelagtige bronne mag
   gebruik word in artikels oor die bronne self, so lank as:
     * dit relevant is tot hul noemenswaardigheid;
     * dit nie betwis word nie;
     * dit nie bewerings aangaande die derde partye bevat nie;
     * die nie bewerings aangaande gebeurtenisse bevat wat nie direk aan
       die onderwerp verwant is nie;
     * daar geen twyfel is rakende die oorspronklike skrywer daarvan nie.

[wysig] Anderstalige bronne

   Aangesien hierdie die Afrikaanse Wikipedia is, word daar, vir die
   gemaklikheid van ons lesers, verkies dat Afrikaanse bronne aangehaal
   word sodat die materiaal maklik deur ander gebruikers geverifieer kan
   word.

   Dit is egter nie altyd moontlik om van 'n Afrikaanse bron af te werk
   nie en daar word vertrou dat redigeerders inligting korrek vertaal
   waneer dit vanuit 'n anderstalige bron geneem word. Foute word egter
   steeds gemaak, hetsy deur 'n redigeerder by Wikipedia of 'n
   professionele, gepubliseerde vertaler. In prinsiep moet gebruikers die
   kans gegun word om dus die oorspronklike materiaal na te gaan en seker
   te maak dat dit korrek vertaal is.

   Wanneer oorspronklike materiaal dus in 'n taal anders as Afrikaans:
     * moet direkte aanhalings by die vertaalde weergawes gevoeg word.
     * nie-Afrikaanse bronne moet duidelik weergegee word, sodat diegene
       wat dit verlang, die vertaling kan na gaan.

[wysig] Verwysings

    1. ^ Jimmy Wales (2006-05-16). ""Zero information is preferred to
       misleading or false information"." WikiEN-l electronic mailing list
       archive. URL besoek op 2006-06-11.
    2. ^ As 'n voorbeeld van so 'n artikel, sien gerus
       en:Wikipedia:Articles_for_deletion/The_Game_(game)_(6th_nomination)
       . In Engels.

[wysig] Verdere leesstof

     * Jimmy Wales. "WikiEN-l insist on sources", WikiEN-l mailing list.
       19 Julie 2006.

   Kategorie: Wikipedia beleide

