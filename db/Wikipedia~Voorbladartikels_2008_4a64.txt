Wikipedia:Voorbladartikels 2008


   Week 1
   'n Bladsy van die strokiesprentreeks Little Nemo

   'n Strokiesverhaal (of tekenprentverhaal) is die generiese term vir
   sekwensiële kuns. Dit bestaan uit 'n reeks sekwensieel gerangskikte
   prente, wat 'n gebeurtenis beskryf of 'n verhaal vertel. Gewoonlik word
   die prente gekombineer met verhalende teks en direkte rede (wat dikwels
   in die vorm van spraakborrels aangebied word).

   Die rotstekeninge van die grotte van Lascaux in Frankryk en soortgelyke
   tekeninge in Italië, Algerië en Sjina kan as vroeë strokiesverhale
   beskryf word. Die definisie van 'n strokiesverhaal as sekwensieel
   gerangskikte prente sluit ook die antieke fresko's van Egipte,
   Griekeland en Rome in wat met 'n reeks beelde vertel word. Die
   Middeleeuse Tapyt van Bayeux, wat die Normandiese verowering van
   Engeland uitbeeld, is sonder twyfel een van die beroemdste
   strokiesverhale.

          ...lees verder

   besigtig
     __________________________________________________________________

   Week 2
   Reykjavik

   Reykjavik (letterlik "Rookbaai") is die hoofstad van Ysland en ook die
   wêreld se mees noordelik geleë hoofstad. Die stad met meer as 117 000
   inwoners lê aan die voet van die bergspits Esja en aan die suidoewer
   van die Faxaflóibaai (wat deel uitmaak van die Atlantiese Oseaan) en
   fungeer as die administratiewe, kulturele en ekonomiese sentrum van
   Ysland. Reykjavik huisves die meeste departemente van die Universiteit
   van Ysland en verskeie ander tersiêre instellings, teaters, museums en
   ander kulturele instellings. Die stad beskik daarnaas oor Ysland se
   belangrikste seehawe.

   Reykjavik is volgens oorlewering in 870 deur Ingólfur Arnarson gestig,
   maar die huidige stad het eers in 1786 as 'n amptelike handelspos
   ontstaan en het in die volgende dekades stadig gegroei om eers tot 'n
   gewestelike en later ook nasionale handelsentrum te ontwikkel.

   As gevolg van sy ligging net suid van die Noordpoolsirkel kry Reykjavik
   gedurende midwinter slegs vier ure se daglig per dag, terwyl die nagte
   in midsomer byna so helder soos die dae bly.

          ...lees verder

   besigtig
     __________________________________________________________________

   Week 3
   Los Angeles

   Los Angeles is 'n groot, uitgestrekte metropool aan die weskus van die
   Verenigde State. Dit is die grootste stad in Kalifornië, en op een na
   die grootste stad in die Verenigde State, met 'n inwonertal van
   4 100 000. In die metropolitaanse gebied van Los Angeles woon meer as
   17 miljoen mense met uiteenlopende etniese en ekonomiese agtergronde.

   Die stad geniet 'n gematigde en sonnige klimaat en word in die ooste en
   noorde deur bergreekse omring. Noord van Los Angeles lê die San
   Fernando-vallei, wat sowat een derde van die inwoners huisves. Die
   vallei word deur die Griffithpark en die Santa Monicaberge afgesny van
   Hollywood en die stadsentrum. Die filmindustrie is sterk verteenwoordig
   en is byna sinoniem met Hollywood. Soms word na Los Angeles as 'n
   "horisontale stad" verwys, aangesien daar min wolkekrabbers is en die
   stadsgebied oor 'n groot oppervlakte uitgebrei het.

          ...lees verder

   besigtig
     __________________________________________________________________

   Week 4
   Die bouvalle van die abdykerk in Jumièges, Normandië)

   'n Klooster is 'n gebouekompleks met geboue waarin mense - meestal
   monnike en nonne - hulle toewy aan 'n leefwyse wat van die wêreldlike
   sfeer afgesonder en heeltemal op die beoefening van 'n bepaalde
   godsdiens toegespits is.

   Die huidige Afrikaanse term "klooster" is afgelei van die Latynse
   claustrum (letterlik "afgeslote plek"). Later het hierdie Latynse term
   veral na die tipiese kruisgang van die westerse kloosterargitektuur
   begin verwys.

   Die kloosters van monastiese ordes word deur "geestelike ouers" (abte
   of abdisse) gelei. Hulle oefen die gesag oor die abdy uit en is slegs
   aan die plaaslike biskop of regstreeks aan die pous verantwoordelik.
   Vanaf die 10de eeu tot by die laat Middeleeue was abdye meestal feodale
   instellings wat oor landgoedere beskik en politieke, regterlike en
   ekonomiese gesag uitgeoefen het.

          ...lees verder

   besigtig
     __________________________________________________________________

   Week 5
   'n Hopfennar

   Die Swabies-Alemanniese Karnaval is 'n karnaval wat in die suidweste
   van Duitsland, die Franse Elsas, Vorarlberg in Oostenryk en in
   Noord-Switserland gevier word. Dit het eers in die vroeë 20ste eeu as
   'n feesviering in eie reg begin herleef, ná Swabe en Alemanne hulle
   iweer op die karnavaltradisies van die Middeleeue en die vroeë moderne
   tydperk toegespits het.

   Die tipiese kenmerk van die Swabies-Alemanniese Karnaval is die
   vermomming van die deelnemers met maskers wat gewoonlik van hout, in
   enkele gevalle ook van tekstiele, papier, klei, plaatstaal of draadgaas
   gemaak is. Deelnemers verklee hulle in fantasieryke kostuums. In
   sommige gebiede word die dikwels kosbare kostuums selfs as
   familie-erfstukke generasies lank bewaar.

          ...lees verder

   besigtig
     __________________________________________________________________

   Week 6

   Uruguay is 'n klein land in Suid-Amerika. Dit word begrens deur
   Brasilië in die noorde, Argentinië met die Uruguayrivier in die weste,
   die Río de la Plata in die suidweste en die Atlantiese Oseaan in die
   suidooste. Omtrent die helfte van die bevolking woon in die hoofstad,
   Montevideo.

   Die land is die tweede-kleinste in Suid-Amerika, en een van die mees
   stabiele. Dit het vir 'n lang tydperk 'n soort bufferstaat tussen die
   gebiede van die koloniale moondhede Portugal en Spanje gevorm. Met sy
   onafhanklikheid in die jaar 1828 het interne geskille tot 'n fase van
   politieke magstryd en burgeroorloë gelei, maar uiteindelik het die land
   danksy die Europese immigrante uit veral Italië en Spanje tot 'n
   welvarende land ontwikkel, wat in Europa as 'n modelstaat of die
   "Switserland van Suid-Amerika" bekend gestaan het.

          ...lees verder

   besigtig
     __________________________________________________________________

   Week 7

   'n Webjoernaal (ook bekend as 'n webblog of blog) is 'n webwerf wat
   gereeld opgedateer word en waarop die inligting in chronologiese
   volgorde weergegee word. Besoekers vind ook op die tuisblad die mees
   onlangse bydraes. Die outeur skep in wese 'n joernaal van inligting wat
   hy wil deel met die besoekers aan sy webjoernaal. Gewoonlik bestaan 'n
   webjoernaal uit teks, maar kan ook oor foto's, video of klank gaan.
   Webjoernale bied hul lesers ook gewoonlik die geleentheid om reaksies
   op artikels te plaas of 'n reaksie via 'n terugspoormeganisme agter te
   laat.

          ...lees verder

   besigtig
     __________________________________________________________________

   Week 8

   Ysland is 'n Europese eilandstaat tussen Groenland en die vasteland van
   Europa. Dit is die kleinste en ook die mees geïsoleerde van die
   Skandinawiese lande. Sestig persent van die Yslandse bevolking is in
   die metropolitaanse gebied van die hoofstad Reykjavík in die suidweste
   van die land gekonsentreer.

   Ysland is die grootste vulkaaneiland ter wêreld, die tweede grootste
   eiland in Europa en ook die mees ylbevolkte land van Europa. Alhoewel
   Ysland in politieke opsig deel uitmaak van Europa, lê die eiland op die
   geologiese grenslyn tussen Europa en Noord-Amerika, die Mid-Atlantiese
   Rif. Ysland het sy ontstaan dan ook aan vulkaniese uitvloeisels van
   hierdie rif te danke. Die aardkors breek hier op en die rif groei nog
   steeds jaarliks met enkele sentimeters.

          ...lees verder

   besigtig
     __________________________________________________________________

   Week 9

   Japan is 'n eilandstaat in Oos-Asië. Dit is geleë tussen die Stille
   Oseaan en die See van Japan, oos van die Koreaanse skiereiland, Sjina
   en Rusland en strek van die See van Okhotsk in die noorde tot by die
   Oos-Sjinese See in die suide. Die karakters waaruit Japan se naam
   bestaan, beteken "son-oorspong" wat aanleiding gee tot die naam "Die
   Land van die Opkomende Son," en wat verwys na Japan se oostelike
   posisie relatief tot die Asiatiese vasteland.

   Japan bestaan uit meer as 3 000 eilande waarvan die grootstes Kioesjioe
   (九州), Sjikokoe (四国), Honsjoe (本州, die grootste eiland) en Hokkaido
   (北海道) is wat saam 97% van die land se grondoppervlak beslaan. Meeste
   van die eilande is bergagtig, en baie vulkanies; Japan se hoogste
   bergpiek, die berg Foedji, is byvoorbeeld 'n vulkaan. Japan het met
   ongeveer 128 miljoen mense die wêreld se tiende grootste bevolking. Die
   Groot-Tokio Gebied, wat die hoofstad Tokio en verskeie omliggende
   prefekture insluit, is die grootste metropolitaanse gebied ter wêreld
   met meer as 30 miljoen inwoners.

          ...lees verder

   besigtig
     __________________________________________________________________

   Week 10

   Die poolkoördinaatstelsel is 'n twee-dimensionele koördinaatstelsel
   waarin punte gegee word deur 'n hoek en 'n afstand vanaf die pool, die
   middelpunt van die koördinaatstelsel (ekwivalent aan die oorsprong in
   die Cartesiese koördinaatstelsel). Die poolkoördinaatstelsel het vele
   toepassings in die wiskunde en ander velde. Dit is veral nuttig in
   omstandighede waar die verhouding tussen twee punte geredelik in terme
   van hoeke en afstande bepaal kan word; vir baie soorte krommes is 'n
   poolvergelyking die eenvoudigste of enigste wyse van voorstelling.

          ...lees verder

   besigtig
     __________________________________________________________________

   Week 11

   Byeboerdery (of byeteelt) is die doelbewuste taak om heuningby-kolonies
   te onderhou, gewoonlike in korwe deur mense. 'n Byeboer (of byekundige)
   mag bye aanhou om heuning en byewas te versamel, of vir die doel om
   landbou-oeste te bestuif, of om bye te kweek vir verkoop aan ander
   byeboere. Die plek waar bye gehou word is in 'n byehuis of in 'n
   byekamp.

   Die berowing van wilde byekolonies is een van die oudste menslike
   aktiwiteite en word nog steeds beoefen deur inboorlingstamme in dele
   van Afrika, Asië, Australië en Suid-Amerika. Van die vroegste bewys van
   heuningversameling van wilde kolonies is van grotskilderye, gedateer
   rondom 13 000 v.C.. Die roof van wildeby-heuning word normaalweg gedoen
   deur die temming van bye met rook en die oopbreek van bome en rotse
   waar die bye is, met die gevolg dat die kolonie vernietig word.

          ...lees verder

   besigtig
     __________________________________________________________________

   Week 12

   Die Slawiese mitologie en godsdiens het oor meer as 3000 jaar
   ontwikkel. Daar word geglo dat dit uit 'n deel van die Steentydperk of
   moontlik selfs vroeër kom. Die godsdiens stem baie ooreen met ander wat
   uit die Proto-Indo-Europese godsdiens ontwikkel het.

   Daar geen eerstehandse rekords vir die bestudering van Slawiese
   mitologie nie. Ondanks 'n paar omstrede teorieë, kan daar nie bewys
   word dat die Slawiërs enige skryfstelsel gehad het voor hulle
   kerstening nie. Die rekonstruksie van antieke mites uit
   volksoorleweringe is 'n moeilike en ingewikkelde taak wat navorsers
   dikwels pootjie. Dit kan die verkeerde vertolkings, verwarring of selfs
   vervalsings en versinsels tot gevolg hê.

          ...lees verder

   besigtig
     __________________________________________________________________

   Week 13

   Modernisme is 'n denkrigting wat die mens se vermoë om die ontwerpte
   omgewing met behulp van kennis en tegniek te skep, verbeter,
   dekonstrueer en hervorm, herbevestig. Die term dek verskeie politiese,
   kulturele en kunsbewegings wat hulle oorsprong in die veranderinge in
   die Westerse samelewing teen die einde van die 19de eeu en die begin
   van die 20ste eeu het. Breedweg beskryf modernisme 'n reeks hervormende
   kulturele bewegings in kuns en argitektuur, musiek, literatuur en die
   toegepaste kunste wat te voorskyn gekom het in die dekades voor 1914.
   Dit het aspekte van rebellie teen negentiende eeuse tradisies, en die
   uitdagings van die volledig geïndustrialiseerde wêreld.

          ...lees verder

   besigtig
     __________________________________________________________________

   Week 14

   Libië is 'n land in Noord-Afrika. Met 'n oppervlakte van 1,8 miljoen
   km² (waarvan 90% woestyn is) is Libië die vierde grootste land in
   Afrika en die 17de grootste land in die wêreld. Libië se hoofstad,
   Tripoli, is die tuiste van 1,7 miljoen van die land se totale bevolking
   van 5,7 miljoen mense.

   Die naam "Libië" is 'n inheemse naam en verskyn ook in antieke
   Egiptiese tekste waar daar verwys word na een van die Berberstamme wat
   wes van die Nyl woon. Die Griekse naam vir die stamlede was Libyes en
   die land se naam het Λιβύη, getranslitereer as "Libuee", geword. In
   antieke Griekeland het die term 'n breër betekenis gehad wat die hele
   Noord-Afrika wes van Egipte ingesluit het.

          ...lees verder

   besigtig
     __________________________________________________________________

   Week 15

   Die Tweede Wêreldoorlog was 'n wêreldwye militêre konflik wat geduur
   het van 1939 tot 1945. Die oorlog was 'n samesmelting van twee
   konflikte: een wat in Asië begin het as die Tweede Sjinees-Japannese
   Oorlog en die ander wat in Europa begin het met die Inval van Pole. Die
   oorlog is veroorsaak deur die onbevredigende besleg van die Eerste
   Wêreldoorlog en die ekspansionistiese ambisies van Duitsland, Italië en
   Japan.

   Hierdie globale konflik het meeste van die wêreld se nasies in twee
   kampe verdeel: die Geallieerdes en die Spilmoondhede. Die Tweede
   Wêreldoorlog was beide die dodelikste en die verreikendste oorlog in
   die geskiedenis. Die konflik het geëindig met 'n oorwinning deur die
   Geallieerdes.

          ...lees verder

   besigtig
     __________________________________________________________________

   Week 16

   Sider is die generiese naam vir verskillende soorte sap en wyn wat van
   appels of pere gepers is. Die Afrikaanse sider en Engelse cider is
   leenwoorde wat uit die Franse taal oorgeneem is. Die Romeine het hul
   olyf- en wynperse aangepas vir die maak van vrugtewyn. Hulle het reeds
   'n verskeidenheid wyne wat van vrugte gemaak is geken, veral in die
   geweste waar gewone wyn nie verbou kon word nie. Hulle het ook appelwyn
   gegis om 'n alkoholiese drank te verkry wat volgens Romeinse bronne
   egter slegs geneeskundig aangewend is.

          ...lees verder

   besigtig
     __________________________________________________________________

   Week 17

   documenta is 'n kunsuitstalling wat aanvanklik elke vier en nou elke
   vyf jaar in Kassel, Duitsland gehou word. Die uitstalling duur 100 dae
   en word as die belangrikste uitstalling van moderne en eietydse kuns
   ter wêreld gesien. Dit is in 1955 gestig deur die kunstenaar,
   onderwyser en kurator Arnold Bode as deel van die Bundesgartenschau
   ("Federale tuinskou") wat daardie jaar in Kassel gehou is. Die eerste
   documenta was - in teenstelling met die algemene verwagting - 'n
   aansienlike sukses en dit het meeste van die kunstenaars wat as
   invloedryk in die moderne kuns was soos Picasso en Kandinsky ingesluit.

          ...lees verder

   besigtig
     __________________________________________________________________

   Week 18
   Die verspreiding van die Sweedse taal
   Die verspreiding van die Sweedse taal

   Sweeds is 'n Noord-Germaanse taal wat deur meer as nege-miljoen mense
   gepraat word, hoofsaaklik in Swede en dele van Finland, veral langs die
   kus en op die Ålandeilande. Dit word onderling verstaanbaar beskou met
   Noors en tot 'n mindere mate met Deens. Te same met ander
   Noord-Germaanse tale is Sweeds afkomstig uit Oudnoors, die gemene taal
   van die Germaanse volke wat in Skandinawië gewoon het in die tyd van
   die Wikings. Sweedse morfologie is soortgelyk aan dié van Afrikaans en
   byvoeglike naamwoorde het trappe van vergelyking soos in Afrikaans.

          ...lees verder

   besigtig
     __________________________________________________________________

   Week 19

   Slowakye is 'n jong republiek in Sentraal-Europa, wat op 1 Januarie
   1993 ontstaan het toe Tsjeggo-Slowakye verdeel is in Tsjeggië en
   Slowakye. Die land word begrens deur Tsjeggië in die weste, Pole in die
   noorde, Oekraïne in die ooste, Hongarye in die suide en Oostenryk in
   die suidweste. Die hoofstad Bratislava is ook die grootste stad in die
   land. Die land is grotendeels bergagtige gebied wat tydens die
   twintigste eeu 'n geheel gevorm het met die taalkundige en kulturele
   nou-verwante Tsjeggië. Slowakye het eeue lank deel uitgemaak van
   Hongarye.

          ...lees verder

   besigtig
     __________________________________________________________________

   Week 20

   Gemene drukbuis brandstofinspuiting is 'n moderne weergawe van 'n
   direkte inspuitstelsel vir dieselenjins. Dit bestaan uit 'n hoëdruk
   (1000+ bar) drukbuis wat indiwiduele solenoïedaangedrewe kleppe voer
   eerder as 'n laedruk brandstofpomp wat 'n spuitstuk voer of 'n hoëdruk
   brandstofvoerlyn met meganiese kleppe wat deur nokke op 'n nokas beheer
   word. Derde generasie gemene drukbuis dieselenjins het deesdae
   piëso-elektriese inspuiters wat selfs meer akkuraat is met
   brandstofdrukke so hoog as 180 MPa / 1800 bar.

          ...lees verder

   besigtig
     __________________________________________________________________

   Week 21

   Frankfurt am Main is die vyfde grootste stad in Duitsland. Die stad het
   reeds in die Middeleeue een van Duitsland se beduidendste stedelike
   sentra geword. Die eerste historiese verwysing na die stad dateer uit
   die jaar 794. As die setel van die Europese Sentrale Bank, die
   Frankfurtse Effektebeurs en die Frankfurtse Handelskou en as die
   beduidendste finansiële sentrum van Duitsland, speel die stad 'n
   belangrike rol in die wêreldekonomie. Die lughawe Rhein-Main is
   grootste in Duitsland en een van die belangrikste lughawens wêreldwyd.
   Naas die lughawe dra Frankfurt se sentrale ligging in Europa, sy
   hoofstasie en sy kruispunte van belangrike snelweë by tot sy rol as
   Europese vervoersentrum.

          ...lees verder

   besigtig
     __________________________________________________________________

   Week 22

   Keulen is die vierde grootste stad van Duitsland en die grootste stad
   van die westelike deelstaat Noordryn-Wesfalen. Die stad aan die Ryn
   gaan terug op 'n Romeinse nedersetting en is met sy meer as 2000-jarige
   geskiedenis een van die oudste stede in Duitsland. Vandag is die stad
   met naastenby een miljoen inwoners die ekonomiese, kulturele en
   geskiedkundige sentrum van die Rynland. Sy ligging aan die Ryn, die
   belangrikste Duitse rivier, en by die kruispunt van belangrike
   handelsroetes maak van Keulen ook 'n eersterangse Europese
   vervoersentrum.

          ...lees verder

   besigtig
     __________________________________________________________________

   Week 23

   Hamlet is 'n treurspel deur William Shakespeare wat waarskynlik tussen
   1599 en 1601 geskryf is. Die toneelstuk speel in Denemarke af en vertel
   hoe prins Hamlet wraak neem op sy oom, Claudius, wat Hamlet se vader
   vermoor, met sy moeder getrou en die troon oorgeneem het. Hamlet bevat
   'n intensiewe kartering van die loop van egte en geveinsde
   kranksinnigheid, van oorweldigende smart tot briesende woede, en verken
   temas soos verraad, wraak, bloedskande en morele korrupsie.

   Hamlet is verreweg Shakespeare se langste toneelstuk en word gereken as
   een van die geweldigste en invloedrykste treurspelle in die Engelse
   taal.

          ...lees verder

   besigtig
     __________________________________________________________________

   Week 24

   Die Krugerstandbeeld is 'n standbeeld op die middelpunt van Kerkplein,
   Pretoria, ter ere van die oud-president Paul Kruger. Die standbeeld is
   deur Anton van Wouw ontwerp en die projek is oorspronklik deur Sammy
   Marks gefinansier. Alhoewel die beplanning vir die standbeeld reeds in
   1895 begin is, is die beeld as gevolg van die Tweede Vryheidsoorlog en
   ander ontwikkelinge eers in 1913 opgerig, in Prinsepark in Pretoria.
   Dit is in 1925 geskuif na die plein voor Pretoria se hoofstasie en in
   1954 na sy huidige staanplek op Kerkplein.

          ...lees verder

   besigtig
     __________________________________________________________________

   Week 25

   William Shakespeare was 'n Engelse digter en toneelskrywer en word geag
   as die belangrikste skrywer van die Engelse taal en die wêreld se
   vernaamste dramaturg. Hy het ongeveer 38 toneelstukke en 154 sonnette
   asook 'n verskeidenheid ander gedigte geskryf. Shakespeare was reeds 'n
   gewilde skrywer in sy eie leeftyd, maar na sy dood is hy steeds meer
   geprys en sy werk is deur die eeue heen toenemend vereer deur talle
   prominente kulturele figure en daar word soms na hom verwys as die
   "Minnesanger van Avon" of eenvoudig net die "Bard".

          ...lees verder

   besigtig
     __________________________________________________________________

   Week 26

   Die Russiese Rewolusie van 1917 het die Russiese keiserryk tot 'n val
   gebring. 'n Voorlopige regering wat gevorm is ná die abdikasie van
   tsaar Nikolaas II was ondoeltreffend en ongewild en hul mag is
   uiteindelik deur die Bolsjewiste oorgeneem. Die rewolusie is gevolg
   deur die Russiese burgeroorlog (1917 tot 1922) tussen die Rooi Leër van
   die Bolsjewiste en rewolusionêre en die Wit Leër van die monargiste,
   konserwatiewe en gematigde sosialiste wat teen die drastiese
   hervormings van die Bolsjewiste was. Ná die burgeroorlog het die
   Sowjetunie in 1922 tot stand gekom.

          ...lees verder

   besigtig
     __________________________________________________________________

   Week 27 Wikipedia:Voorbladartikel week 27 2008
   besigtig
     __________________________________________________________________

   Week 28 Wikipedia:Voorbladartikel week 28 2008
   besigtig
     __________________________________________________________________

   Week 29 Wikipedia:Voorbladartikel week 29 2008
   besigtig
     __________________________________________________________________

   Week 30 Wikipedia:Voorbladartikel week 30 2008
   besigtig
     __________________________________________________________________

   Week 31 Wikipedia:Voorbladartikel week 31 2008
   besigtig
     __________________________________________________________________

   Week 32 Wikipedia:Voorbladartikel week 32 2008
   besigtig
     __________________________________________________________________

   Week 33 Wikipedia:Voorbladartikel week 33 2008
   besigtig
     __________________________________________________________________

   Week 34 Wikipedia:Voorbladartikel week 34 2008
   besigtig
     __________________________________________________________________

   Week 35 Wikipedia:Voorbladartikel week 35 2008
   besigtig
     __________________________________________________________________

   Week 36 Wikipedia:Voorbladartikel week 36 2008
   besigtig
     __________________________________________________________________

   Week 37 Wikipedia:Voorbladartikel week 37 2008
   besigtig
     __________________________________________________________________

   Week 38 Wikipedia:Voorbladartikel week 38 2008
   besigtig
     __________________________________________________________________

   Week 39 Wikipedia:Voorbladartikel week 39 2008
   besigtig
     __________________________________________________________________

   Week 40 Wikipedia:Voorbladartikel week 40 2008
   besigtig
     __________________________________________________________________

   Week 41 Wikipedia:Voorbladartikel week 41 2008
   besigtig
     __________________________________________________________________

   Week 42 Wikipedia:Voorbladartikel week 42 2008
   besigtig
     __________________________________________________________________

   Week 43 Wikipedia:Voorbladartikel week 43 2008
   besigtig
     __________________________________________________________________

   Week 44 Wikipedia:Voorbladartikel week 44 2008
   besigtig
     __________________________________________________________________

   Week 45 Wikipedia:Voorbladartikel week 45 2008
   besigtig
     __________________________________________________________________

   Week 46 Wikipedia:Voorbladartikel week 46 2008
   besigtig
     __________________________________________________________________

   Week 47 Wikipedia:Voorbladartikel week 47 2008
   besigtig
     __________________________________________________________________

   Week 48 Wikipedia:Voorbladartikel week 48 2008
   besigtig
     __________________________________________________________________

   Week 49 Wikipedia:Voorbladartikel week 49 2008
   besigtig
     __________________________________________________________________

   Week 50 Wikipedia:Voorbladartikel week 50 2008
   besigtig
     __________________________________________________________________

   Week 51 Wikipedia:Voorbladartikel week 51 2008
   besigtig
     __________________________________________________________________

   Week 52 Wikipedia:Voorbladartikel week 52 2008
   besigtig
   Kategorie: Wikipedia

