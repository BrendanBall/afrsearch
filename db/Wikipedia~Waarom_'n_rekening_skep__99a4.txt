Wikipedia:Waarom 'n rekening skep?


   Niemand hoef in te teken om Wikipedia te lees nie. Mens hoef nie eens
   in te teken om artikels te verander op Wikipedia nie — enigiemand kan
   amper enige artikel wysig, selfs sonder om in te teken. Iedergeval is
   die skep van 'n rekening vinnig, gratis en nie-inbrekend, en dis 'n
   goeie idee om dit te doen, vir baie redes. Wie wil nou nie deel wees
   van die gemeenskap agter een van die beste, vrye ensiklopedieë op die
   internet nie?

   Nota: om 'n gebruikersrekening te skep op Wikipedia, gaan na die
   intekenblad.

   Inhoud

        * 1 Gebruikersnaam
        * 2 Implikasies vir jou identiteit
        * 3 Nuwe wysigingsopsies
        * 4 Gebruikersvoorkeure
        * 5 Administrateurstatus
        * 6 Stemming, verkiesing en meningspeilings

[wysig] Gebruikersnaam

   As mens 'n rekening skep, kies mens 'n gebruikersnaam. Wysigings wat
   mens maak terwyl mens ingeteken is, word só aan 'n persoon gekoppel.
   Dit beteken dat mens volle krediet vir bydraes kry in die
   bladsygeskiedenis – wanneer mens nie ingeteken is nie, word slegs die
   IP-adres opgeteken (hierdie bydraes word gewoonlik "anonieme bydraes"
   genoem. Ingetekende gebruikers kan al hul bydraes bekyk deur op die "my
   bydraes"-skakel te kliek.

   Elke geregistreerde gebruiker het ook 'n eie gebruikersblad waar mens
   meer oor jouself kan skryf. Terwyl Wikipedia nie 'n tuisbladverskaffer
   is nie, kan dit gebruik word om 'n paar beelde te vertoon, meer oor eie
   belangstellings te skryf, ensovoorts. Baie gebruikers gebruik hul
   gebruikersblad om 'n lys van artikels te maak waarop hulle die trotsste
   is, of om ander inligting vanuit Wikipedia op te teken.

   Daar is ook 'n permanente besprekingsblad vir elke gebruiker waar ander
   gebruikers met jou (en jy met hulle) kan kommunikeer. 'n Ingetekende
   gebruiker word in kennis gestel sodra iemand 'n boodskap op sy
   besprekingsblad los. Indien jy 'n eposadres op rekord het sal ander
   gebruikers jou via epos kan kontak — hierdie funksie is anoniem: die
   gebruiker wat jou epos weet nooit wat jou adres is nie. Die ontvanger
   van u pos sal wel u adres in die "van"-veld van die epos sien.

[wysig] Implikasies vir jou identiteit

   Terwyl mens nie ingeteken is nie word alle wysigings aan jou IP-adres
   toegeken soos wat dit op daardie oomblik is. 'n Ingetekende gebruiker
   se wysigings word aan sy rekening toegeken, alhoewel daar nogsteeds
   intern 'n koppeling aan jou IP-adres is. Sien gerus Wikimedia se
   privaatheidsbeleid.

   Die privaatheidsimplikasies hiervan verskil, afhangende van 'n paar
   faktore soos hoe jou Internet Diensverskaffer besigheid doen, plaaslike
   wette en regulasies en die hoeveelheid en omvang van jou wysigings tot
   Wikipedia. Wees daarvan bewus dat Wikipedia se tegnologieë en beleide
   nie vasgemaak is nie.

   Mense se opinies verskil oor die behoefte aan perfekte anonimiteit.
   Party voel dat anonimiteit die verantwoordelikheid van bydraers
   verminder, wat dan lei tot onproduktiewe optrede. Ander vind om bydraes
   te lewer sonder 'n vaste identiteit tot 'n onaangename gevoel van
   magteloosheid lei. Deur 'n rekening te skep kan mens bydra tot die
   vermindering van sulke gevoelens.

[wysig] Nuwe wysigingsopsies

   Daar is baie funksies van die MediaWiki-sagteware (wat Wikipedia
   bedryf) wat slegs aan ingetekende gebruikers beskikbaar is.
   Byvoorbeeld, ingetekende gebruikers kan wysigings as "klein" merk, wat
   op hulle beurt weer uit die lys van "onlangse wysigings" gefilter kan
   word. Hierdie voorreg is nie aan anonieme gebruikers beskikbaar nie,
   omdat dit onmoontlik is om te weet wie vanaf 'n gegewe IP-adres kom op
   enige oomblik. Dit kan dus nie as 'n vertrouensbasis gebruik word nie.
   Die merk van wysigings as "klein" terwyl dit nie is nie, word as
   onbeskof geag.

   'n Baie belangrike funksie wat gereelde bydraers baie nuttig sal vind
   is dophoulyste. Daar is 'n skakel "hou dop" op elke blad, wat daardie
   blad op jou dophoulys sal plaas. Hierdie is basies 'n gefilterde
   weergawe van die "onlangse wysigings"-blad wat slegs veranderings
   aantoon wat aan bladsye op jou dophoulys gemaak word. Só kan mens baie
   makliker tred hou met bladsye waaraan jy werk, sonder om alle
   veranderings dop te hou.

   Slegs ingetekende gebruikers word toegelaat om bladsye te hernoem, 'n
   funksie wat baie belangrik is om die struktuur en betroubaarheid van
   Wikipedia te kan behou.

   Slegs ingetekende gebruikers kan beelde laai.

[wysig] Gebruikersvoorkeure

   Behalwe vir al hierdie funksies kan jy ook die optrede van MediaWiki
   tot 'n groot mate verpersoonlik. Ingetekende gebruikers kan die hele
   voorkoms van die werf verander soos om 'n ander "skin" te kies, aan te
   dui hoe wiskundige formules vertoon moet word, hoe groot die teksarea
   moet wees waarin jy veranderings aanbring, hoeveel bladsye in "onlangse
   wysigings" vertoon moet word, en baie meer.

[wysig] Administrateurstatus

   Administrateurs (of sysops) kan bladsye uitwis en weer herstel, beskerm
   van veranderings, beskermde bladsye verander en gebruikers wat beleid
   oortree blokkeer. Hulle voer gewoonlik die wense van die
   Wiki-gemeenskap uit, veral met dinge soos bladsye se uitwissing.
   Natuurlik kan slegs ingetekende gebruikers administrateurs word.
   Gewoonlik is dit voldoende om nou-en-dan werk op Wikipedia te gedoen
   het sonder om té veel mense te ontstel, alhoewel dit al hoe moeiliker
   raak.

[wysig] Stemming, verkiesing en meningspeilings

   Terwyl enigiemand in meeste peilings op Wikipedia hul kan opinie kan
   lig, dra 'n mening meer gewig as dit aan 'n bekende identiteit gekoppel
   word, veral met 'n geskiedenis van sinvolle kommentaar en deurdenkte
   wysigings.

