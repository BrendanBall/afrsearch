Wikipedia:Wikinuus


[wysig] Wikinuus

   Ek weet nie of dit al bespreek is hier nie, maar ek sal graag die
   moontlikhede, ondersteuning of teenkanting teen so 'n projek wil
   aanhoor. Baie dankie. Mr. Anonymous/^Besprekingsbladsy 14:28, 20
   Januarie 2006 (UTC)

          Ek het nie in beginsel 'n probleem daarmee nie, ek is twee
          bekommernisse:

    1. Kan dit werk - ons sukkel maar nog bietjie met die ensklopedie waar
       dinge stabile is - is daar regteig genoeg belangstellende maannkrag
       om wikinuus in Afrikaans te laat werk. Ek het nog nie juis gaan
       check nie, maar ek verstaan Wikinews is oor die algemeen nog nie 'n
       wegholsukses nie.
    2. Ek dink daar is 'n groter behoefte aan iets soos 'n Afrikaanse
       ensiklopedie as nuus. Ons het heel skaflike koerante in Afrikaans
       maar sover ek weet is daar deesdae nie tans 'n kommersiele
       ensiklopdie in Afrikaans nie.

          Dit gesê moet mens natuurlik doen wat jou passie is - dlk is
          daar meer mense wat wel websjoernalsitiek in Afrikaans wil doen
          as wat ek vermoed. Dit sal jammer wees as ons jou flukse nuwe
          bydares hier verloor...

   Laurens 14:48, 20 Januarie 2006 (UTC)
     __________________________________________________________________

   Baie dankie vir jou terugvoer. Ek verstaan dat daar sekere
   struikelblokke is, en gaan wees. En ek stem saam dat daar "skaflike"
   Afrikaanse koerante is. Ek verstaan ook die nood van 'n Afrikaanse
   ensiklopedie, en is glad nie van plan om op te hou met my "flukse nuwe"
   bydraes nie. Afrikaans is my passie, en ek sal sover moontlik, aanhou
   om bydraes te maak tot enige van die Afrikaanse Wikiprojekte. Met my
   top-prioriteite natuurlik Wikipedia, en indien dit goedgekeur word en
   deurgevoer word, Wikinuus. Ek het gaan inloer by die ander Afrikaanse
   Wikis, en dit lyk asof Wikipedia die enigste effektiewe Wikiprojek is.
   Wikiboeke en Wikiquotes, onder andere, in Afrikaans, is in 'n slegte
   toestand, na my mening. (Ek is jammer as ek enige bydraers tot die
   projekte genoem te na kom, maar dit is 'n persoonlike opinie.) Ek kan
   daar bydraes maak, en poog om dit te verbeter, maar dit sal nie met die
   passie en drif wees soos hier op Wikipedia nie, omdat dit nie my
   belangstellings prikkel nie.

   Ek persoonlik dink ook Wikinuus sal en kan werk. Ja, daar is ander
   deuglike Afrikaanse nuusbronne. Maar dit is nie bronne wat, na my
   mening, neutraal is nie. Afrikaans benodig 'n behoorlike onafhanklike
   nuusbron. Daar is pogings daarvoor. Maar dit geniet nie nagenoeg soveel
   publisiteit soos die meer gevestigde en staatsbeheerde (ek sê dit nie
   in terme van staatsbesit op hierdie bronne nie, maar in terme van 'n
   hewige infiltrasie van propaganda vanaf die staat en ander instellings)
   bronne nie.

   Daar is 'n baie goeie onafhanklike Engelse nuusbron, en dit is ook my
   nuusbron van keuse. Die Engelse Wikinews vaar betreklik goed, veral in
   vergelyking met ander Wikinews projekte. Onder andere die Arabiese een,
   wat, sover ek weet, 16 artikels het. Wikinews het op hierdie stadium
   oor die 5000 bydraes, en is 'n baie aktiewe gemeenskap. Sal daar
   belangstelling wees in 'n Afrikaanse Wikinuus? Soos die Engelse sê:
   only time will tell. Ek dink nie die wat Wikipedia voorgestel het, in
   Afrikaans nou, het hulle bekommer oor die aftrek wat dit sou geniet
   nie, maar eerder oor die feit dat dit 'n vrye Afrikaanse ensiklopedie
   sal wees, wat die Afrikaanse taal sal bevorder. En hierin lê my ideale
   vir Wikinuus. Die bevordering van 'n onafhanklike, Afrikaanse nuusbron,
   en tog 'n nuusbron wat nog altyd in lyn is met die goed-gestruktureerde
   Wikipedia neutraliteitsbeleid.

   Mr. Anonymous/^Besprekingsbladsy 15:08, 20 Januarie 2006 (UTC)

          + Hier is van die vertaalde sjablone en bladsye soos verlang
            deur meta. Kyk gerus daarna, ek sal ook terugvoer waardeer.
            Dankie. Mr. Anonymous 17:38, 20 Januarie 2006
            (UTC)/^Besprekingsbladsy

   Al die pre-launch dokumente is klaar vertaal. Daar is nog 'n paar dinge
   wat gedoen moet word, maar eers gedoen sal kan word sodra dit op die
   af.wikinews.org webwerf geplaas kan word.

   Stem asseblief hier vir of teen die voorgestelde projek. Dankie. Mr.
   Anonymous 22:42, 20 Januarie 2006 (UTC)/^besprekingsbladsy

