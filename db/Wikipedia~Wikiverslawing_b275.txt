Wikipedia:Wikiverslawing


          Let wel: Hierde is 'n pretblad vir die bydraers aan Wikipedia.
     __________________________________________________________________

   Wikiverslawing is die gedragspatroon wat onder ywerige wikipediane
   voorkom. Dit word gekenmerk deur lang ure se wikifisering, wat dikwels
   lei tot 'n gebrek aan genoegsame slaap. Wikiverslawing is onlangs eers
   vasgepen as 'n geestesversteuring, nadat die konsep van 'n Wiki die
   wêreld met 'n hewige slag getref het.

   Daar is tans 'n menigte wiki-projekte, onder andere die
   hoogs-suksesvolle Engelse Wikipedia met meer as 900 000 Wiki-artikels.

   Daar is op hierdie stadium geen geneesmiddel vir leiers van
   Wikiverslawing nie, alhoewel daar seker maatreëls is wat gevolg kan
   word om dit te voorkom. Alternatiewe aktiwiteite soos wandelinge in die
   natuur, word ook voorgestel om die Wikipediaan se aandag 'n bietjie af
   te lei.

   Wikiverslaafdes is aan die toeneem, wat 'n groot seën is vir projekte
   soos Wikipedia, en haar susterprojekte, en selfs vir die algemene
   publiek.

   Uiteindelik het Wikiverslaafdes net die beste belange van die publiek
   in gedagte, en werk daaraan om inligting so vry en sorgvuldig as
   moontlik te maak.
   Kategorie: Wikipedia

