Willem Adriaan van der Stel


   Willem Adriaan van der Stel was 'n ongewilde goewerneur van die Kaap
   die Goeie Hoop.

   Hy is in Amsterdam gebore as die oudste seun van Simon van der Stel in
   1664 en sy vader in die ouderdom van 15 na die Kaap die Goeie Hoop
   vergesel. Sy eerste pos hier was as kassier van die Verenigde
   Oos-Indiese Kompanjie. Hy het sy vader as goewerneur opgevolg in 1699.

   Sy voorliefde vir boerdery is vrye teuels gegee en hy het 'n lieflike
   landgoed tot stand gebring by Vergelegen, naby die huidige
   Somerset-Wes. Die omvang van sy bedrywighede en sy persoonlikheid het
   aanleiding gegee tot klagtes, wat op die spits gedryf is in 'n
   klagskrif wat deur 63 burgers aan die Here XV11 in Nederland gestuur is
   in 1705.

   Van der Stel het die situasie nie goed gehanteer nie en Adam Tas tesame
   met talle andre leiers gevange gehou. Die goewerneur is na Nederland
   ontbied vir 'n ondersoek. Ondanks sy lang geskrewe verdediging is die
   uitspraak teen hom gelewer. Daar is beslag gelê op Vergelegen en dit is
   verkoop, en hy is ontslaan uit die diens van die Kompanjie. Hy het op
   landgoed Uitermeer, in Lisse (provinsie Zuid-Holland) gesterf in 1723.
   Mens kan sy en sy vrou se graf besigtig in die Hervormde Kerk in Lisse.

[wysig] Bronne

     * Rosenthal, Eric, Encyclopaedia of Southern Africa, Juta and Company
       Limited, Kaapstad en Johannesburg, 1978.

   Vooraf gegaan deur:
   Simon van der Stel Goewerneur van die Kaap de Goede Hoop
   2 November 1699 – 3 Junie 1707 Opgevolg deur:
   Johannes Cornelis d’Ableing (waarnemend)
   Kategorie: Suid-Afrikaanse geskiedenis

