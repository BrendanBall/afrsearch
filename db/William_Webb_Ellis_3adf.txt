William Webb Ellis


   Die enigste portret van William Webb Elllis, circa 1857, uit die
   Illustrated London News.
   Die enigste portret van William Webb Elllis, circa 1857, uit die
   Illustrated London News.

   William Webb Ellis (geb. 24 November, 1806 – † 24 Januarie, 1872) word
   dikwels beskou as die vader van Rugby. Die storie oor hoe hy die spel
   begin het word deur baie in twyfel getrek. Sy naam is nietemin in die
   verhaal oor die ontstaan van rugby gevestig en is sy naam verewig in
   die William Web Ellisbeker wat aan die wenners van die Rugby
   wêreldbeker oorhandig word. Selfs al was Webb Ellis die eerste om die
   hardloop met die bal in die hand te begin, was dit nie hierdie aksie
   wat gelei het tot skei van voetbal as 'n sport in twee onderafdelings
   nie. Daardie skeiding het eers later gebeur toe die stigters van sokker
   besluit het om die lak van 'n speler deur hom op sy skeen te skop te
   verbied. Die tradisionele spelers het dit as 'n onmanlike reël beskou.

[wysig] Biografie

   Beeld van William Webb Ellis by Rugby School
   Beeld van William Webb Ellis by Rugby School

   William is gebore in Salford, Lancashire, (ander bronne beweer egter
   dit was in Manchester. Web Ellis het self in 'n sensus gesê dat hy in
   Manchester gebore is in 'n sensus-opname van 1851 aangesien hy daarheen
   verhuis het. Hy was die seun van James Ellis, 'n offisier in die
   Dragoon Guards, en Ann Webb waarmee in 1804 te Exeter in die huwelik
   getree het. Na James se dood tydens die Slag van Albuera in 1812 het
   Mevrou Ellis besluit om na Rugby in Warwickshire te verhuis om te
   verseker dat William en sy ouer broer Thomas 'n goeie opvoeding by die
   Rugby School sou kon ontvang. William het die skool daar bygewoon in
   die jare 1816 tot 1825 en was bekend as 'n goeie skolier en uitmuntende
   krieketspeler. Die insident waar Webb Ellis die bal tydens 'n
   voetbalwedstryd opgetel het en daarmee gehardloop het, het na
   oorlewering in die laaste helfte van 1823 gebeur.

   Nadat hy die Rugby verlaat het, het hy in 1826 te Oxford Universiteit
   gaan studeer op agtienjarige ouderdom. Daar het hy krieket vir
   Brasenose College, Oxford gespeel. Hy het toe gedien as kapelaan by St
   George's, Albermarle Steet in Londen en toe as rektor by St Clement
   Danes in Strand, Londen. In 1855 word hy rektor by Laver Magdalen in
   Essex waar die enigste bekende portret van hom in die Illustrated
   London Post verskyn het nadat hy 'n roerende preek gelewer het met die
   Krimoorlog as onderwerp. Hy is in die suide van Frankryk oorlede in
   1872 waar sy graf deur Ross McWhirter in 1958 herontdek en opgeknap is.
   Kategorie: Engelse rugbyspelers

