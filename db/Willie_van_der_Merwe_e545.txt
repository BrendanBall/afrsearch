Willie van der Merwe


   Willem Lodewikus van der Merwe is op 20 Oktober 1957 gebore en is 'n
   Afrikaanse filosoof.

   Hy het in 1975 by die Universiteit van Stellenbosch in teologie en
   filosofie studeer en het in 1990 sy doktorsgraad in filosofie behaal.
   Na sy studies was hy kapelaan (met die rang van Luitenant) in die
   Suid-Afrikaanse Weermag (SAW).

   In 1987 is hy as lektor aan die Universiteit van Stellenbosch
   aangestel. Hy was van Junie 1995 tot 1996 besoekende navorser en
   professor aan die Instituut van Filosofie aan die Katholieke
   Universiteit van Leuven in België. In 1998 is hy tot professor in
   filosofie aan die Universiteit van Stellenbosch bevorder en het van
   2000 tot 2003 as departementele voorsitter gedien. Hy het verskeie
   artikels oor taalfilosofie, godsdiens- en kultuurfilosofie geskryf.

   Willie van der Merwe is getroud met Lettie Conradie van der Merwe (née
   Visser). Hulle het 'n seun en dogter en woon in Stellenbosch.

[wysig] Werke

     * 1990. Metafoor: 'n Filosofiese Perspektief. Bloemfontein, VCHO
       (Wetenskaplike studiereeks 11).

[wysig] Bronne

     * Stellenbosch Writers: WL van der Merwe

   Kategorie: Suid-Afrikaanse filosowe

