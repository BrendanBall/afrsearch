Windenergie


   Windenergie is 'n vorm van kinetiese energie in die wind. Die tekort
   aan brandstof mag in die toekoms nuwe belangstelling wek vir die
   kommersiële gebruik van seilskepe, maar die ware belang van windenergie
   lê in die ontwikkeling van stilstaande masjinerie om dit in
   elektrisiteit om te sit. Die meganiese apparate om energie van die wind
   te verkry, word windmeulens genoem, alhoewel die anglisistiese term
   aerogenerator ook soms gebruik word. Die instrument wat gebruik word om
   windsnelheid te meet, word 'n anemometer genoem.

[wysig] Windmeulens

   Windmeulens is waarskynlik vir die eerste maal in die sewende eeu n.C.
   in Persië (hedendaagse Iran) gebruik om graan te maal of water te pomp.
   Sedert die dertiende eeu het dit kenmerkend van die Europese landskap
   geword.

   Daar word dikwels aan Nederland gedink as die land met die windmeulens,
   en tereg ook, aangesien daar teen die einde van die 18de eeu omtrent 20
   000 windmeulens in Nederland in gebruik was. Die meeste hiervan is
   gebruik om water uit die laagliggende gebiede te pomp, om sodoende
   waardevolle grond van die see te herwin. Deesdae maak baie meer lande
   van windenergie gebruik, en volgens beraming was daar in 1975 reeds 150
   000 klein windmeulens in die VSA in gebruik.

[wysig] Sien ook

     * Energie
     * Hernieubare energie
     * Windkrag
     * Windkragsentrale

   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Energie

