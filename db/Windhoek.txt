Windhoek


   Skyline of Windhoek

   Windhoek, Namibië
           Oppervlak         645 vk km
           Gestig op         18 Oktober 1890
           Bevolking         277 349
      Bevolkingsdigtheid     430/vk km
   Administratiewe verdeling Khomas
         Burgemeester        Matthew Shikongo
            Tydsone          Winter- en somertyd: UTC+1/+2
          Koördinate         22.56°S, 17.09°O

   Windhoek is die sentraal-geleë hoofstad in die Khomashoogland van
   Namibië met 277 349 inwoners.

   Inhoud

        * 1 Geskiedenis
        * 2 Geografie en demografie
        * 3 Klimaat
        * 4 Ekonomie
        * 5 Eksterne skakels

[wysig] Geskiedenis

   Die Christuskerk en Ruiterstandbeeld in Windhoek dateer uit die Duitse
   koloniale tydperk
   Die Christuskerk en Ruiterstandbeeld in Windhoek dateer uit die Duitse
   koloniale tydperk

   Windhoek is oorspronklik in 1870 as 'n Rynse sendingstasie gestig; die
   naam Windhoek is afgelei van die Nama-woord vir "Plek van rook". Die
   huidige stad is in Oktober 1890 deur kaptein Curt von François gestig.
   Die Duitse koloniale owerheid het baie geld aan die ontwikkeling van
   die stad bestee en vandag nog huisves dit pragtige geboue uit die
   Duitse koloniale tydperk soos die Christuskerk en Tintenpalast.

   Die stad groei in die tydperk ná 1907 baie vinnig en lok talle mense
   uit die binne- en buiteland, waaronder 'n groot aantal immigrante uit
   Duitsland en Suid-Afrika.

   In die Eerste Wêreldoorlog is Windhoek op 13 Mei 1915 deur Unie-magte
   beset, toe Duitse troepe die stad ontruim het. Die Duitse atmosfeer,
   vermeng met talle ander kulturele elemente, het egter voortgeleef en
   dit is vandag die tuiste van die enigste Duitse dagblad in Afrika, die
   Allgemeine Zeitung en 'n groot, Duitse privaatskool, die Deutsche
   Höhere Privatschule (DHPS).

   Vandag is Windhoek die opvoedkundige, administratiewe, handels-,
   nywerheids- en kommunikasiesentrum van die land. In 1965 verkry
   Windhoek stadstatus. Die hoofstraat, Kaiserstrasse, is na
   onafhanklikheid herdoop na Independence Avenue, so ook talle ander
   strate na vryheidsvegters en Afrika-leiers. Die huidige geskatte
   bevolking beloop 277 349 (volgens World Gazetteer).

[wysig] Geografie en demografie

   Independence Avenue, die voormalige Kaiserstraße
   Independence Avenue, die voormalige Kaiserstraße

   Windhoek, wat 1 650 meter bo seevlak lê, bestaan naas die stadsentrum
   uit die woonkwartiere van die blanke bevolking en die woonbuurte
   Katutura en Khomasdal, wat nog steeds die grootste deel van die swart
   en Kleurlingbevolking huisves.

   Met sy ligging in die sentrum van die land en by die kruispunt van
   belangrike grootpaaie na Swakopmund en die sandduine van die
   Namibwoestyn in die weste, na die Etoshapark in die noorde en die
   Visrivier-canyon en Lüderitz in die suide is Windhoek met sy
   internasionale lughawe 'n belangrike bestemming vir oorsese toeriste.

[wysig] Klimaat

   Windhoek lê in 'n gebied met 'n halfwoestynagtige karakter. Die
   temperature is baie warm bedags, veral tydens die somer, maar daal
   snags duidelik. Hulle bereik egter nouliks vriespunt, en daar is ook
   byna geen sneeuval nie.

   Droogtes tree sowat elke tien jaar op.

[wysig] Ekonomie

   'n Uitsig oor die sentrale besigheidsdistrik van Windhoek
   'n Uitsig oor die sentrale besigheidsdistrik van Windhoek

   Windhoek is verreweg die belangrikste ekonomiese sentrum van Namibië,
   en die meeste ondernemings het hulle Namibiese hoofkwartiere in die
   stad. Ondanks die klein aandeel van die Duitstalige bevolking is 'n
   groot aantal maatskappye in besit van die nasate van Duitse immigrante.
   Weens die nou ekonomiese bande met Suid-Afrika speel ondernemings uit
   die RSA 'n baie groot rol in die land.

[wysig] Eksterne skakels

     * Amptelike webwerf van Windhoek
     * Tuisblad van die Deutsch-Namibischen Gesellschaft e.V.
     * Allgemeine Zeitung Namibia (oudste dagblad in Namibië wat in
       Windhoek uitgegee word)
     * 2 WebCams in Windhoek
     * Avisdamm-Website - Vriende van die Avisdam

   Kategorieë: Namibië • Stede in Namibië • Hoofstede in Afrika

