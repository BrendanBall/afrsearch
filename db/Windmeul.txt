Windmeul


   'n Nederlandse windmeul in Sønderho, Fanø, Denemarke. Dit is in 1895
   gebou om 'n ouer een te vervang wat in 1894 in 'n brand vernietig is.
   'n Nederlandse windmeul in Sønderho, Fanø, Denemarke. Dit is in 1895
   gebou om 'n ouer een te vervang wat in 1894 in 'n brand vernietig is.

   Daar is twee soorte windmeulens (ook aërogenerators): dié met 'n
   vertikale as en dié met 'n horisontale as, elk waarvan daar weer twee
   subsoorte is, naamlik windmeulens wat vir landbou bedoel is (vir
   waterpomping en graanmeuling), en windmeulens vir kragopwekking.
   Windmeulens wat die windenergie in omsit word soms na verwys as
   aërogenerators, moontlik om verwarring te voorkom. Meulens met 'n
   vertikale as draai soos spinwiele in die wind en kan deur winde uit
   enige rigting aangedryf word. Hulle is nie baie doeltreffend nie, en
   word dus nie so algemeen gebruik soos die meer konvensionele soort nie.
   Meulens met die gebruiklike horisontale as kan enige aantal blaaie hê,
   maar navorsing het aan die lig gebring dat die ontwerp met twee blaaie
   die doeltreffendste is.

   Hoe groter die deursnee van die rotorblaaie, hoe groter is die
   beskikbare energie. Die kragtigste windmeul wat nog gebou is, is
   gedurende die Tweede Wêreldoorlog in Vermont, VSA, opgerig. Dié meul,
   met twee rotorblaaie 53 m in deursnee, is ontwerp om 1,25 MW teen 'n
   windsnelheid van 13,4 m·s^-1 op te wek. Die projek is ná slegs 23 dae
   laat vaar, nadat een van die rotorblaaie gebreek het.

   Dit is miskien betekenisvol dat 'n soortgelyke lot in 1962 die
   naasgrootste windmeul in Frankryk getref et. Ook hierdie meul is nooit
   weer herstel nie. Hoewel klein windmeulens al eeue lank suksesvol
   gebruik word, het die ervaring geleer dat die masjienbou-probleme wat
   gepaard gaan met groot strukture, eers oorkom moet word voordat
   vordering gemaak kan word.

[wysig] Toekomstige potensiaal en moontlike probleme

   'n Windplaas in Mecklenburg, noordoos-Duitsland.
   'n Windplaas in Mecklenburg, noordoos-Duitsland.

   Die geskikste gebiede vir die oprigting van windmeulens is òf aan die
   kus, òf in bergagtige streke. Die meeste lande besit dus groot
   potensiaal om windenergie grootskaals te benut. Die vernaamste probleme
   sluit in die hoë ontwikkelingskoste, onderbrekings in die voorsiening
   as gevolg van weersomstandighede en die vervoer van elektrisiteit van
   die kus na plakke waar dit benodig word.

[wysig] Sien ook

     * Energie
     * Hernieubare energie
     * Landbou
     * Wind
     * Windenergie
     * Windkragsentrale

   Kategorieë: Energie-omsetting • Landbou

