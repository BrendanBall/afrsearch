Winnipeg


   Die stadshorison van Winnipeg
   Die stadshorison van Winnipeg

   Winnipeg is die hoofstad en grootste stad van die Wes-Kanadese
   provinsie Manitoba met 619 544 inwoners in die stad (2001) en 706 900
   (of twee derdes van die provinsiale bevolking) in die metropolitaanse
   gebied. Winnipeg staan bekend as die Poort na die Weste (Gateway to the
   West) en speel 'n belangrike rol as nywerheid-, vervoer-, landbou-,
   finansiële en onderwyssentrum.

   Winnipeg lê naby die geografiese middelpunt van Noord-Amerika, in 'n
   oorstromingsvlakte digby die samevloeiing van die Red- en
   Assiniboineriviere. Dit is een van die koudste groot stede ter wêreld,
   met gemiddelde temperature benede vriespunt van November tot Maart (en
   koue nagte met 'n gemiddelde van -18 °C teen die middel van die
   winter). Desondanks is die somers tussen Mei en September dikwels baie
   warm met uiterstes van meer as 35 °C. Die stad kry meer reën- en
   sneeuval as enige ander stad in die Kanadese prairiegebiede, ten spyte
   van die oorwegend sonnige weer.
   Kategorieë: Manitoba • Stede in Kanada

