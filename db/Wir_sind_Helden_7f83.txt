Wir sind Helden


   Wir sind Helden
   Van links na regs: Mark Tavassol, Jean-Michel Tourette, Pola Roy, en
   Judith Holofernes.
   Oorsprong Duitsland
   Genre(s) Pop
   Pop rock
   Alternative pop
   Aktiewe jare 2001 – hede
   Uitgewer(s) EMI
   Webwerf www.wirsindhelden.com
   Last.fm Wir sind Helden
   Lirieke Wir sind Helden
   Huidige lede Judith Holofernes
   Pola Roy
   Mark Tavassol
   Jean-Michel Tourette

   Wir sind Helden ("Ons Is Helde") is 'n Duitse musiekgroep van Hamburg.
   Dit is moeilik om die groep se genre te kategoriseer, maar die groep se
   styl is al telkemale vergelyk met dié van Neue Deutsche Welle. Wir sind
   Helden se deurbraak was in 2002 in Duitsland met hul treffer "Guten
   Tag" ("Goeie Dag", "Hallo"), wat #53 op die Duitse enkelslys behaal het
   en baie speeltyd op MTV Europa gekry het, ten spyte van die feit dat
   die groep nie 'n platekontrak gehad het nie. Die groep se debuutalbum
   Die Reklamation (2003) het die Duitse albumlyste op #6 binnegetreë en
   het uiteindelik opgeskuif tot #2. Hul gewildheid is 'n groot hupstoot
   gegee nadat Judith Holofernes op televisie verskyn het op die Harald
   Schmidt Show, wat veroorsaak het dat hul klein klubtoer onmiddellik
   uitverkoop het. Hul tweede album, Von hier an blind (2005) het die
   Duitse en Oostenrykse trefferlyste heelbo binnegetree, en het binne die
   toptien geboer vir twintig weke.

   Wir sind Helden ondersteun gereeld ander groepe deur aan hulle die
   geleentheid te skenk om hul (Wir sind Helden se) konserte te open.

   In laat-2006 het sangeres Judith Holofernes en tromspeler Pola Roy tyd
   afgevat om saam 'n baba te hê. Die groep het in 2007 teruggekeer met
   die album Soundso ("So en So"), gepaardgaande met 'n reeks konserte
   regoor Duitsland.

[wysig] Toekennings

   Wir sind Helden in die Augustus van 2005.
   Wir sind Helden in die Augustus van 2005.
     * ECHO
          + 2004: "Beste Nasionale Nuutkomeling", "Beste Bemarking"
            (EMI-etiket), "Beste Nuwe Nasionale Talent Op Radio", "Beste
            Duitse Video"
          + 2006: "Best Nasionale Musiekgroep"

     * 1 Live Krone
          + 2003: "Beste Nuwe Musiekgroep"
          + 2004: "Beste Kosertgroep"
          + 2005: "Beste Album" (Von hier an blind)

     * Europese Grensbrekerstoekenning
          + 2005

   Hierdie artikel is in sy geheel of gedeeltelik vanuit die Wikipedia
   vertaal.

   Klik vir info oor hierdie sjabloon.
   Kategorie: Duitse musiekgroepe

