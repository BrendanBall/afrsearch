Wiskunde


   Wiskunde word algemeen gedefinieer as die studie van patrone in
   strukture, verandering en ruimte; meer informeel gestel, kan 'n mens sê
   dat dit die studie van ‚getalle en syfers’ is. Uit die formele oogpunt
   gesien is dit die ondersoek van aksiomaties gedefinieerde abstrakte
   strukture deur gebruik te maak van simboliese logika en wiskundige
   notasie; ander uitgangspunte word in die Filosofie van wiskunde
   bespreek. Wiskunde kan gesien word as 'n eenvoudige uitbreiding van
   gesproke en geskrewe tale, met 'n uiters presies gedefinieerde
   woordeskat en taalstruktuur met die doelwit om fisiese en konsepsuele
   vergelykings te ondersoek.

   Alhoewel wiskunde self nie gewoonlik beskou word as 'n natuurwetenskap
   nie, het die spesifieke strukture wat deur wiskundiges ondersoek word
   dikwels hulle oorsprong in die natuurwetenskappe en meer algemeen in
   fisika. Wiskundiges definieer en ondersoek egter ook strukture wat
   suiwer van interne belang tot wiskunde as vakgebied is, omdat die
   strukture sodoende verkry, 'n verenigde veralgemening vir verskeie
   vertakkinge kan verskaf of 'n nuttige gereedskap kan wees vir algemene
   berekeninge. Laastens bestudeer baie wiskundiges gebiede vir suiwer
   estetiese redes en beskou hulle wiskunde as 'n kunsvorm eerder as 'n
   praktiese of toegepaste wetenskap. Einstein het na die vak verwys as
   die ‚Koningin van die Wetenskappe’ in sy boek ‚Ideas and Opinions’.

   Inhoud

        * 1 Oorsig en geskiedenis van wiskunde
        * 2 Onderwerpe in wiskunde
        * 3 in
             + 3.1 Verandering
             + 3.2 Struktuur
             + 3.3 Ruimte
             + 3.4 Diskrete wiskunde
             + 3.5 Toegepaste wiskunde
             + 3.6 Beroemde stellings en vermoedes
             + 3.7 Belangrike stellings en vermoedes
             + 3.8 Grondbeginsels en metodes
             + 3.9 Geskiedenis en die wêreld van wiskundiges
             + 3.10 Wiskunde en ander vakgebiede
             + 3.11 Wiskundige toevallighede
        * 4 Wiskundige gereedskap
        * 5 Aanhalings
        * 6 Wiskunde is nie ...
        * 7 Bibliografie
        * 8 Eksterne skakels

[wysig] Oorsig en geskiedenis van wiskunde

   Sien die artikel oor die geskiedenis van wiskunde vir besonderhede.

   Die woord ‚wiskunde’ is die selfde as die Nederlandse woord vir die vak
   en het sy oorsprong uit die term wisconst (kuns van die gewisse of
   sekere) wat Simon Stevin in die 17de eeu aan die vakgebied toegeken
   het.

   Die hoofvertakkinge van wiskunde het ontstaan uit die behoefte om
   berekeninge in die handel te doen om landmeting te doen en om
   sterrekundige gebeure te voorspel.

   Die studie van struktuur begin met getalle, eerstens met die bekende
   natuurlike getalle en heelgetalle en hul rekenkundige bewerkings, wat
   beskryf word in elementêre algebra. Die besondere eienskappe van
   heelgetalle word bestudeer in getalteorie. Die ondersoek na metodes om
   vergelykings op te los lei tot die veld van abstrakte algebra, wat
   onder andere die ring (wiskunde)- en liggaam (wiskunde)strukture
   bestudeer wat die algemene eienskappe van die bekende getalle beskryf.
   Die fisies belangrike begrip van vektore word veralgemeen na
   vektorruimtes en bestudeer deur linêere algebra wat tot die twee
   vertakkinge van struktuur en ruimte behoort.

   Die studie van ruimte vind sy oorsprong in meetkunde, eerstens in
   Euklidiese meetkunde en driehoeksmeting van die bekende
   driedimensionele ruimte en later dan ook veralgemeen deur
   nie-Euklidiese meetkunde wat 'n sentrale rol speel in algemene
   relatiwiteit. Baie ou vraagstukke rondom maatstaf en kompas konstruksie
   is finaal beantwoord deur Galois se teorie. Die moderne velde van
   differensiaalmeetkunde en algebrïese meetkunde veralgemeen meetkunde in
   verskillende rigtings: Differensiaalmeetkunde beklemtoon die begrippe
   van funksies, veselbondels, afgeleides, gladde funksies en rigting,
   terwyl algebraïse meetkunde meetkundige voorwerpe beskryf as stelle
   oplossings vir polinomiaalvergelykings. Groepteorie ondersoek die
   begrip van simmetrie op 'n abstrakte wyse en verskaf 'n skakel tussen
   die studies van ruimte en struktuur. Topologie verbind die stuide van
   ruimte en die studie van verandering deur op die begrip van
   kontinuiteit te fokus.

   Die verstaan en beskrywing van die verandering in meetbare hoeveelhede
   is die algemene trant van die natuurwetenskappe, en analise (wiskunde)
   is ontwikkel as nuttige gereedskap om dit te doen. Die sentrale begrip
   wat gebruik word om 'n veranderende veranderlike te beskryf is die
   begrip van 'n funksie. Baie probleme lei natuurlik tot verbande tussen
   'n hoeveelheid en sy tempo van verandering en die metodes om hierdie
   probleme op te los word bestudeer in die veld van
   differensiaalvergelykings. Die getalle wat gebruik word om kontinue
   hoeveelhede voor te stel is die reële getalle en die gedetaïlleerde
   studie van hulle eienskappe en die eienskappe van reëlwaarde funksies
   staan bekend as reële analise. Vir verskeie redes is dit gerieflik om
   komplekse getalle te skep en die studie van hierdie getalle word
   komplekanalise genoem. Funksionele analise fokus op die (tipies
   beperkte dimensionele) ruimtes van funksies, wat die grondslag vorm van
   kwantum meganika en vele ander vertakkinge. Baie natuurverskynsels kan
   beskryf word deur dinamiese stelsels en chaosteorie wat gemoeid is met
   die feit dat baie van hierdie stelsels onvoorspelbare dog bepaalbare
   eienskappe vertoon.

   In 'n poging om die grondslag van wiskunde helder te maak en te
   ondersoek is die velde van versamelingsleer, wiskundige logika en
   modelteorie ontwikkel.

   Toe rekenaars vir die eerste keer bedink is, is verskeie noodsaaklike
   teoretiese begrippe gevorm deur wiskundiges, wat gelei het tot die
   velde van berekenbaarheidsteorie, kompleksiteitsteorie,
   inligtingsteorie en algoritmiese inligtingsteorie. Baie van hierdie
   vraagstukke word nou ondersoek in teoretiese rekenaarwetenskap.
   Diskrete wiskunde is die algemene naam vir die vertakkinge van wiskunde
   wat nuttig is in rekenaarwetenskap.

   'n Belangrike veld in toegepaste wiskunde is statistiek wat
   waarskynlikheidsteorie as hulpmiddel gebruik en maak dit moontlik om
   verskynsels te beskryf, te analiseer en te voorspel en word deur alle
   wetenskappe gebruik. Numeriese analise ondersoek die metodes waarmee
   verskeie wiskundige probleme doeltreffend op rekenaars opgelos kan word
   en neem afrondingsfoute in ag.

[wysig] Onderwerpe in wiskunde

   'n Alfabetiese en onderverdeelde lys van wiskundige onderwerpe is
   beskikbaar. Die volgende lys van ondervertakk

[wysig] in

   gs en onderwerpe is een organisatoriese oorsig van wiskunde.

   ===AHAHAHAHAHAHAHAHAHAHAHAonderwerpe en idees uitdruklike metings en
   groottes van getalle of versamelings, of maniere om sulke mates te vind
   voor.

   Surreële getalle – Ordinale getalle – kardinale getalle – p-adiese
          getalle – Heelgetalreekse – Wiskundige konstantes – Syfername –
          Oneindigheid – Basis

[wysig] Verandering

   Hierdie onderwerpe verskaf maniere om verandering in wiskundige
   funksies en veranderinge tussen getalle te meet.

          Rekenkunde – Analise – Vektoranalise – Analise –
          Differensiaalvergelykings – Dinamiese stelsels en chaosteorie –
          Lys van funksies

[wysig] Struktuur

   Hierdie vertakkinge van wiskunde meet die grootte en simmetrie van
   getalle en verskeie konstruksies.

          Abstrakte algebra – Getalteorie – Algebraïse meetkunde –
          Groepteorie – Monoïde – Analise – Topologie – Linêere algebra –
          Grafiekteorie – Universele algebra – Kategorie teorie –
          Ordeningsteorie

[wysig] Ruimte

   Hierdie onderwerpe neig tot 'n meer visuele aanslag as die ander
   wiskundige onderwerpe te neem.

          Topologie – Meetkunde – Driehoeksmeting – Algebraïse meetkunde –
          Differensiaalmeetkunde – Differensiaaltopologie – Algebraïse
          topologie – Linêere algebra – Fraktaalmeetkunde

[wysig] Diskrete wiskunde

   Onderwerpe in diskrete wiskunde is gemoeid met die vertakkinge van
   wiskunde met voorwerpe wat slegs spesifieke, onderskeibare waardes kan
   aanneem.

          Kombinatorika – Naïwe versamelingsteorie – Waarskynlikheid –
          Teorie van berekenbaarheid – Eindige wiskunde – Kriptografie –
          Grafiekteorie – Spelteorie – Kriptologie

[wysig] Toegepaste wiskunde

   Velde in toegepaste wiskunde pas wiskundige kennis op die werklike
   wêreld toe.

          Meganika – Numeriese analise – Optimisasie – Waarskynlikheid –
          Statistiek – Finansiële wiskunde

[wysig] Beroemde stellings en vermoedes

   Hierdie stellings het beide wiskundiges en nie-wiskundiges al
   geïnteresseer.

          Stelling van Pythagoras – Fermat se laaste stelling – Goldbach
          se vermoede – Tweelingpriem-vermoede – Gödel se
          onvolledigheidstellings – Poincaré-vermoede – Cantor se
          diagonaalargument – Vierkleur-stelling – Zorn se lemma – Euler
          se identiteit – Scholz-vermoede – Church-Turing-veronderstelling

[wysig] Belangrike stellings en vermoedes

   Hierdie stellings en vermoedes het die voorkoms van wiskunde in die
   geskiedenis verander.

          Riemann-vermoede – Kontinuumvermoede – P=NP – Pythagoras se
          teorie – Sentrale limiet-stelling – Fundamentele stelling van
          analise – Fundamentele stelling van algebra – Fundamentele
          stelling van rekenkunde – Fundamentele stelling van
          projeksiemeetkunde – klassifikasie stelling van vlakke –
          Gauss-Bonnet stelling

[wysig] Grondbeginsels en metodes

   Hierdie onderwerpe behels die benadering to wiskunde en beïnvloed die
   manier waarop wiskundiges hul vak bestudeer.

          Filosofie van Wiskunde – Wiskundige intuïsie – Wiskundige
          konstruktivisme – Grondbeginsels van Wiskunde –
          Versamelingsteorie – Simboliese logika – Modelteorie –
          Kategorieteorie – Logika – Truwaartse Wiskunde – Tabel van
          wiskundige simbole

[wysig] Geskiedenis en die wêreld van wiskundiges

          Geskiedenis van Wiskunde – Wiskundige tydlyn – Wiskundiges –
          Fields medalje – Abelprys – Millenniumprys probleme –
          Internasionale Wiskundige Vereniging – Wiskunde kompetisies –
          Laterale denke – Wiskundige vermoeëns en geslagsaangeleenthede

[wysig] Wiskunde en ander vakgebiede

          Wiskunde en argitektuur – Wiskunde en opvoeding – Wiskunde van
          musiekskale

[wysig] Wiskundige toevallighede

          Lys van wiskundige toevallighede

[wysig] Wiskundige gereedskap

   Oud:
     * Abakus
     * Napier' se bene, Skuifliniaal
     * Maatstok en Kompas
     * Hoofrekene

   Nuut:
     * Sakrekenaar en rekenaars
     * Programmeringstale
     * Rekenaar algebra stelsels (lys)
     * Internet snelskrif notasie
     * statistiese analise sagteware
          + SPSS
          + SAS
          + R

[wysig] Aanhalings

   Met verwysing tot die aksiomatiese metode, waar sekere eienskappe van
   'n (andersins onbekende) struktuur aanvaar word en die gevolge daarvan
   dan logies afgelei word, het Bertrand Russell gesê:

          Wiskunde mag gedefinieer word as die vak waar ons nooit weet
          waaroor ons praat nie, of weet dat wat ons sê waar is nie.

   Dit mag verduidelik waarom John Von Neumann eenkeer gesê het:

          In wiskunde verstaan jy nie dinge nie. Jy raak net gewoond aan
          hulle.

   Oor die skoonheid van Wiskunde het Bertrand Russell in sy Study of
   Mathematics gesê:

          Wiskunde met reg beskou, besit nie net die waarheid nie maar 'n
          opperste skoonheid \u2013 'n skoonheid koud en hard soos die van
          'n beeld, sonder om ag te slaan op ons swakker natuur, sonder
          die prag van skilder of musiek, dog met verhewe suiwerheid en in
          staat tot 'n streng volmaaktheid soos slegs die beste kuns kan
          toon. Die ware gees van blydskap, van vervoering, die
          gewaarwording van meer te wees as net 'n mens, wat die toetsteen
          vir die hoogste uitnemendheid is, is te vinde in wiskunde so
          seker as wat dit in digkuns gevind kan word.

   Met die toelig van die simmetrie tussen die kreatiewe en logiese
   aspekte van wiskunde het W.S. Anglin in Mathematics and History
   opgemerk:

          Wiskunde is nie 'n versigtige mars op 'n goed skoongeveegde
          hoofpad nie, maar 'n reis na 'n vreemde wildernis, waar die
          ontdekkingsreisigers dikwels verlore raak. Deeglikheid moet vir
          die historikus 'n sein wees dat die kaarte getrek is en dat die
          ware ontdekkers elders heen is.

[wysig] Wiskunde is nie ...

   Wiskunde is nie numerologie nie. Alhoewel numerologie modulêre
   rekenkunde gebruik om name en datums af te breek na enkelsyfer getalle,
   ken numerologie arbitrêre emosies en eienskappe aan getale toe sonder
   om die toekenning op 'n logiese manier te bewys. Wiskunde is gemoeid
   met die bewys of weerlegging van idees op 'n logiese manier, en
   numerologie is nie. Die interaksies tussen die arbitrêr toegewyste
   emosies van die getalle word op voorgevoel beraam eerder as om dit op
   'n nougesette manier te bereken.

   Wiskunde is nie rekeningkunde nie. Alhoewel rekenkundige bewerkings
   noodsaaklik is om die werk van 'n rekenmeester te doen, is hulle
   hoofsaaklik besorgd met die bewys dat die berekeninge waar en korrek
   gedoen is deur 'n dubbele nagaan stelsel te gebruik. Die bewys of
   weerlegging van vermoedes is baie belangrik vir wiskundiges, maar nie
   soseer vir rekenmeesters nie. Vooruitgang in abstrakte wiskunde is van
   weinig waarde vir rekeningkunde, as die ontdekkings nie toegepas kan
   word om die doeltreffend van boekhouding te verbeter nie.

   Wiskunde is nie fisika nie, ten spyte van die aantal historiese en
   filosofiese verbande tussen die twee vakgebiede.

[wysig] Bibliografie

     * Courant, R. and H. Robbins, What Is Mathematics? (1941);
     * Davis, Philip J. and Hersh, Reuben, The Mathematical Experience.
       Birkhäuser, Boston, Mass., 1980. 'n Sagkunse bekendstelling tot die
       wêreld van wiskunde.
     * Gullberg, Jan, Mathematics--From the Birth of Numbers. W.W. Norton,
       1996. 'n Ensiklopediese oorsig van wiskunde aangebied in duidelik,
       eenvoudige taal.
     * Hazewinkel, Michiel (ed.), Encyclopaedia of Mathematics. Kluwer
       Academic Publishers 2000. 'n Vertaalde en uitgebreide weergawe van
       'n Sowjet wiskunde ensiklopedie, in tien (duur) volumes, die
       volledigste en gesaghebbende werk beskikbaar. Ook in sagteband en
       op Kompakskyf beskikbaar.
     * Kline, M., Mathematical Thought from Ancient to Modern Times
       (1973);

[wysig] Eksterne skakels

     * 'n gespreksforum vir wiskunde, wetenskap, tegnologie en fisika
     * Rusin, Dave: The Mathematical Atlas. 'n Begeleide toer deur
       verskeie vertakkings van moderne wiskunde.
     * 'n Wiskundige tesourus onderhou deur die NRICH projek by die
       Universiteit van Cambridge (VK), Connecting Mathematics
     * Weisstein, Eric et al.: MathWorld: World of Mathematics. 'n Aanlyn
       ensiklopedie van wiskunde wat op klassieke wiskunde fokus.
     * Planet Math. 'n Aanlyn-ensiklopedie vir die wiskunde in aanbou, met
       fokus op die moderne wiskunde. Die GFDL word gebruik, wat die
       uitruil van artikels met Wikipedia moontlik maak. Gebruik die
       kodetaal TeX.
     * Stefanov, Alexandre: Textbooks in Mathematics. 'n Lys gratis aanlyn
       handboeke en klasnotas vir Wiskunde.
     * Bogomolny, Alexander: Interactive Mathematics Miscellany and
       Puzzles. 'n Groot versameling artikels oor verskeie wiskundige
       onderwerpe met meer as 400 daarvan geïllustreer met Java applets.
     * Mathforge. 'n Nuusbrief met onderwerpe wat wissel van gewilde
       wiskunde, fisika en rekenaarwetenskap tot opvoeding.
     * Metamath. 'n Werf en taal wat wiskunde formuleer vanaf sy
       grondbeginsels.

   Vir woordeboekinligting, sien die bladsy wiskunde op WikiWoordeboek
   Kategorie: Wiskunde

