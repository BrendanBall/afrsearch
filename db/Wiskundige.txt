Wiskundige


   'n Wiskundige is 'n persoon wie se studie- en navorsingsveld wiskunde
   is.

   Inhoud

        * 1 Rol
        * 2 Logika en patrone
        * 3 Motivering
        * 4 Geskiedenis
        * 5 Demografie
        * 6 Aanhalings
        * 7 Skakels en Verwysings
             + 7.1 Verwysings
             + 7.2 Sien ook
             + 7.3 Eksterne skakels

[wysig] Rol

   Wiskundiges bestudeer nie slegs nie maar doen ook navorsing, 'n kwessie
   wat prominent hier genoem moet word omdat daar 'n algemene wanindruk by
   leke bestaan dat alles aangaande wiskunde reeds bekend is. Die
   publikasie van nuwe ontwikkelings in wiskunde gaan egter onverpoos
   voort in letterlik honderde wetenskapjoernale, en baie van hulle is
   uitsluitlik gerig op wiskundige onderwerpe of toegepaste wiskunde (soos
   teoretiese rekenaarwetenskap en teoretiese fisika).

[wysig] Logika en patrone

   Wiskundiges bemoei hulle hoofsaaklik met die vind en beskrywing van
   patrone wat hul oorsprong uit berekeningsprobleme gehad het, maar wat
   na die abstrakte omgeskakel is om probleme in eie reg te word. Vanuit
   gepubliseerde werke van wiskundiges wil dit voorkom asof die
   hoofbenadering van 'n wiskundige is om met 'n gegewe stel aannames te
   begin, dikwels aksiome genoem, en om dan voort te gaan om hulle idees
   (vermoedes) wat uit die aannames volg deur die reëls van logika te
   gebruik. Dit is egter gewoonlik die finale produk wat gepubliseer word
   en nie die werk in ontwikkeling nie.

[wysig] Motivering

   Wiskundiges se motiverings verskil. Oor die algemeen word wiskundiges
   nie deur die strewe na rykdom gemotiveer nie; die vrug van hul arbeid
   is dikwels nie patenteerbaar nie en is in baie gevalle van suiwer
   akademiese belang. Baie wiskundiges word gemotiveer deur die genot wat
   hulle uit die aktiwiteit put asook deur die respek wat hulle by hul
   eweknieë afdwing.

[wysig] Geskiedenis

   Wiskunde vereis lang tye om nuwe benaderings te oordink en daarom moes
   wiskundiges tipies baie tyd gehad het om hulle belangstelling te
   beoefen. Die geskiedenis wys dan ook dat wiskundiges dikwels uit
   welvarende families kom. "Volgens legende was Archimedes deel van die
   koninklike familie van Sirakuse. Die Markies van l'Hopital (1661-1704)
   was ryk genoeg om Johann Bernoulli te huur om hom in Analise te
   onderrig. Daar was egter so nou en dan armer, onbetaalde amateur
   wiskundiges wat tog belangrike bydraes tot die veld gemaak het.

[wysig] Demografie

   Soos in die geval van baie wetenskaplike beroepe, is wiskunde as
   vakgebied in groot maat deur mans oorheers. Van die bekende vroulike
   wiskundiges tel Emmy Noether (1882 - 1935), Sophie Germain (1776 -
   1831), Sofia Kovalevskaya (1850 - 1891), Rózsa Péter (1905 - 1977),
   Julia Robinson (1919 - 1985), Mary Ellen Rudin, Eva Tardos, Émilie du
   Châtelet en Marianna Csörnyei.

[wysig] Aanhalings

   ...wees versigtig vir wiskundiges, en almal wat leë voorspellings maak.
   Die gevaar bestaan reeds dat die wiskundiges 'n verbond met die duiwel
   gesluit het om die gees te verdonker en om mens in die boeie van die
   Hel op te sluit.

          -Sint Augustyn, De Genesi ad Litteram (met "wiskundiges" in
          hierdie verband verwys hy hoofsaaklik na die astroloë.)

   'n Wiskundige is 'n masjien wat koffie in stellings verander.

          -Paul Erdős

   Die Mathematiker sind eine Art Franzosen; redet man mit ihnen, so
   übersetzen sie es in ihre Sprache, und dann ist es alsobald ganz etwas
   anderes. (Wiskundiges is soos 'n soort van Fransman; as jy met hulle
   praat, vertaal hulle dit in hulle eie taal en dan beteken dit
   onmiddelik iets heeltemal anders.)

          -Johann Wolfgang von Goethe

   Sommige mense is wiskundige, ander is nie.

          -Jane Goodall (1971) In the Shadow of Man

[wysig] Skakels en Verwysings

[wysig] Verwysings

     * A Mathematician's Apology, by G. H. Hardy. Memoir, met voorwoord
       deur C. P. Snow.
          + Herdrukte weergawe, Cambridge University Press, 1992; ISBN
            0521427061
          + Eerste Uitgawe, 1940
     * Dunham, William. The Mathematical Universe. John Wiley 1994.
     * Ooreenstemmende artikel in die Engelstalige Wikipedia [[1]].

[wysig] Sien ook

     * Lys van wiskundiges
     * Lys van amateur wiskundiges
     * Sterrekundiges, Fisici, Filosowe, Wetenskaplikes

[wysig] Eksterne skakels

     * The MacTutor History of Mathematics archive, 'n baie volledige lys
       van gedetaïlleerde biografieë.
     * The Mathematics Genealogy Project, laat 'n mens toe om die
       opvolgende tesis adviseurs van die meeste wiskundiges op te spoor.

   Kategorie: Wiskunde

