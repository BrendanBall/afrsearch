Wit


   Hierdie artikel handel oor die kleur, sien gerus Wit (dubbelsinnig) vir
   alternatiewe betekenisse.
   #ffffff

   Wit is 'n kleur (meer akkuraat gestel bevat dit alle kleure van die
   spektrum, en word soms as 'n achromatiese kleur beskryf — swart is die
   afwesigheid van kleur) wat 'n hoë helderheid maar geen skakering het
   nie. Die indruk van wit lig kan geskep word deur toepaslike sterktes
   van die primêre-kleur spektrum te meng (deur 'n proses genaamd
   "bytellende menging"): rooi, groen en blou. Daar moet gelet word daarop
   dat die lig wat deur hierdie tegniek verskaf word, grootliks verskil
   van dié wat deur gloeiing (sien onder) verskaf word.

   Inhoud

        * 1 Verf
        * 2 Wit lig
        * 3 Standaard witte
        * 4 Rekenaars
        * 5 Gebruik, simboliek, volksmond-uitdrukkings
        * 6 Kleurkoördinate
        * 7 Sien ook

[wysig] Verf

   In verfwerk kan wit geskep word deur omgewingslig vanaf 'n wit pigment
   te reflekteer. Wanneer wit met swart gemeng word ontstaan grys.

[wysig] Wit lig

   Totdat Newton se werk aanvaar is, het meeste wetenskaplikes geglo dat
   wit lig die fundamentele kleur van lig is, en dat ander kleure gevorm
   word slegs deur iets by lig te voeg. Newton het bewys dat wit lig
   gevorm word deur die ander kleure te kombineer.

   In die wetenskap van beligting is daar 'n kontinuum van ligkleure wat
   "wit" genoem kan word. Een stel van kleure wat hierdie beskrywing
   verdien is die kleure wat vrygestel word ('n proses genaamd gloeiing)
   deur 'n swart liggaam by verskillende relatief-hoë temperature.
   Byvoorbeeld, die kleur van 'n swart liggaam teen 'n temperatuur van
   2848 Kelvin stem ooreen met dié wat deur 'n huishoudelike gloeilamp
   afgegee word. Daar word gepraat van "die kleurtemperatuur van só 'n
   gloeilamp is 2848 K". Die wit lig wat gebruik word in teaterbeligting
   het 'n kleurtemperatuur van sowat 3200 K. Daglig het 'n naamwoordelike
   kleurtemperatuur van 5400 K (genoem gelyke-energie wit), maar kan
   wissel vanaf 'n koel rooi tot 'n blou 25,000 K. Nie alle
   swartliggaam-uitstraling kan as wit lig oorweeg word nie: die
   agtergrondstraling van die heelal, om 'n uiterste voorbeeld te gebruik,
   is slegs 'n paar Kelvin en heel onsigbaar.

[wysig] Standaard witte

   Standaard witte word gereeld gedefinieer met verwysing na die
   International Commission on Illumination (CIE) se
   chromatisiteitsdiagram. Hierdie is die D-reeks van
   standaard-verligters. Verligter D[65], oorspronklik ooreenstemmend met
   'n kleurtemperatuur van 6 500 K, is geneem as die voorstelling van
   standaard daglig.

[wysig] Rekenaars

   Rekenaarskerms het gewoonlik 'n kleurtemperatuur-kontrole, wat die
   gebruiker toelaat om die kleurtemperatuur te kies (gewoonlik vanuit 'n
   klein stel vooraf-bepaalde waardes) van die lig wat uitgestraal word
   wanneer die rekenaar 'n elektriese sein stuur wat ooreenstem met "wit".
   Die RGB-komponente van wit is <255,255,255>, waar die syfers die
   intensiteit van rooi, groen en blou aandui op 'n skaal van 0 tot 255.

[wysig] Gebruik, simboliek, volksmond-uitdrukkings

   Wit is die tradisionele kleur van die bruidsrok in beide westerse
   (Europese) en Japannese troues.
   Wit is die tradisionele kleur van die bruidsrok in beide westerse
   (Europese) en Japannese troues.
     * Die term wit word gereeld in die Weste gebruik om die "ras" van
       sogenaamde Kaukasiese mense aan te dui, d.w.s. mense van
       Europese/Wes-Asiese afkoms met ligte velkleur. Hierdie velkleur mag
       in werklikheid van pienk tot vaalbruin strek, en oorvleuel met
       sommige mense wat as "swart" geklassifiseer mag word. Vir meer
       inligting, sien Blankes.
     * Wit geraas, in akoestiek, is 'n sisklank wat gewoonlik 'n irritasie
       is, alhoewel dit ook spesifiek vir toetsdoeleindes geskep kan word.
     * Afwitting, figuurlik gesproke, beteken 'n poging om die waarheid te
       verbloem deur 'n spul leuens. Sien propaganda.
     * Witsig is 'n weerverskynsel waarin sig verminder word en
       oppervlakdefinisie verlore word in sneeuomgewings
     * In Sjinese en Indiese tradisie is wit die kleur van rou, dood en
       spoke.
     * Wit is die tradisionele kleur van die bruidsrok in beide westerse
       (Europese) en Japannese troues.
     * Wit word gereeld geassosieer met Konserwatisme (teenoor
       Kommunisme), spesifiek in die jare na die Eerste Wêreldoorlog, met
       burgeroorloë geveg tussen die "Rooies" en die "Wittes", soos
       byvoorbeeld in die Russiese Burgeroorlog en die Burgeroorlog in
       Finland.
     * 'n Wit vlag is 'n internasionale teken van óf 'n oorgawe, óf 'n
       wapenstilstand. Dit is 'n teken van vreedsame bedoelings, tipies in
       oorlogstyd.
     * 'n Wit lint word deur bewegings gedra wat teen geweld teenoor vroue
       betoog. Dit word ook deur sekere feministe gedra, en was 'n simbool
       vir vrede in Quebec aan die begin van 2003 as deel van die algemene
       teenstand tot die oorlog in Irak.
     * Om "die wit veer te wys" is om lafhartigheid te toon. In
       haangevegte word 'n wit veer in die stert beskou as 'n teken van
       swak teling. In Victoriaanse Engeland is aan 'n vermeende lafaard
       'n wit veer gegee.
     * Wit is ook een van die twee opponente in vele bordspelle van
       abstrakte strategie, soos go, skaak en dambord.

[wysig] Kleurkoördinate

     * RGB:
          + R: 255
          + G: 255
          + B: 255
     * CMYK:
          + C: 0
          + M: 0
          + Y: 0
          + K: 0
     * HSV:
          + H: 0
          + S: 0
          + V: 100

   Heksadesimale drietal: #FFFFFF

[wysig] Sien ook

     * Lys van kleure

   Kategorie: Kleure

