Witblits


   Witblits, wat ook as Kaapse Wingerdblits bekend staan, is 'n klare
   brandewyn, wat sedert die 19de eeu aan die Kaap gedistilleer is.
   Gewoonlik is druiwedoppe, die oorskiet van die wynmakery, vir die
   distillasie van di√© alkoholiese drank gebruik, wat ook as uitstekende
   geneesmiddel bekend gestaan het.

   Alhoewel die Kaapse Wijnbouwersvereniging (KWV) in 1924 die monopolie
   op brandewyn gekry het, word kolleges en landboumuseums toegestaan om
   hul eie witblits te stook. Die Kleinplasie-museum naby Worcester in die
   Wes-Kaap distilleer byvoorbeeld egte Kaapse witblits.

   Die Voortrekkers van die 19de eeu het hierdie tradisie bewaar en hulle
   potketels saamgeneem tydens die Groot Trek. In Transvaal word nog
   steeds verskillende vrugte gefermenteer en gedistilleer vir die
   plaaslike brandewynsoort, die Mampoer.
   Kategorie: Alkoholiese drank

