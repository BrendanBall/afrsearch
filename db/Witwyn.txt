Witwyn


   'n Glas witwyn
   'n Glas witwyn
   Wit druiwe in 'n wingerd van die Moeselvallei, Duitsland
   Wit druiwe in 'n wingerd van die Moeselvallei, Duitsland

   Witwyn word - in teenstelling met rooiwyn - meesal van wit druiwe
   gemaak. Ook die produksiemetode verskil van dié van rooiwyn. Hierby
   word die druiwesap sonder die skille en stingels gefermenteer.

   Aangesien die skille naastenby eenhonderd persent van die druiwe se
   kleurstowwe bevat, is dit eweneens moontlik om witwyn van rooi druiwe
   te maak. Hierby word die druiwe vinning na die wyngoed geneem en
   gepers. Skille en sap word onmiddellik daarna van mekaar geskei.

   Witwyn, wat van rooi kultivare gemaak is (veral uit die omgewing van
   Bordeaux), word Claret (Frans: Clairet) genoem. Blanc de Noir is 'n
   Franse vonkelwyn uit die Champagne, wat eweneens van rooi druiwe gepers
   word.

[wysig] Witwynproduksie

   Gewoonlik word die sap van wit druiwe sonder skille en stingels
   gefermenteer - dit wil sê suiker word in 'n natuurlike proses na
   alkohol omgeskakel, terwyl koolsuur (koolstofdioksied) vrygestel word.

   Naas wit kan ook rooi druiwe vir die produksie van witwyn gebruik word;
   hierdie soort witwyne word dikwels Blanc de Noirs (Frans, letterlik
   "Wit (wyn) uit swart (druiwe)") genoem. Franse sjampanje word
   byvoorbeeld grotendeels van rooi druiwe van kultivars soos Pinot Noir
   en Pinot Meunier gemaak. Aangesien slegs die druiweskille rooi
   kleurstowwe bevat, kry wyn net 'n rooi kleur wanneer hierdie
   kleurstowwe tydens die fermentasieproses deur alkohol vrygesit word.
   Darnaas speel ook die druiwesap en suiker 'n belangrike rol by die
   proses. Vir rooiwyn word dus ook die druiweskille 'n tyd lank
   gefermenteer sodat hulle hul kleurstowwe aan die druiwesap kan oordra.

   Witwyn word teen temperature van tussen 15 en 18 °C gefermenteer; die
   fermentasieproses word sodoende verleng om ligte witwynsoorte te
   verkry. Die fermentasie teen hoër temperature van tot by 30 °C lewer
   daarenteen voller en ryker witwyne op. Ná die fermentasieproses word
   wyn en gis van mekaar geskei. Hierna word die witwyn gefiltreer en
   gebottel.
   Kategorie: Wyn

