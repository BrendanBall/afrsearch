Wolfgang Amadeus Mozart


   Wolfgang Amadeus Mozart
   Portret van Wolfgang Amadeus Mozart deur Doris Stock, 1789.
   Geboortenaam Johannes Chrysostomus Wolfgangus Theophilus Mozart
   Alias Trazom
   Mozart Wolfgang
   Geboorte 27 Januarie 1756
   Salzburg, Aartsbisdom van Salzburg
   Afsterwe 5 Desember 1791
   Wene, Oostenryk
   Beroep(e) Vrymesselaar
   Genre(s) Simfonie
   Concertant
   Kamer
   Klavier
   Opera
   Koraal
   Instrument(e) Klavier
   Aktiewe jare 1761 - 1791
   Last.fm Wolfgang Amadeus Mozart
   Lirieke Wolfgang Amadeus Mozart

   Wolfgang Amadeus Mozart (27 Januarie 1756 - 5 Desember 1791) is een van
   die mees belangrike en invloedryke komponiste in die geskiedenis. Hy is
   deel van die Klassieke musiekera in kunsmusiek.

[wysig] Lewe

   Mozart is gebore in Salzburg (die hoofstad van die destydse
   onafhanklike aartsbisdom Salzburg, tans deel van Oostenryk), en is
   gedoop as Johannes Chrysostomus Wolfgangus Theophilus Mozart (vernoem
   na sy ouma aan sy ma se kant en na die heilige van die dag van sy
   geboorte, Johannes Chrysostomus). Sy pa het later 'Wolfgangus' verkort
   na 'Wolfgang' en het ook 'Theophilus' vertaal na 'Amadeus' (liefde vir
   God) en het die 'Johannes Chrysostomus' weggelaat. Mozart het self
   daarvan gehou om klein veranderinge aan sy naam, veral sy tweede naam,
   te maak. Hy het slegs nou en dan die bekende Amadeus gebruik, soos ons
   dit vandag ken. Hy het veel eerder die Franse weergawe, 'Amadé'
   verkies. Hy het ook soms die Italiaanse 'Amadeo' en die Duitse
   'Gotlieb' gebruik. Soms het hy dit selfs agteruit gespel, naamlik
   "Trazom" of "Mozart Wolfgang".

   Hy word algemeen gesien as 'n wonderkind. Hy het begin komponeer toe hy
   vyf was. Sy pa, Leopold Mozart was 'n bekende vioolonderwyser en
   komponis. Hy was ook 'n streng ouer wat voordeel getrek het uit sy seun
   deur hom as 'n wunderkind in die howe van Europa te vertoon. Wolfgang
   se suster, Nannerl, was 'n talentvolle pianis en het haar jonger broer
   gereeld begelei op Leopold se toere. Mozart het 'n aantal klavierstukke
   geskryf, veral duette om saam met haar te speel. Toe Wolfgang eenkeer
   siek word, het Leopold meer kommer uitgespreek oor die verlies aan
   inkomste as oor sy seun. Die koue weer en die voortdurende reise kon
   moontlik 'n aandeel hê in die siekte wat hy later beleef het.

   Gedurende sy reise het Mozart vele groot musikante ontmoet en het ook
   die werke van ander groot komponiste geken (onder andere J.S. Bach,
   G.F. Handel, F.J. Haydn). Selfs mense wat nie musikante was nie het sy
   aandag getrek: hy is so beïndruk deur die klank van Benjamin Franklin
   se glasharmonika, dat hy verskeie stukke daarvoor gekomponeer het.

   As 'n volwassene word hy 'n Vrymesselaar en slaag deur harde werk
   daarin om sy pa te bekeer voor sy dood in 1787. Sy latere opera Die
   Towerfluit bevat Vrymesselaarstemas en -simbole. Hy was in dieselfde
   Vrymesselaarslosie as Haydn.

[wysig] Sien ook

     * Lys van komponiste

[wysig] Eksterne skakels en bronne

   Commons
   Multimedia oor hierdie onderwerp is te vinde op Wikimedia Commons onder
   die titel:
   Wolfgang Amadeus Mozart
     * Wolffgang Amadeus Mozart - by die Engelse Wikipedia
     * Aloys Greither: Wolfgang Amade' Mozart Rowohlt Taschenbuch Verlag
       GmbH, 1962
     * Robert W. Gutman: Mozart: A Cultural Biography. Random, 2001
     * H. C. Robbins Landon: 1791: Mozart's Last Year. Thames & Hudson,
       1988 ISBN 0500281076
     * Maynard Solomon: Mozart: a life. Harper, 1996 ISBN 0060926929
     * Köchel se katalogus van Mozart se werke
     * Compact Mozart biography - at mozartones.com

   Kategorie: Oostenrykse komponiste

