Woordeboek van die Afrikaanse Taal


   Die Woordeboek van die Afrikaanse Taal (WAT), is die grootste
   woordeboek wat Afrikaanse woorde beskrywe. Deel I het op 7 Mei 1951
   verskyn en dit het die woorde met die beginletters A tot C beskrywe. In
   Julie 2005 het deel XII verskyn, wat P tot Q beslaan. Op die oomblik
   word daar gewerk aan deel XIII, wat onder andere die letter R bevat. Op
   28 Maart 2003 het die Elektroniese WAT die eerste keer verskyn.

   Tans is die Buro van die WAT, 'n organisasie wat deel uitmaak van die
   Universiteit van Stellenbosch, gevestig in 'n eie gebou op
   Stellenbosch. Die hoofredakteur is dr. Willem Botha en die
   eindredakteur is dr. Frikkie Lombard. Ten spyte van die sterk afskaling
   van staatsondersteuning aan die WAT se werk, beywer die redakteurs
   hulle om hul voorgangers se werk voort te sit.

   Die Buro publiseer ook ander werke, soos die Etimologiewoordeboek van
   Afrikaans (EWA). Uit Nederland is daar skenkings vir 'n tweede uitgawe
   van die Etimologiewoordeboek. Die Buro werk tans saam met uitgewery
   Pharos aan 'n tweede uitgawe van die Woordkeusegids (beplan vir 2006).

[wysig] Sien ook

     * Afrikaans
     * Handwoordeboek van die Afrikaanse taal (HAT)
     * Afrikaanse woordelys en spelreëls

     * Ander groot woordeboeke:
          + Woordenboek der Nederlandsche Taal (WNT)^[1]
          + Deutsches Wörterbuch
          + Norsk Ordbok
          + Ordbog over det danske Sprog (ODS)
          + Oxford English Dictionary (OED)
          + Svenska Akademiens Ordbok (SAOB)

[wysig] Eksterne skakels

     * Het Woordenboek der Nederlandsche Taal
     * Woordenboek der Nederlandsche Taal (bij nl.wikipedia.org)
     * Buro van die WAT
     * Elektroniese WAT
     * WAT Trust

[wysig] Bronne

    1. ^ Woordenboek der Nederlandsche Taal

   Kategorieë: Afrikaans • Woordeboeke

