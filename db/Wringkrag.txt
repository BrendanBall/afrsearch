Wringkrag


   Wringkrag aangewend deur 'n verstelbare moersleutel
   Wringkrag aangewend deur 'n verstelbare moersleutel
   Verwantskap tussen krag, wringkrag en draaimomentum vektore in 'n
   roterende stelsel
   Verwantskap tussen krag, wringkrag en draaimomentum vektore in 'n
   roterende stelsel

   In Fisika, kan wringkrag informeel gedefinieer word as 'n krag wat 'n
   draaiende beweging tot gevolg het. Hierdie krag word gedefinieer as die
   lineêre krag vermenigvuldig met 'n radius. Die SI-eenheid vir wringkrag
   is die newton-meter (N m). Die simbool vir wringkrag is τ. Die begrip
   wringkrag word ook moment in fisika genoem en vind sy oorsprong in
   Archimedes se werk op hefbome.

   Soortgelyk aan die lineêre begrippe van krag, massa en versnelling kry
   'n mens die ooreenstemmende begrippe vir draaiende stelsels naamlik
   wringkrag, draaimomentum en hoekversnelling respektiewelik. Die krag
   wat op 'n hefboom aangewend word vermenigvuldig met die afstand vanaf
   die hefboom se eindpunt staan bekend as die wringkrag. As 'n krag van
   drie newton aangewend word op 'n afstand van twee meter vanaf 'n
   hefboom se middelpunt word dieselfde wringkrag aangewend as wanneer 'n
   krag van een newton ses meter vanaf 'n hefboom se middelpunt aangewend
   word.

   Die aanname hier is dat die krag loodreg op die hefboom aangewend word.
   Wiskundig kan die wringkrag op 'n partikel (wat die posisie r in die
   een of ander verwysingsraamwerk het) gedefinieer word as die
   kruisproduk:

          \boldsymbol{\tau} = \mathbf{r} \times \mathbf{F}

   waar

          r die partikel se posisievektor is
          F die krag wat op die partikel uitgeoefen word is,

   of, meer algemeen kan wringkrag gedefinieer word as die tempo waarteen
   die hoeksnelheid verander,

          \boldsymbol{\tau}=\frac{\mathrm{d}\mathbf{L}}{\mathrm{d}t}

   waar

          L die hoekmomentumvektor is
          t staan vir tyd.

   Die gevolg van beide hierdie definisies is dat wringkrag 'n vektor is,
   wat in die rigting van die as van die draaibeweging wat dit sal
   veroorsaak.

   Inhoud

        * 1 Eenhede
        * 2 Spesiale gevalle en ander feite
             + 2.1 Moment-arm formule
             + 2.2 Krag teen 'n hoek
             + 2.3 Statiese ewewig
             + 2.4 Wringkrag as 'n funksie van tyd

[wysig] Eenhede

   Wringkrag het dimensies van krag vermenigvuldig met afstand en die
   SI-eenhede van wringkrag word geskryf as "newton meter" (N m of
   N·m).^[1]

   Die joule is die SI-eenheid vir energie of werk en kan ook uitgedruk
   word as N·m, joule word egter nie gebruik om wringkrag uit te druk nie.
   Aangesien 'n mens aan energie kan dink as die dotproduk van krag en
   afstand is energie altyd 'n skalaar terwyl wringkrag die kruisproduk is
   van krag en afstand en is 'n pseudovektor grootheid.

   Die dimensionele gelykheid van hierdie eenhede is natuurlik nie blote
   toeval nie; 'n wringkrag van 1 N·m wat deur 'n volle omwenteling
   toegepas word sal presies 2π joule vereis. Wiskundig kan dit uitgedruk
   word as,

   waar

          E die energie is
          τ die wringkrag is
          θ die hoek waardeur beweeg is, in radiale

   Ander nie SI-eenhede van wringkrag sluit in "pondkrag-voet" of
   "voet-pondkrag" of "onskrag-duime" of "meter-kilogramkrag".

[wysig] Spesiale gevalle en ander feite

[wysig] Moment-arm formule

   Moment-arm diagram
   Moment-arm diagram

   'n Baie nuttige spesiale geval wat dikwels buite fisika as die
   definisie van wringkrag gebruik word, is as volg:

          \boldsymbol{\tau} = (\textrm{moment-arm}) \times \textrm{krag}

   Die konstruksie van die "moment-arm" word in die beeld hieronder
   verduidelik, saam met die vektore r en F hierbo genoem. Die probleem
   met hierdie definisie is dat dit nie die rigting van die wringkrag
   aandui nie maar slegs die grootte daarvan en is daarom moeilik om te
   gebruik in driedimensionele gevalle. As die krag loodreg is ten opsigte
   van die verplasingsvektor r, die moment-arm sal gelyk wees aan die
   afstand na die middelpunt en die wringkrag sal die maksimum wees vir
   die gegewe krag. Die vergelyking van wringkrag wat ontstaan as gevolg
   van 'n loodregte krag:

          \boldsymbol{T} = (\textrm{afstand\ na\ middelpunt}) \times
          \textrm{krag}

   As iemand byvoorbeeld 'n krag van 10 N op 'n moersleutel wat 0.5 meter
   lank is, uitoefen, sal die wringkrag 5 N·m wees, met die aanname dat
   die persoon wat die moersleutel trek die krag loodreg op die
   moersleutel uitoefen.

[wysig] Krag teen 'n hoek

   As 'n krag van grootte F teen 'n hoek θ vanaf die verplasingsarm met 'n
   lengte r uitgeoefen word (en op 'n vlak loodreg tot die draai-as), volg
   uit die definisie van kruisproduk dat die grootte van die wringkrag wat
   ontstaan as volg is:

          \boldsymbol \tau=rF \sin \theta

[wysig] Statiese ewewig

   Vir 'n voorwerp om in statiese ewewig te verkeer, moet nie net die som
   van alle kragte nul wees nie, maar ook die som van al die wringkragte
   (momente) rondom enige punt. Vir 'n twee dimensionele situasie met
   horisontale en vertikale kragte, lewer die som van kragte vereiste twee
   vergelykings:ΣH = 0 and ΣV = 0 en die wringkrag 'n derde vergelyking:Στ
   = 0. Drie vergelykings word dus benodig om 'n statiese bepaalde
   ewewigsprobleem op te los.

[wysig] Wringkrag as 'n funksie van tyd

   Die wringkrag wat veroorsaak word deur twee teenoorgestelde kragte Fg
   en -Fg veroorsaak 'n verandering in hoekmomentum L in die rigting van
   daardie wringkarg.
   Die wringkrag wat veroorsaak word deur twee teenoorgestelde kragte F[g]
   en -F[g] veroorsaak 'n verandering in hoekmomentum L in die rigting van
   daardie wringkarg.

   Wringkrag is 'n tyd-afgeleide van hoekmomentum, net soos krag 'n
   tyd-afgeleide is van linêere momentum is:

          \boldsymbol{\tau} ={\mathrm{d}\mathbf{L} \over \mathrm{d}t} \,\!

   waar

          L die hoekmomentum is.

   Kategorie: Fisika

