Wupperthal


   Wupperthal (ook Wuppertal) is 'n historiese dorpie sowat 4000 inwoners
   in die Munisipaliteit Cederberg, distrik Weskus. Dit is geleë in 'n dal
   van die Cederberge in die Wes-Kaap, omtrent 250 Kilometer Noordoos van
   Kaapstad en 72km Suidoos van Clanwilliam.

   Die dorp is in 1829 deur die Rheinischen Missionsgesellschaft deur
   Johann Gottfried Leipoldt gestig en vernoem na die vallei die Wupper in
   Barmen, Duitsland. Hy skryf in sy dagboek oor die naamgewing: „Wir
   haben den Namen Riedmond in Wupperthal verwandelt zum Andenken an unser
   liebes deutsches Wuppertal.“ (Sowat eenhonderd jaar later verenig die
   Duitse dorpe Barmen en Elberfeld, sedert 1930 dra hulle die naam
   Wuppertal.) Die twee sendelinge het die nedersetting met sewe khoikhoi
   gesinne gevestig en op hulle geestelik opheffing gefokus en boerdery
   aangemoedig. Die bevolking het gestyg kort nadat slawerny in 1838
   afgeskaf is en baie bevryde slawe van nabygeleë plase daar aangekom
   het.

   Die voormalige sendingstasie is tot vandag toe die streeksentrum met 'n
   poskantoor, skool, kliniek, pfarrei, winkels en 'n skoen- en
   handskoenfabriek, waar tradisionele velskoene vervaardig word. Tabak
   word gedroog en gerol om Roltabak te maak. Landbouprodukte uit die
   omgewing sluit in rooibostee, gedroogde vrugte, en gedroogte boontjies.

   Wupperthal is in 'n pragtige landskap geleë wat ten beste beleef kan
   word deur 'n staproete wat in 2000 aangelê is. In die twee dae lange
   tog sluit 'n besoek aan Boesmantekeningterrein, 'n groot waterval en
   indrukwekkende rotsformasies.

   Wupperthal word met 'n pad oor die Pakhuispas met Clanwilliam en die
   Nasionale pad verbind.

[wysig] Eksterne skakels

     * Wupperthal webwerf
     * Wupperthal op SA Places
     * Wuppertal op Oppad

   Kategorieë: Wes-Kaap • Dorpe in Suid-Afrika • Weskus

