X-straalkristallografie


   X-straaldiffraksie is 'n meetmetode wat gebruik maak van die strooiing
   van fotone van 'n golflengte van 0.01-0.3 nm deur elastiese botsinge
   met elektrone in 'n vastestof.

   Inhoud

        * 1 Molekulêre strukture
             + 1.1 Strooiing en oplossende vermoë
             + 1.2 Diffraksie
        * 2 Biologiese toepassing

[wysig] Molekulêre strukture

   Die golflengte λ van X-strale is ongeveer 0,1 nm en derhalwe bied hulle
   'n uitstekende sondeerder vir strukture (molekulêr of nie) van alle
   kristallyne stowwe. Dis die geval vir metalliese, anorganiese,
   organiese, polimere en ook vir talle biochemiese materiale.

[wysig] Strooiing en oplossende vermoë

   Die strooiinghoek word in die algemeen gedefinieer as 2θ (en nie as θ,
   soos in by verstrooiing van sigbare lig nie).

   Die maatstaf van die techniek kan geskryf word as:

          d[obs] = λ/(2sinθ)
          1/d[obs] = (2sinθ)/λ

   Die maatstaf d is die omgekeerde van die oplossende vermoë: 1/d en die
   oplossende vermoë word dus groter by hoëre hoeke. Omdat die golflengte
   ongeveer dieselfde grote het as die atoomafstande kan die techniek die
   elektrone digheid ρ =ψ*ψ op atomêre skaal in kaart breng. (Die funksie
   ψ is die komplekse elektronegolffunksie).

   By verstrooiing aan nie-kristallyne stowwe soos glase, vloeistowwe of
   gasse is daar verstrooide fotone by alle hoeke. Die intensiteit word in
   die algemeen weergegee as funksie van die strooiingvektor q:

                q= 2π/d = 4п.sinθ/λ

   Hierdie notasie stel mens in staat data van verskillende golflengtes
   gemaklik te vergelyk. Die vektor q kan ook gesien word as 'n maat vir
   momentum(?)oordrag by die elastiese botsing van die foton met 'n
   elektron. Die energieoordrag is daarby gelyk nul (elasties!)

[wysig] Diffraksie

   By 'n kristallyne stof is daar net strooiing moontlik as die maatstaf
   d[obs] gelyk is aan een van die raamwerkafstande d[hkl] van die
   kristallyne struktuur. By andere hoeke tree totale destruktieve
   interferentie op. Hoeke waarby d[obs]=d[hkl] en die interferentie
   konstruktief is word die Bragg-hoeke genoem. Die interferentie is
   waarom dit nou diffraksie en nie strooiing genoem word nie, maar die
   eksperiment bly dieselfde.

   X-straaldiffraksie word toegepas op eenkristalle maar ook op poeders.
   Eenkristaldiffraksie is 'n tegniek waaruit driemensionele data verkry
   word. By poederdiffraksie is dit eendimensionale data, wat veral
   gebruik word om vastestowwe te identifiseer en minder om hulle
   struktuur te bepaal.

[wysig] Biologiese toepassing

   X-straaldiffraksie is die hoofmetode waarvolgens die gedetailleerde
   driedimensionele strukture van molekules - in die besonder die
   molekules van lewende stelsels - ontdek is. Die hoeveelheid inligting
   wat uit die ondersoek van enige stof afgelei kan word, hang uiteindelik
   af van hoe fyn die sondeerder is wat gebruik word. So word 'n ondersoek
   van biologiese weefsels met behulp van die optiese mikroskoop
   byvoorbeeld beperk deur die golflengte van sigbare lig, wat in die
   omgewing van 500 nm is. Besonderhede van molekulêre rangskikking in die
   weefsel is derhalwe nie ontleedbaar nie, aangesien hulle net 1 tot 10
   nm van mekaar is.

   Hierdie tegniek is byvoorbeeld gebruik om die gedetailleerde
   driedimensionele struktuur van 'n groot hoeveelheid proteïene te bepaal
   en om te demonstreer dat DNS normaalweg 'n dubbelstring- heliese
   molekule is. In laasgenoemde geval was die X-straaldiffraksiedata egter
   nie voldoende nie en was chemiese inligting nodig om af te lei dat die
   molekule helies was, met komplementêre basispare. Die toepassing van
   X-straaldiffraksietegnieke op makromolekules was meer as net 'n
   uitbreiding van die idees vir kleiner molekules. Nie net is dit
   moeiliker om groter molekules te kristalliseer nie, maar nuwe skemas om
   die fases van die diffraksiegolwe eksperimenteel te bepaal, moes ook
   ontwikkel word ten einde die strukture te ontleed.

   Die koms van toegewyde sinchrotron-ligbronne met
   hoë-intensiteitsbundellyne vir biologiese navorsing het nie net die
   spoed van data-insameling van proteïenkristalle geweldig versnel nie,
   maar het ook skeiding verbeter deurdat stralingskade aan die kristalle
   beperk is.

   Die gebruik van invoegingstoestelle het intensiteitstoenames tot gevolg
   gehad wat geskik was om 'n Laue-diffraksiepatroon in tye van
   millisekonde-ordes op te teken, wat dit moontlik maak om dinamiese
   veranderings in die makromolekulêre struktuur in spiersaamtrekbaarheid
   te ondersoek, sowel as in die wisselwerkings tussen ensieme en
   substrate of tussen beherende proteïene en DNS.

   'n Aanvullende tegniek tot X-straaldiffraksie is neutrondiffraksie.
   Hierdie tegniek is besonder bruikbaar omdat waterstof 'n groot
   negatiewe verstrooiingskrag het en dus sterk verstrooi. Wat meer is,
   deur deuterium deur waterstof te vervang, word die grootte en teken van
   die verstrooiingskrag verander, wat dit moontlik maak om 'n struktuur
   te ondersoek waarin die verstrooiing verander is sonder 'n verandering
   in struktuur. Die merk van die molekulêre en sellulêre selorgane met
   deuterium maak dit moontlik om hul posisie en struktuur geredelik op te
   spoor.
   Kategorieë: Kristallografie • X-strale

