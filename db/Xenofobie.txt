Xenofobie


   Xenofobie is 'n angs teenoor dinge wat vreemd of onbekend is, veral
   teenoor vreemdelinge. Die woord is afgelei vanaf die Griekse woorde
   kseenos/ξενος, wat vreemdeling beteken; en obos/φοβος wat angs en vrees
   beteken. Die term word tipies gebruik om 'n vrees of angs teenoor
   buitelanders of mense wat anders is aan te dui.

   Xenofobie kan soms gepaart gaan met rassisme en rassediskriminasie. In
   teenstelling met ander fobies lei xenofobie tot afwerende en selfs
   aggresiewe gedrag eerder as verminderingsgedrag of vlug.

[wysig] Xenofobiese insidente

[wysig] Japan

   Japan het vanaf 1641 tot 1853 'n beleid van uitsluiting van
   buitelanders beoefen.

[wysig] Suid-Afrika

   Talle xenofobiese aanvalle is geloods op buitelanders in
   Suid-Afrikaanse townships in Mei 2008. Die aanvalle het begin in
   Alexandra, 'n arm voorstad van Johannesburg. Die invloei van
   buitelanders, veral die 2-4 miljoen Zimbabwers (ongeveer 'n kwart van
   Zimbabwe se bevolking), het tot hoë maatskaplike spanning gelei. Die
   Suid-Afrikaanse regering lyk ongewillig of onbekwaam om doeltreffende
   grensbeheer uit te oefen. Hierdie buitelanders kompeteer direk met die
   lokale bevolking om werk, kos en verblyf en hulle word ook geblameer
   vir baie voorvalle van misdaad. 42 buitelanders was volgens berugte
   vermoor in die aanvalle [1]. President Thabo Mbeki het die
   Suid-Afrikaanse Weermag ingeroep om verdere moorde op buitelanders te
   help voorkom. Xenofobiese geweld het ook na Du Noon in Milnerton,
   Wes-Kaap versprei waar honderde buitelanders moes harloop vir hulle
   lewens. Die moontlikheid bestaan dat aanvalle ook na Knysna kan
   uitbrei.[2] Hierdie gebeure het gelei tot 'n wêreldwye bespreking oor
   die veiligheid van besoekers aan die Sokker-Wêreldbekertoernooi in 2010
   in Suid-Afrika.
   Hierdie artikel is 'n saadjie. Voel vry om Wikipedia te help deur dit
   uit te brei.
   Kategorieë: Saadjies • Fobies

