Yochai Benkler


   Yochai Benkler is die Jack N. en Lillian R. Berkman Professor in
   Entrepreneur Regstudies aan die Harvard Regskool en skrywer van The
   Wealth of Networks.

   Inhoud

        * 1 Biografie
        * 2 Werke
        * 3 Geselekteerde Publikasies
             + 3.1 Boeke
        * 4 Eksterne skakels

[wysig] Biografie

   Benkler ontvang sy LL.B. van die Tel-Aviv Universiteit in 1991 en sy
   doktorsgraad van die Harvard Regskool in 1994. Hy werk by die Regsfirma
   Ropes & Gray van 1994 tot 1995. Hy doen sy klerkskap by die VSA
   Hooggeregshof onder regter Stephen G. Breyer van 1995 tot 1996.

   Hy was 'n professor aan die New York Universiteit Regskool van 1996 tot
   2003, besoekende professor aan die Yale Regskool en Harvard Regskool
   (gedurende 2002 tot 2003), voordat hy by die Yale Regskool aansluit in
   2003. In 2007 aanvaar Benkler ‘n senior pos by die Harvard Regskool.

[wysig] Werke

   Benkler se navorsing fokus op gemeenskaplik gebaseerde benaderings tot
   die bestuur van hulpbronne in genetwerkte omgewings. Hy skep die term
   burgery gebaseerde eweknieproduksie (Engels: commons-based peer
   production) ten einde medewerkende skeppings te beskryf soos 'n gratis
   en oopbronsagteware en sosiale netwerk produkte soos Wikipedia wat
   ontstaan weens die gemeenskaplike deel van inligting en kennis.

   Hy gebruik ook die term genetwerkte informasie ekonomie wat hy defineer
   as 'n "stelsel van produksie, verspreiding en verbruik van
   informasiegoedere wat gekenmerk word deur gedesentraliseerde
   individuele aksie wat uitgevoer word deur ongetemde verspreiding,
   nie-markgerigte metodes wat nie afhanklik is van markstrategieë nie"
   (Benkler 2006, p. 3). Benkler se boek The Wealth of Networks (Benkler
   2006) ondersoek die wyses waarop informasietegnologie uitgebreide vorms
   van samewerking toelaat wat potensieël transformatiewe gevolge vir die
   gemeenskap en ekonomie mag hê. Wikipedia, Creative Commons,
   oopbronsagteware en die webjoernaalsfeer is voorbeelde waarna Benkler
   verwys. (The Wealth of Networks is gepubliseer onder 'n Creative
   Commons lisensie).

   Benkler argumenteer dat webjoernale en ander metodes van deelnemende
   kommunikasie kan lei tot "'n meer kritiese en self-peinsende kultuur,"
   waarin burgers bemagtig word deur hul vermoë om hul eie opinies te
   publiseer oor ’n reeks onderwerpe. 'n Groot gedeelte van The Wealth of
   Networks word aangebied in ekonomiese terme, en Benkler opper die
   moontlikheid dat 'n kultuur waarin informasie meer vryelik gedeel word
   moontlik meer ekonomies doeltreffend is as een waarin innovasie dikwels
   deur patente en kopiereg beskerm word, aangesien die marginale koste om
   die meerderheid van informasie te reproduseer effektief niks is nie.

   Volgens Benkler het die mens toenemend toegang tot goedkoop
   proseseerders wat die manipulasie van informasie, storing, kommunikasie
   binne die bereik van baie mense bring. Dit is die kombinasie van
   lae-koste persoonlike rekenaars en die internet wat dié tipe
   gesamentlike optrede moontlik maak. Sake wat normaalweg sleg sou
   verdwyn as sosiale gebare het nou 'n vashoudenheid as ekonomiese
   produkte. Dit verskil radikaal van enigiets sedert die industriële
   revolusie.

   Benkler stel dit dat individue vandag platforms en gereedskap kan
   gebruik wat aanneem dat wat jy doen fasilitering en deelname is in
   teenstelling daarmee om 'n finale produk vir die verbruiker daar te
   stel. Benkler verwys na die voorbeeld van Skype. 'n Platform is geskep
   wat individue in staat stel om persoonlike rekenaars se oorskot vermoë
   te benut om geskakeldheid te produseer. Niemand het 'n netwerk geskep
   vir Skype nie, alhoewel die miljoen of 2 milljoen mense aanlyn
   hulpbronne beskikbaar gestel het. Daar is ook geen komersiële
   transaksie tussen die deelnemers nie.

[wysig] Geselekteerde Publikasies

[wysig] Boeke

     * The Wealth of Networks: How Social Production Transforms Markets
       and Freedom (Yale University Press 2006)

     * Rules of the Road for the Information Superhighway: Electronic
       Communications and the Law (West Publishing, 1996 & 1997)

[wysig] Eksterne skakels

     * Webtuisblad
     * Benkler se CV

   Kategorie: Skrywers

