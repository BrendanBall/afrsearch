Yslands



                            Yslands
   íslenska
   Taalgebied :  Ysland, Denemarke,^[1] VSA^[2] en Kanada^[3]
   Streek:       Ysland
   Sprekers:     300,000
   Taalfamilies: Indo-Europees
                 .Germaans
                 ..Noord-Germaans
                 ...Wes-Skandinawies
                 ....Yslands
                       Amptelike status
   Ampstaal :    Ysland
   Taalbeheer :  Die Yslandse Taalinstituut: Íslensk málstöð
                             Kodes
   ISO 639-1 :   is
   ISO 639-2 :   ice (B)
                 isl (T)
   ISO 639-3 :   isl

   Yslands is 'n Noord-Germaanse of Skandinawiese taal met ongeveer
   300 000 sprekers. Dit is die amptelike taal van Ysland.

   Yslands behoort saam met Faroëes tot die westelike of
   eiland-Skandinawiese tale. Dit is nie sonder meer te verstane vir
   sprekers van die Skandinawiese tale van die vasteland: Noors, Sweeds en
   Deens nie.

   Yslands word geskryf met die Latynse alfabet, waartoe verskillende
   tekens toegevoeg is: Á/á, É/é, Í/í, Ó/ó, Ú/ú, Ý/ý, Ð/ð (edh), Þ/þ
   (thorn), Ö/ö en Æ/æ. Die letters c, q, w en z word nie gebruik nie.

   Die spesiale letter thorn (þ) gee die klank weer wat mens ook teekom as
   die th in die Engelse think, en edh (ð) is die stemhebbende variant
   daarvan (soos die th in die Engelse that).

   Ysland word tussen 800 en 1000 bevolk vanuit Wes-Noorweë. Yslands is
   dus eintlik Oudnoors. In Noorweë het daar soos in die res van die
   Germaanse taalgebied, in die eeue daarna allerlei taalveranderings
   plaas gevind, maar op die afgeleë Ysland gebeur dit nie en bly die
   woordeskat en die verbuigingstelsel grootliks onveranderd. Die
   uitspraak het wel erg verander. Yslands besit 'n aantal foneme wat
   selde in ander Europese tale, voorkom, byvoorbeeld stemlose l, n, m en
   r.

   In Yslands is die ou Skandinawiese verbuigingstelsel dus nog heeltemaal
   ongeskonde. Alle selfstandige naamwoorde, byvoeglike naamwoorde,
   lidwoorde, aanwysende voornaamwoorde, besittelike voornaamwoorde en
   eiename word verbuig in vier naamvalle, wat vir al drie woordgegeslagte
   aparte vorme ken.

   Ter illustrasie volg hier die verbuiging van die onreëlmatige manlike
   woord fjörður, 'fjord'.
              enkelvoud meervoud
   nominatief fjörður   firðir
   genitief   fjarðar   firði
   datief     firði     fjörðum
   akkusatief fjörð     fjarða

   Die bepaalde lidwoord word net soos in die ander Skandinawiese tale
   agteraan die selfstandige naamwoord geplak (aangehegte lidwoord),
   waardeur mens vorms kan kry soos fjarðarins 'van die fjord', fjörðunum
   'aan die fjorden'.

   'n Opvallend kenmerk van Yslands is die sterk purisme, wat 'n groot
   invloed op die ontwikkeling van die taal gehad het. Waar baie die ander
   Germaanse tale soos Engels en Nederlands oorspoel is met leenwoorde uit
   Frans en Latyn, en die vasteland-Skandinawiese tale bowendien met
   leenwoorden uit die Nederduitse tale, het mense in Ysland steeds
   probeer om vir die benaming van nuwe begrippe uit die bron van
   erfwoorde te put. Yslands is 'n ryk taal, vanwee die vele eeue
   sageliteratuur. Daardeur kan mens dikwels vergete woorde uit die
   verlede neem om nuwe begrippe aan te dui. So word 'telefoon' sími, na
   'n ou woord vir 'draad', en 'skerm' (televisieskerm, rekenaarskerm)
   skjar, na 'n ou woord vir 'venster'. 'n Uiterste vorm van taalsuiwering
   is terug te vind in die Hoogyslands.

[wysig] Verwysings

    1. ^ Statbank Danish statistics
    2. ^ "MLA Language Map Data Center: Icelandic." Modern Language
       Association: undated. URL besoek op 2007-04-26. Based on 2000 US
       census data.
    3. ^ Canadian census 2001

   Wikipedia
   Sien gerus Wikipedia se uitgawe in Yslands

   Vir woordeboekinligting, sien die bladsy Yslands op WikiWoordeboek

   Indo-Europese tale: Germaanse tale
         Noord-Germaanse tale:
      Deens | Faroëes | Nynorsk en Bokmål (Noors) | Yslands | Sweeds
          Wes-Germaanse tale:
   Afrikaans | Duits | Engels | Fries | Jiddisj | Luxemburgs | Nederlands
                          | Nedersaksies | Skots
          Oos-Germaanse tale:
                      Boergondies | Goties | Vandaals

   Kategorieë: Natuurlike taal • Ysland • Noord-Germaanse tale

