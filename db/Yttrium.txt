Yttrium



   39                     strontium ← yttrium → sirkonium
   Sc
   ↑
   Y
   ↓
   Lu

                                                             periodieke tabel

                                                                  Algemeen
                                       Naam, Simbool, Getal yttrium, Y, 39
                                             Chemiese reeks oorgangsmetale
                                              Groep, Periode, Blok 3, 5, d
                                                     Voorkoms silwerig wit
                                             Atoommassa 88.90585 (2) g/mol
                                        Elektronkonfigurasie [Kr]4d^1 5s^2
                                         Elektrone per skil 2, 8, 18, 9, 2
                                                        Fisiese Eienskappe
                                                        Toestand vastestof
                                         Digtheid (naby k.t.) 4.472 g/cm³
                                  Vloeistof digtheid teen s.p. 4.24 g/cm³
                                                          Smeltpunt 1799 K
                                                                (1526 °C)
                                                           Kookpunt 3609 K
                                                                (3336 °C)
                                              Smeltingswarmte 11.42 kJ/mol
                                              Verdampingswarmte 365 kJ/mol
                                Warmtekapasiteit (25 °C) 26.53 J/(mol·K)

   CAPTION: Dampdruk

                              P/Pa    1    10   100    1 k    10 k  100 k
                            teen T/K 1883 2075 (2320) (2627) (3036) (3607)

                                                           Atoomeienskappe
                                              Kristalstruktuur heksagonaal
                                                      Oksidasietoestande 3
                                                     (swak basiese oksied)
                              Elektronegatiwiteit 1.22 (Skaal van Pauling)
                                                       Ionisasie energieë
                                                   (meer) 1ste: 600 kJ/mol
                                                          2de: 1180 kJ/mol
                                                         3rde: 1980 kJ/mol
                                                        Atoomradius 180 pm
                                                 Atoomradius (ber.) 212 pm
                                                   Kovalente radius 162 pm
                                                                   Diverse
                                         Magnetiese rangskikking geen data
                          Elektriese weerstand (k.t.) (a, poli) 596 nΩ·m
                          Termiese geleidingsvermoë (300 K) 17.2 W/(m·K)
                                     Termiese uitstetting (k.t.) (a, poli)
                                                           10.6 µm/(m·K)
                             Spoed van klank (dun staaf) (20 °C) 3300 m/s
                                                 Young se modulus 63.5 GPa
                                                     Skuifmodulus 25.6 GPa
                                                     Massamodulus 41.2 GPa
                                                   Poissonverhouding 0.243
                                                  Brinell hardheid 589 MPa
                                              CAS-registernommer 7440-65-5
                                                        Vernaamste isotope

                  CAPTION: Hoofartikel: Isotope van Yttrium

                               iso   NV  halfleeftyd VM   VE (MeV)    VP
                               ^87Y sin  3.35 d      e   -           ^87Sr
                                                     ?   0.48, 0.38D -
                               ^88Y sin  106.6 d     e   -           ^88Sr
                                                      ?  1.83, 0.89  -
                               ^89Y 100% Y is stabiel met 50 neutrone
                               ^90Y sin  2.67 d      ß^- 2.28        ^90Zr
                                                      ?  2.18        -
                               ^91Y sin  58.5 d      ß^- 1.54        ^91Zr
                                                      ?  1.20        -

                                                                Verwysings

   Yttrium is 'n chemiese element in die periodieke tabel met die simbool
   Y en atoomgetal van 39. Yttrium is 'n silwerige metaalagtige
   oorgangsmetaal wat algemeen aangetref word in seldsame aardminerale en
   twee van sy verbindings word gebruik in die rooi gekleurde
   fosforeserende materiaal in katodestraalbuise soos dié wat in
   televisiestelle gebruik word.

   Inhoud

        * 1 Kenmerkende eienskappe
        * 2 Gebruike
        * 3 Geskiedenis
        * 4 Verspreiding
        * 5 Isotope
        * 6 Voorsorgmaatreëls
        * 7 Sien ook
        * 8 Verwysings
        * 9 Eksterne skakels

[wysig] Kenmerkende eienskappe

   Yttrium is 'n silwer metaalagtige, glansende seldsame aardmetaal wat
   relatief stabiel in lug is. Die voorkoms is baie soortgelyk aan
   skandium en sy chemiese eienskappe stem ooreen met die lantaniede. Met
   blootstelling aan lug verkry dit 'n effense pienk glans. Fyn snysels
   van die materaail kan spontaan in lug ontbrand as dit warmer as 400 °C
   verhit word. Fynverdeelde yttrium is hoogs onstabiel in lug. Die metaal
   het 'n lae neutrondeursnee vir kernvangs. Die algemene
   oksidasietoestand van yttrium is +3.

[wysig] Gebruike

   Yttrium(III)oksied is die belangrikste yttrium verbinding en word
   algemeen gebruik om YVO[4]: Eu en Y[2]O[3]:Eu fosforeserende materiale
   te vervaardig wat die rooi kleur gee in kleurtelevisiebuise. Ander
   gebruike sluit in:
     * Yttriumoksied word ook gebruik om yttriumystergranate te vervaardig
       wat baie effektiewe mikrogolf-filters is.
     * Yttriumyster-, alumnium- en gadoliniumgranate (bv. Y[3]Fe[5]O[12]
       en Y[3]Al[5]O[12]) het interresante magnetiese eienskappe.
       Yttriumystergranaat is ook 'n baie doeltreffende akoestiese energie
       versender en oorvormer. Yttriumaluminiumgranaat het 'n hardheid van
       8.5 en word ook gebruik as 'n edelsteen (kunsdiamant).
     * Klein hoeveelhede van die element (0.1 tot 0.2%) is al gebruik om
       die korrelgrootte van chroom, molibdeen, titaan en sirkonium te
       verminder. Dit word ook gebruik om van aluminium- en
       magnesiumlegerings te versterk.
     * Word gebruik as 'n katalis vir die polimerisering van etileen.
     * Yttriumaluminiumgranaat, yttriumlitiumfluoried en yttriumvanadaat
       word in kombinasie met ander doopmiddels soos neodimium of erbium
       in infrarooi lasers gebruik.
     * Dit word in die elektrodes van sommige hoë werkverrigting
       vonkproppe gebruik.
     * Die metaal kan gebruik word om vanadium en ander nie
       ysterbevattende metale te deoksideer.
     * Yttrium word ook gebruik in die vervaardiging van gasmantels vir
       propaanlanterns as 'n vervanging vir torium wat effe radio-aktief
       is.
     * Cerium-gedoopte yttriumaluminiumgranaat (YAG:Ce) kristalle word
       gebruik as fosforeserende materiale om wit LED's te maak.
     * Yttrium-90 mikrosfere blyk belowend te wees as behandeling vir
       sekere kankers.
     * Yttrium is gebruik as 'n element in die supergeleier wat deur die
       Universiteit van Houston ontwikkel is, YBaCuO. Hierdie supergeleier
       is bo 90K bedryf, wat 'n betekenisvolle ontwikkeling is omdat dit
       hoër is as die kookpunt van vloeibare stikstof (-195.9°C).
     * Yttriumoksied word gebruik om die kubiese vorm van sirkonia te
       stabiliseer vir gebruik in juwele.

[wysig] Geskiedenis

   Yttrium (wat vernoem is na Ytterby, 'n Sweedse dorp naby Vaxholm) is
   deur die Finse skeikundige, fisikus en mineraloog Johan Godolin in 1794
   ontdek en is geïsoleer deur Friedrich Wöhler in 1828 as 'n onsuiwer
   ekstrak van yttria deur die reduksie van anhidriese yttriumchloried
   (YCl[3]) met kalium. Yttria (Y[2]O[3]) is die oksied van yttrium en is
   deur Johan Gadolin in 1794 ontdek in 'n gadoliniet mineraal uit
   Ytterby.

   In 1843 het die Sweedse skeikundige Carl Mosander getoon dat yttria in
   drie verskillende oksiedes (of aardes) geskei kon word. "Yttria" is die
   naam wat behou is vir die mees basiese oksied wat dan ook die grootste
   deel van die mengsel uitgemaak het (ongeveer twee derdes) en die ander
   twee oksiede is erbia en terbia genoem.

   Uitgrawings naby die dorp Ytterby het baie ongewone minerale opgelewer
   wat seldsame aard- en ander elemente bevat het. Die elemente erbium,
   terbium, ytterbium en yttrium is almal na hierdie selfde dorpie
   vernoem.

[wysig] Verspreiding

   Die element kan gevind word in byna al die seldsame aardminerale en ook
   in uraanertse maar word nooit in die natuur in onverbonde vorm
   aangetref nie. Yttrium word kommersieël ontgin vanuit monasietsand (3%
   inhoud, [(Ce, La, ens.)PO[4]]) en vanaf bastnäsiet (0.2% inhoud, [(Ce,
   La, ens.)(CO[3])F]).

   Dit word kommersieël vervaardig deur yttriumfluoried met kalsium-metaal
   te reduseer maar kan ook deur ander metodes vervaardig word. Die
   element wat moeilik is om van ander seldsame aardes geskei word kom
   voor as 'n donker grys poeier.

   Maanrotsmonsters wat deur die Apollo program geneem is het 'n relatief
   hoë yttrium inhoud gehad.

[wysig] Isotope

   Natuurlike yttrium bestaan slegs uit een isotoop (Y-89). Die mees
   stabiele radio-isotope is Y-88 met 'n halfleeftyd van 106.65 en Y-91
   met 'n halfleeftyd van 58.51 dae. Al die ander isotope het halfleeftye
   van minder as 'n dag behalwe vir Y-87 wat 'n halfleeftyd van 79.8 uur
   het. Die dominante vervalmodus onder die stabiele Y-89 is elektronvangs
   en die dominante modus daarna is beta-uitstraling. Ses-en-twintig
   onstabiele isotope is al geëien.

   Y-90 bestaan in ewewig met sy moederisotoop strontium-90, wat 'n produk
   van kernontploffings is.

[wysig] Voorsorgmaatreëls

   Baie min mense kom verbindings wat hierdie element bevat teë, maar dit
   behoort gewoonlik as baie giftig beskou word al is baie van die
   verbindings nie baie skadelik nie. Yttrium soute kan karsinogenies
   wees. Die element word nie gewoonlik in menslike weefsel aangetref nie
   en het sover bekend geen biologiese rol nie.

[wysig] Sien ook

     * Erbium
     * Terbium
     * Ytterbium

[wysig] Verwysings

     * Los Alamos National Laboratory – Yttrium

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Yttrium
     * WebElements.com – Yttrium

   Kategorie: Chemiese elemente

