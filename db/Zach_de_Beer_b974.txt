Zach de Beer


   Zacharias Johannes de Beer (Woodstock, Kaapstad, 11 Oktober 1928 -
   Clifton, Kaapstad, 27 Mei 1999) was leier van die Progressiewe Federale
   Party en Demokratiese Alliansie.

   Hy ontvang sy skoolopleiding aan die Diocesan College School (Biskoppe)
   in Rondebosch, Kaapstad waarna hy hom as mediese dokter aan die
   Universiteit van Kaapstad bekwaam. Hy begin sy loopbaan as huisarts in
   die Groote Schuur-hospitaal in 1952 en is in privaat praktyk van 1953
   tot 1959.

   De Beer se openbare loopbaan begin met die verkiesing van 1953 waarin
   hy lid van die Parlement vir die Verenigde Party word. Hy stig saam met
   ander progressiewes die Progressiewe Party in 1959, maar verloor sy
   setel in die daaropvolgende verkiesing in 1961.

   Hy wend hom tot die privaat sektor en word direkteur van P.N. Barrrett
   Co. (Suid-Afrikaanse reklamekontrakteurs) waar hy bly van 1962 tot
   1967. DIe volgende jaar sluit hy aan by die Anglo American Corporation,
   waar hy bestuurder is van 1970 tot 1972 en raadslid van 1974. Hy was 'n
   tyd lank besturende direkteur van die Anglo American-myn Nchanga
   Consolidated Copper Mines in Zambië.

   De Beer sterf in sy huis aan beroerte. Op sy begrafnis het Colin Eglin,
   wat die Verenigde Party saam met De Beer verlaat het om die
   Progressiewe Party te stig, gesê: "Sy verbintenis tot 'n eenvoudige,
   maar fundamentele liberale filosfie het soos 'n goue draad deur Zach se
   veelsydige loobaan geloop."

[wysig] Publikasies

     * "Multi-Racial South Africa: the Reconciliation of Forces" (1960).

[wysig] Eksterne skakels

     * Begrafnisberig

   Kategorie: Suid-Afrikaanse politici

