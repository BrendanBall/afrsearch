Zanzibar


   'n Kaart van Tanzanië, wat die ligging van Zanzibar aandui.
   'n Kaart van Tanzanië, wat die ligging van Zanzibar aandui.

   Zanzibar is die naam vir twee eilande: Unguja en Pemba wat in die
   Indiese Oseaan geleë is en deel vorm van Tanzanië. Die hoofstad van
   Zanzibar, Zanzibar Stad is geleë op Unguja. Die ou deel van die stad
   staan bekend as Stone Town en is 'n wêrelderfenisgebied. Al geniet
   Zanzibar 'n hoë graad van selfstandigheid, bly dit steeds deel van
   Tanzanië.

   Zanzibar se hoofindustrieë is speserye (waar onder kruidnagels,
   neutmuskaat, kaneel en peper), rafia en toerisme. Zanzibar is ook die
   tuiste van die endemiese Zanzibar Rooi Kolobus aap en die moontlik
   uitgestorwe Zanzibar-luiperd.

   Die woord "Zanzibar" is moontlik afkomstig van die Persiese زنگبار,
   Zangi-bar ("kus van die swartes") en staan bekend as Zanji-bar in
   Arabies. "Zanzibar" kan ook 'n verwysing na die Zingiber-genus van
   gemmer wees. Die term "Zanzibar" word ook gereëld gebruik om na Unjuga
   eiland te verwys en daar word soms na Zanzibar in sy geheel verwys as
   die "Spesery eilande", alhoewel hierdie term meer algemeen geassosieer
   word met die Molukken-eilande in Indonesië.
   Kategorie: Zanzibar

