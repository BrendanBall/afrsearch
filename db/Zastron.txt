Zastron


   Zastron is 'n dorp in die Vrystaat en geleë langs Aasvoëlberg tussen
   Caledon en die Oranjerivier.

[wysig] Geskiedenis

   Die gebied was oorspronklik bewoon deur nomadiese San en is later deur
   die Basoetostam en Voortrekkers verower. Oorspronklik was dit deel van
   Basutoland, maar is rondom 1886 deur die Vrystaat verower.

   Die dorp met sy pragtige natuurskoon is op 'n gedeelte van die plaas
   Verliesfontein, distrik Rouxville, in die verowerde grondgebied,
   uitgelê. In 1876 is die gedeelte waar die dorp nou staan, in erwe
   afgemeet. Die eggenote van president Brand, Johanna Sibella Brand
   (gebore Zastron), is genader met die versoek om haar toestemming dat
   die dorp haar nooiensvan Zastron as naam sal dra, waartoe sy ingewillig
   het. Op 2 Oktober 1890 is 'n kerk voltooi en die gemeente is eers
   uiteindelik op 29 November 1895 gestig.

[wysig] Bronne

     * Olivier, ds. P.J., Ons gemeentelike feesalbum, N.G. Kerk-uitgewers,
       Kaapstad en Pretoria, 1952.
     * Raper, P.E., Dictionary of South African Place Names, Lowry
       Publishers, Johannesburg, 1987.

   Kategorie: Vrystaat

