Zenobia


   Zenobia-munt met haar titel, Augusta.
   Zenobia-munt met haar titel, Augusta.

   Zenobia is die naam wat oor die algemeen gebruik word vir die dogter
   van (= "bat") Zabaai ben Selim, 'n Arabiese vors. Sy was die weduwee
   van Septimius Odenatus en het van 267 tot 272 as Koningin van Palmira
   as regent vir haar jong seun, Vaballatus, regeer. Sy was ietwat
   militant en het 'n veldtog aangepak wat haar uiteindelik die heerser
   van 'n groot deel van Sirië en Klein-Asië gemaak het. Haar verklaarde
   doel was om die Oostelike deel van die Ryk teen die Sassaniede Ryk te
   beskerm, oënskynlik om Rome se onthalwe, maar eintlik om aan haarself
   die mag te besorg. Deur Persië aan die ooste teen Rome aan die weste
   teen mekaar uit te speel, het sy gehoop om hulle albei te oorheers.

   In 269 het sy 'n Egiptenaar oorwin wat teen Romeinse heerskappy in
   opstand gekom het en haarself Koningin van Egipte verklaar. Sy het
   beweer dat sy van Kleopatra VII van Egipte en Markus Antonius afgestam
   het (en baie hedendaagse geskiedskrywers glo dit), asook van Dido
   (volgens die Aeneïs die eerste koningin van Kartago) en het gesê dat sy
   hulle politieke erfgenaam was.

   Die Romeinse keiser Aurelianus, met sy beleid van hereniging van die
   Romeinse Ryk en omdat hy besonder bewus was van die gevaar wat Zenobia
   ingehou het, het 'n militêre veldtog gelei wat uitgeloop het op die
   verowering van haar koninkryk in 272. Zenobia en haar seun is gevange
   geneem terwyl hulle gevlug het om by Persië hulp te soek. Aurelianus
   het haar na Rome gebring en haar, gebind met goue kettings, in 274 in
   sy triomftog ten toon gestel. Aurelianus was beïndruk deur haar
   skoonheid en waardigheid en het haar later bevry, haar 'n villa in
   Tibur (nou Tivoli, Italië) gegee, waar sy die res van haar lewe as 'n
   filosoof en sosiale figuur deurgebring het. Party geskiedkundiges
   (eertyds en modern) glo dat sy met 'n Romeinse senator getrou het en
   dat hulle kinders gehad het, sodat die geslagslyn tot in die 4de eeu
   voortgeduur het.

   Inhoud

        * 1 Verwysings
             + 1.1 Antieke bronne
             + 1.2 Hedendaagse fiksie
        * 2 Eksterne skakels
        * 3 Bron

[wysig] Verwysings

[wysig] Antieke bronne

   Die "Tyranni Triginta", 'n boek van die Augustynse Geskiedenis (wat in
   die 4de eeu geskryf is) bevat 'n halfspottende verslag van Zenobia se
   lewe en oorwinnings.

[wysig] Hedendaagse fiksie

     * Beloved, deur Bertrice Small, is 'n denkbeeldige vertelling van
       Zenobia se lewensverhaal.

[wysig] Eksterne skakels

   Commons
   Multimedia oor hierdie onderwerp is te vinde op Wikimedia Commons onder
   die titel:
   Zenobia
     * Inskrywing oor Vaballatus en Zenobia
     * Zenobia-munte

[wysig] Bron

   Vertaal uit die ooreenstemmende artikel in die Engelse Wikipedia.
   Kategorieë: Konings • Geskiedenis • Romeinse Ryk

