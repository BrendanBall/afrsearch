Zheng He


   Zheng He(鄭和) (ca 1371 – ca 1435), ook wel getranslitereerd as Cheng Ho,
   was 'n eunug-admiraal wat tydens die Sjinese Ming-dinastie onder die
   Yongle keiser, geleef het.

   In 1405 lei Zheng He 'n reuse vloot van 62 jonke en meer as 100
   kleinere skepe, met in totaal ongeveer 28 000 bemaningslede, na
   Suid-Indië. Tydens latere ekpedisies, tussen 1407 en 1433, doen hy by
   ongeveer 40 lande rondom die Indiese Oseaan aan, tot in die Rooi See en
   die Swahilistede in Oos-Afrika.

   In 1421, lei Zheng He weer eens 'n vloot op bevel van die keiser,
   hierdie keer met as doel die wêreld op 'n kaart vas te lê. Die vloot
   word verdeel in vier dele wat elk 'n deel van die opdrag uitvoer.

   Volgens 'n kontroversiële teorie van Gavin Menzies rond hulle die Kaap
   van Goeie Hoop en bereik Amerika - sewentig jaar voor Christophorus
   Columbus - en vaar rondom die wêreld - één eeu voor Ferdinand Magellan
   . Ook sou hy Antartika en Australië ontdek het. Menzies se teorieë word
   egter deur die meeste historici verwerp. Meer algemeen word aanvaar dat
   Zheng se reise beperk gebly het tot die lande rond om die Indiese
   Oseaan en in Oos-Asië.

   Toe die uitgedunde reste van die vloot twee jaar later terugkeer, was
   Sjina veranderd: die land het in hom afgesluit en staan aan die begin
   van 'n eeuelange selfgekose isolasie. Die skepe verrot en die kaarte en
   ander bewysmateriaal word op bevel van leiers vernietig. Sommige
   dokumente bly nogtans bewaar of vind hul weg na die Weste.

   As gevolg van 'n verbod van die Ming-dynastie was daar enkele eeue lank
   geen skeepvaart van Sjina na Indië. Aan die begin van die 19e eeu
   hervat Sjina skeepshandel met Indonesië, Indië en Afrika.
   Kategorieë: Sjinese militariste • Sjinese ontdekkingsreisigers

