Zimbabwe


   Zimbabwe lê in Suider-Afrika en grens aan Zambië in die noordweste,
   Mosambiek in die Noord Ooste, Suid-Afrika aan die Suide en Botswana in
   die Noordweste. Die land het eers as Suid-Rhodesië, of kortweg
   Rhodesië, bekend gestaan en was 'n Britse kolonie. In 1965 verklaar
   Zimbabwe eensydig onafhanklikheid in 1970 word dit 'n Republiek. Na
   ondehandelinge word Suid-Rhodesië in 1980 amptelik die Republiek van
   Zimbabwe. Zimbabwe het 'n grootte van 390 759 vierkante kilometer. Die
   hoofstad van Zimbabwe is Harare.

   Inhoud

        * 1 Fisiografies
        * 2 Vlag
        * 3 Klimaat
        * 4 Geskiedenis van Zimbabwe
             + 4.1 Die Ryk van Monomotapa
             + 4.2 Rhodesië
             + 4.3 Zimbabwe

[wysig] Fisiografies

   Kaart van Zimbabwe
   Kaart van Zimbabwe

   Zimbabwe beslaan 'n gedeelte van die groot plato in Suider-Afrika. Die
   hoëveld met 'n lengte van 1 525 meter het twee hoof rivier naamlik
   Zambezi en Limpopo. Die kariba meer is net afstroom van Victoria en is
   een van die grootste mens gemaakte mere in die wêreld.

[wysig] Vlag

   Die vlag van Zimbabwe
   Die vlag van Zimbabwe

   Die ontwerp van Zimbabwe se huidige vlag is op 18 April 1980 aanvaar.
   Die vlag van Zimbabwe het sewe horisontale bande groen, goud, rooi,
   swart, rooi, goud, groen en 'n swart omlynde wit driehoek met 'n rooi
   vyfstralige ster en 'n goue voël.

   Elkeen van die bande het 'n simboliese betekenis. Groen versinnebeeld
   die flora en natuurlike hulpbronne van Zimbabwe, goud versinnebeeld die
   rykdom aan minerale, rooi simboliseer die bloed wat tydens die
   vryheidsstryd vergiet is, swart versinnebeeld die swart bevolking, die
   wit driehoek simboliseer die vrede en die "pad vooruit", die rooi ster
   versinnebeeld die internasionalisme en vrede, maar weerspieël ook die
   sosialistiese oortuigings van die regerende party. Die "Zimbabwe-voël"
   is ontleen aan 'n afbeelding uit die bouvalle van die geskiedkundige
   stad Zimbabwe en dien tans as Zimbabwe se nasionale embleem.

[wysig] Klimaat

   Zimbabwe lê in 'n tropiese klimaat en het gemidelde temperature van
   15.6ºC in die winter en 21.1ºC in die somer. Die gemiddelde reënval vir
   Zimbabwe is 890mm vir die hoëveld en 610mm vir die middelveld.

[wysig] Geskiedenis van Zimbabwe

[wysig] Die Ryk van Monomotapa

   Die bouvalle van die ou hoofstad Zimbabwe
   Die bouvalle van die ou hoofstad Zimbabwe

   Die vroeë geskiedenis van die Koninkryk van Monomotapa (wat eintlik
   "Heer van die Myne" beteken) is onbekend; dit bestaan reeds sedert die
   Middeleeue. Naas die hoofstad Zimbabwe met sy ringmuur, tempel en
   tweeverdiepinghuise wat uit stene gebou word is daar honderde dorpe
   waarvan sommige ook 'n stadskarakter toon. Akkerbou, veeteelt en mynbou
   is die ekonomiese fondament van die ryk. Danksy die goudmynbou kan die
   koninkryk handel met Arabiere, Perse en Ethiopiërs dryf. Goud, ivoor en
   slawe word teen speserye, yster, sout en ander Oosterse ware geruil.
   Met die agteruitgang van die goudmynbou verswak die mag van die
   konings; 1607 moet hulle die myne aan die Portugese afstaan. 1629 word
   die koninkryk 'n vasalstaat van Portugal. Die Portugese begin ook
   koper, yster, lood en tin te ontgin en bedryf landbou op grootplase. Na
   die ondergang van die ryk in die 18de eeu word dit 1889-90 Britse
   koloniale besit en 1923 'n deel van Suid-Rhodesië.

[wysig] Rhodesië

   Suid-Rhodesië, Noord-Rhodesië (die huidige Zambië) en Njassaland (die
   huidige Malawi) word in 1953 verenig as die Sentralafrikaanse
   Federasie, wat tot 1963 bestaan. Die blanke regering van Suid-Rhodesië
   onder leiding van die Eerste Minister Ian Smith verklaar in 1965 die
   onafhanklikheid van die gebied, wat deur die Verenigde Koninkryk en die
   Verenigde Nasies nie erken word nie. Ten spyte van die instelling van
   politieke en ekonomiese sanksies kan Rhodesië sy onafhanklike status
   bewaar.

   In 1970 word Rhodesië 'n republiek. Die regering sluit in 1971 'n
   ooreenkoms met die Verenigde Koninkryk wat die erkenning van die
   onafhanklikheid en die invoering van 'n algemene stemreg ten doel het.

   Die Swart opposisie, wat veral deur die bevrydingsbewegings ZANU en
   ZAPU gevorm word, voer in die tydperk tussen 1973 en 1980 'n gewapende
   stryd teen die blanke regering. Alhoewel reeds in 1975 gesprekke oor 'n
   nuwe grondwet gevoer word en in 1979 'n Swart regering onder biskop
   Muzorewa gevorm word, vind eers in 1980 'n algemene verkiesing plaas.
   Zimbabwe word onder die leiding van die Eerste Minister Robert Mugabe
   onafhanklik.

[wysig] Zimbabwe

   Die politieke situasie bly onstabiel. Die onderdrukking van die
   opposisiepartye, die onteiening van blanke boere en die sloping van
   krotbuurte en stadswyke, waar inwoners verdag word om aanhangers van
   die opposisie te wees, word in die buiteland met skerp kritiek bejeën.
   Terwyl die Suid-Afrikaanse regering die régime in Harare met lenings
   steun, word Zimbabwe deur die Amerikaanse regering onder die tirannieë
   van die wêreld gereken.

   Zimbabwe se inflasiekoers was in Julie 2007 met 4 500 % die hoogste ter
   wêreld.


   Lande in Afrika

   Algerië | Angola | Benin | Botswana | Burkina Faso | Burundi |
   Comore-eilande | Demokratiese Republiek van die Kongo | Djiboeti |
   Egipte | Ekwatoriaal-Guinee | Eritrea | Ethiopië | Gaboen | Gambië |
   Ghana | Guinee | Guinee-Bissau | Ivoorkus | Kaap Verde | Kameroen |
   Kenia | Lesotho | Liberië | Libië | Madagaskar | Malawi | Mali |
   Mauritanië | Mauritius | Marokko | Mosambiek | Namibië | Niger |
   Nigerië | Republiek van die Kongo | Rwanda | São Tomé en Principe |
   Senegal | Sentraal-Afrikaanse Republiek | Seychelle | Sierra Leone |
   Soedan | Somalië | Suid-Afrika | Swaziland | Tanzanië | Togo | Tsjad |
   Tunisië | Uganda | Wes-Sahara | Zambië | Zimbabwe
    Afhanklike gebiede: Brits: Britse Indiese Oseaan Gebied - Sint Helena
                en afhanklikhede| Portugees: Madeiraeilande |

   Spaans: Kanariese-eilande - Ceuta en Melilla | Frans: Mayotte - Réunion

   Kategorieë: Zimbabwe • Lande

