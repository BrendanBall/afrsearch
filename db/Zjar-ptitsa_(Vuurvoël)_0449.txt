Zjar-ptitsa (Vuurvoël)


   Zjar-ptitsa of Vuurvoël (Russies: Жар-птица) is ’n pragtige gloeiende
   voël in die Slawiese mitologie op wie se spoor die held van die verhaal
   gewoonlik is.
   Iwan Bilibin se illustrasie by ’n Russiese verhaal oor die Zjar-ptitsa
   (1899)
   Iwan Bilibin se illustrasie by ’n Russiese verhaal oor die Zjar-ptitsa
   (1899)
   Tsarewitsj Iwan keer terug met die gevange Zjar-ptitsa
   Tsarewitsj Iwan keer terug met die gevange Zjar-ptitsa

   Zjar-ptitsa is meestal ’n groot voël met vere wat gloei in rooi, oranje
   en geel, soos die vlamme van ’n vuur. Die vere hou nie op gloei wanneer
   dit verwyder word nie en een veer kan ’n hele kamer verlig. Die held
   van die verhaal gaan gewoonlik op ’n groot soektog na die Vuurvoël.
   Soms doen hy dit op sy eie, ander kere is dit op versoek van die koning
   (sy pa). Die held, wat aanvanklik betower word deur die wonderlike
   voël, blameer haar dikwels vir sy probleme. Die gewildste legende
   waarin Zjar-ptitsa voorkom, is Iwan Tsarewitsj en die Grys Wolf.

   Verhale van die Vuurvoël stem ooreen met ander verhale, soos die Iranse
   legendes van towervoëls, die Grimm-broers se feëverhaal oor die goue
   voël, die Tsjeggiese volksverhaal oor Pták Ohnivák en die Wes-Europese
   Feniks wat uit die as herrys.

   In baie verhale is Zjar-ptitsa ’n mistieke voël wat die koning se goue
   appels eet. Volgens ander stories vlieg sy rond en gee hoop, skoonheid
   en onsterflikheid aan mense. Wanneer sy sing, val daar pêrels van haar
   bek en sy kan mense genees en blindes laat sien.

[wysig] Verwysings en eksterne skakels

          Hierdie artikel is vertaal vanaf die Engelse Wikipedia-artikel
          [1] en die Russiese Wikipedia-artikel [2]

     * SurLaLune Fairy Tale Pages: The Annotated Firebird

   Slawiese mitologie en folklore

   Hoofgode Dazjbog • Jarilo • Marzjana • Peroen • Šiwa • Swjatowid •
   Swarog • Triglaf • Weles • Zarja • Die Zori
   Ander gode Belobog • Berstoek • Tsjernobog • Dziewona • Chors • Lada •
   Mat Zemlja • Mokosj • Oźwiena • Perperuna • Porenoet • Porewit •
   Porvata • Radogost • Rod • Roejewit • Stribog • Złota Baba
   Legendariese helde Aljosja Popowitsj • Basj-Tsjelik • Dobrinja
   Nikititsj • Ilja Moeromets • Iwan Tsarewitsj • Ljech, Tsjech en Roes •
   Libuše
   Magiese figure en plante Alkonost • Zjar-ptitsa (Vuurvoël) • Varingblom
   • Gamajoen • Raskownik • Simargl • Sirin • Zmei (Slawiese draak)
   Geeste en demone Ala • Baba Jaga • Bagiennik • Bannik • Bjes • Boginki
   • Boekawats • Domowoi • Drekawatz • Karzełek • Kikimora • Kosjtsjei •
   Poloednitsa • Lesji • Licho • Polewoi • Roesalka • Stoechatsj • Sudice
   • Wili (Slawiese feetjies) • Wodjanoi • Zdoechatsj
   Kategorie: Slawiese mitologie

