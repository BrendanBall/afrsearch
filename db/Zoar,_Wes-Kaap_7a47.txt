Zoar, Wes-Kaap


   Zoar is 'n klein dorpie in die Koovallei omtrent halfpad tusen
   Ladismith en Calitzdorp in die Klein Karoo in die Wes-Kaap,
   Suid-Afrika. Dit is ongeveer 350 km van Kaapstad.

   Zoar is in 1817 deur P.J. Joubert op die plaas Elandsfontein namens die
   Suid-Afrikaanse Sendingvereniging as sendingstasie gestig. Die dorp is
   na die Bybelse naam Zoar vernoem. Joubert het die sendingstasie tot
   1833 bestuur waarna die bestuur oorgeneem is deur twee sendelinge van
   die Berlynse Sendingvereniging. In 1843 is Zoar formeel deur die
   Berlynse Sendingvereniging oorgeneem. In 1856 is dit weer oorgedra aan
   die Suid-Afrikaanse Sendingvereniging. Die naburige eiendom is deur die
   Berlynse Sendingvereniging gekoop en Amalienstein genoem na die Barones
   Amalie von Stein. 'n Lutherse kerk word deur Zoar Amalienstein gedeel.
   Van 1867 het Berlynse Sendingvereniging die bestuur weer vir 11 jaar
   onderneem voor hulle finaal van Zoar weggebreek het.

   Die dorp het ongeveer 3 500 inwoners wat op 740 erwe bly. Zoar het geen
   formele industriële werkgeleenthede nie en meeste mense werk op die
   omliggende plase waar [[appel]s en vye verbou word. Die dorpie ly onder
   werkloosheid maar die gemeenskap is steeds vreedsaam en georganiseerd.
   Die jaarlikse reënval van 240mm beteken dat plantegroei hoofsaaklik
   beperk is tot grasveld en droogtebestande bome. Die dorp word omring
   deur indrukwekkende rotsformasies, grotte en twee bergpasse, die
   Seweweekspoort en Meiringspoort.

[wysig] Eksterne skakels

     * http://www.southerncape.co.za/towns/zoar/welcome.html

   Kategorieë: Dorpe in Suid-Afrika • Wes-Kaap

