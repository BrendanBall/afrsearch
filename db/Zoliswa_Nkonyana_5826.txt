Zoliswa Nkonyana


   LGBT-regte
     __________________________________________________________________

   Burgerlike verbintenis

   Gayregte in Irak

   Verklaring van Montréal

   Zoliswa Nkonyana

   Zoliswa Nkonyana († 4 Februarie 2006 naby Kaapstad) was 'n jong
   Suid-Afrikaanse vrou wat vanweë haar seksuele oriëntering deur 'n Swart
   gepeupel wreedagtig vermoor is.

[wysig] Slagoffer van Swart homofobie

   Nkonyana, 'n 19-jarige vrou uit die Swart dorpsgebied Khayelitsha, was
   saam met haar vriendin op pad huis toe toe hulle deur 'n skoolmeisie as
   tomboys gesmaad is wat graag "verkrag" sou word. Die twee jong vroue is
   daarna deur 'n gepeupel van Swart jong mans omsingel. Terwyl Nkonyana
   se vriendin kon ontvlug, is Nkonyana met gholfstokke geslaan, met
   bakstene bestook en met messe gesteek. Sy is kort daarna in 'n
   hospitaal oorlede. Sowat vierhonderd mense het haar begrafnis bygewoon,
   en die Swart dorpsgebied Guguletu se eerste gay pride-betoging het op
   19 Februarie ter ere van Zoliswa plaasgevind. Volgens plaaslike
   nuusberigte is ses mans in hegtenis geneem en van moord aangekla.

[wysig] Buitelandse reaksies

   Die moord het skerp reaksies in veral die Verenigde State uitgelok. Die
   menseregte-organisasie Human Rights Watch het 'n beroep gedoen op die
   Suid-Afrikaanse regering om teen die skuldiges op te tree. Alhoewel die
   land se nuwe grondwet die eerste wêreldwyd was wat mense teen seksuele
   diskriminasie beskerm, word volgens mensereg-aktiviste veral Swart en
   Bruin lesbiese vroue in Suid-Afrika slagoffers van seksistiese
   geweldpleging soos verkragting.

[wysig] Verwysings

     * Human Rights Watch News: Moord werp lig op geweldpleging teen
       lesbiese vroue in Suid-Afrika
     * Kaapstad se Triangle Project kritiseer tradisionele Swart leiers se
       haatspraak teen LGBT-gemeenskappe
     * Amnesty International LGBT Concerns - Suid-Afrika: Trots en
       vooroordele
     * International Federation of Black Prides (VSA): Gay-wees in
       Suid-Afrika

   Kategorie: Homofobie

