Zuid-Afrikaansche Republiek


   CAPTION: Zuid-Afrikaansche Republiek


   ←
   ←
   ←
      1857 – 1902 →

   Flag of Zuid-Afrikaansche Republiek

   Vlag
   Leuse: Eendragt maakt magt
   Volkslied: Volkslied van Transvaal
   Ligging of Zuid-Afrikaansche Republiek
   Ligging van die Transvaal in pre-1994 Suid-Afrika
   Hoofstad Pretoria
   25°43′S 28°14′E
   Taal/Tale Afrikaans, Engels, Nederlands en verskeie inheemse swart tale
   Godsdiens Nederduits Hervormde Kerk (Staatskerk), Gereformeerde Kerk,
   Nederduits Gereformeerde Kerk
   Regering Republiek
   President
    - 1857–1860 Marthinus Wessel Pretorius
    - 1860 (waarnemend) Johannes Hermanus Grobler
    - 1860-1862 Stephanus Schoeman
    - 1863–1864 Willem Cornelis Janse van Rensburg
    - 1864–1871 Marthinus Wessel Pretorius
    - 1871–1877 Thomas Francois Burgers
    - 1883–1902 Paul Kruger
    - 1900–1902 (waarnemend) Schalk Willem Burger
   Goewerneur
    - 1879 - 1880 Sir Garnet Joseph Wolseley
   Adminstrateur
    - 1877 - 1879 Sir Theophilus Shepstone
    - 1879 - 1881 William Owen Lanyon
   Wetgewer Volksraad van die Zuid-Afrikaansche Republiek
   Geskiedenis
    - Sandrivier Konvensie 17 Januarie 1852
    - Gevestig 27 Junie 1857
    - Britse anneksasie van die Transvaal 12 April 1877
    - Eerste Vryheidsoorlog 16 Desember 1880 – 23 Maart 1881
    - Tweede Vryheidsoorlog 11 Oktober, 1899 – 31 Mei 1902
    - Vrede van Vereeniging 31 Mei 1902
    - Transvaal Kolonie opgeneem in Unie van Suid-Afrika 31 Mei 1910

   Die Zuid-Afrikaansche Republiek was 'n onafhanklike republiek wat deur
   die Voortrekkers noord van die Vaalrivier gestig het. Dit het vir
   minder net as 50 jaar bestaan en het in 1902 tot 'n einde gekom nadat
   Brittanje die republiek in die Tweede Vryheidsoorlog verslaan het. Goud
   is in 1886 ontdek in Johannesburg en vroeër in ander areas soos
   Pelgrimsrus. Burgers het 'n vroeë vorm van Afrikaans gepraat en het ook
   daarna verwys as Nederduits.

   Inhoud

        * 1 Stigting
        * 2 Britse Anneksasie en die Eerste Vryheidsoorlog
        * 3 Opbou van die republiek en aanloop tot die Tweede Vryheidsoorlog
        * 4 Tweede Vryheidsoorlog
        * 5 Sien ook

[wysig] Stigting

   Die Voortrekkers vernoem die gebied oorkant die Vaalrivier en suid van
   die Limpoporivier in die 19de eeu Transvaal. Hier vestig hulle ook
   Voortrekkers, wat teen die begin van die veertigerjare van die 19de eeu
   uit Natal verdryf is, en stig klein onafhanklike republieke soos
   byvoorbeld in Potchefstroom, wat saam met Winburg die kortstondige
   Republiek van Potchefstroom-Winburg vorm.

   Met die Verdrag van Sandrivier erken die Britse koloniale owerhede in
   1852 die onafhanklikheid van die Zuid-Afrikaansche Republiek, waarin 'n
   aantal kleiner Boererepublieke in die Transvaal-gebied verenig is, en
   twee jaar later ook die Oranje-Vrystaat. Potchefstroom word as die
   eerste administratiewe hoofstad van die ZAR gekies. In 1855 word 'n
   nuwe regeringsetel teen die Apiesrivier gestig en ter ere van die
   Voortrekkerleier Andries Pretorius Pretoria genoem.

   In die tydperk tussen 1854 en 1872 is 'n aantal pogings onderneem om
   die ZAR en die Oranje-Vrystaat te verenig. Hulle is egter weens
   politieke geskille nie suksesvol nie.

   Die Transvalers het nie slegs 'n onafhanklike republiek gehad nie, maar
   het ook die Nederduits Hervormde Kerk (NH Kerk) gestig, wat onafhanklik
   was van die Nederduits Gereformeerde Kerk (NG Kerk) in die Kaapkolonie.
   Die Transvalers het vir jare lank geprobeer om predikante uit Holland
   te verkry, maar die pogings was tevergeefs. As gevolg hiervan het die
   NH Kerk uiteindelik besluit om weer aan te sluit by die Kaapse sinode
   van die NG Kerk. Die Kaapse sinode het hierdie versoek goedgekeur, maar
   net voordat die Transvalers ingestem het met die voorwaardes, het hulle
   berig gekry dat 'n proponent, ds. Dirk van der Hoff, op pad was na die
   Transvaal. Ds. van der Hoff is gelegitimeer deur ds. A. Faure, namens
   die Kaapse kerk, en in Potchefstroom bevestig tot die amp deur 'n
   ouderling in die NH Kerk.

   Die Nederduits Hervormde Kerk was die staatskerk van die
   Zuid-Afrikaansche Republiek. Slegs lede van die NH Kerk mog dien in die
   volksraad, en die kerk het geldelike steun uit die staatskas verkry.
   Slegs ander kerke waarvan die leer ooreenkom met die van die
   Heidelbergse Kategismus is toegelaat.

   Die yl bevolkte Zuid-Afrikaansche Republiek en Oranje-Vrystaat is
   patriargale, plattelandse gebiede, wat afgesny is van die politieke en
   maatskaplike ontwikkelinge in Europa en slegs oor 'n rudimentêre
   infrastruktuur beskik. In 1877 annekseer die Britte die ZAR, omdat die
   republiek nie in staat sou wees om homself te regeer of die opstandige
   Swart stamme in bedwang te hou nie.

[wysig] Britse Anneksasie en die Eerste Vryheidsoorlog

   Op 16 Desember 1880 begin die Eerste Vryheidsoorlog, waarin die ZAR na
   slegs twee maande by die Slag van Majuba 'n oorwinning oor die Britte
   behaal. Die republiek kry aanvanklik weer selfregering en herwin later,
   in 1884, ook sy onafhanklikheid. In 1883 word Paul Kruger President van
   die ZAR.

[wysig] Opbou van die republiek en aanloop tot die Tweede Vryheidsoorlog

   President Paul Kruger
   President Paul Kruger

   Met die ontdekking van die goudvelde aan die Witwatersrand stroom in
   1886 'n groot aantal buitelanders na die gebied, en in dieselfde jaar
   word sowat vyftig kilometer suid van Pretoria die myndorp Johannesburg
   gestig. In die volgende dekade groei die politieke spannings tussen die
   "uitlanders" in Johannesburg en die regering van die ZAR, wat nie
   bereid is om stemreg aan die oorwegend Engelstalige bewoners van
   Johannesburg te verleen nie. Sowat een derde van die 200 000 Blankes in
   die ZAR is destyds buitelanders. Cecil Rhodes, die Eerste Minister van
   die Kaapkolonie, en President Paul Kruger is die groot politieke
   teenspelers van hierdie tydperk.

[wysig] Tweede Vryheidsoorlog

   'n Grensvoorval, wat deur Rhodes en sy medepligtiges opsetlik
   veroorsaak is, gee in 1899 die aanleiding tot die uitbreek van die
   Tweede Vryheidsoorlog, waarin 35 000 Afrikaners teen 'n oormag van
   450 000 Britse soldate veg. Ondanks die hewige verset van die
   Afrikaners en die suksesvolle guerilla-taktiek van die Afrikaanse
   generale Christiaan de Wet en Koos de la Rey, wat destyds wêrelwyd vir
   opwinding sorg, slaag die Britte onder meer danksy hulle beleid van
   "verskroeide aarde" en die gebruik van konsentrasiekampe, waarin 26 000
   vroue en kinders en 'n onbekende aantal Swart plaaswerkers omgekom het,
   daarin om die oorlog te wen. Met die Vrede van Vereeniging, wat in 1902
   gesluit is, word die Boererepublieke uiteindelik deur die Britse kroon
   geannekseer.

   In 1910 word Transvaal een van die vier provinsies van die nuutgestigte
   Unie van Suid-Afrika. Die politieke prys, wat die Engelstalige element
   van die Blanke bevolking destyds heel bereidwillig betaal het vir die
   politieke versoening met die Afrikaners, is die rassebeleid van
   Apartheid, wat uit die patriargale maatskaplike strukture van die
   Boererepublieke voortspruit en nou dekades lank die binnelandse beleid
   van Suid-Afrika oorheers.

[wysig] Sien ook

     * Transvaal
     * Paul Kruger
     * Eerste Vryheidsoorlog
     * Tweede Vryheidsoorlog

   Boererepublieke

   Goosen | Klein Vrystaat | Oranje-Vrystaat | Natalia | Nieuwe Republiek
   | Kliprivier | Lydenburg | Stellaland | Upingtonia | Utrecht |
   Zoupansberg | Zuid-Afrikaansche Republiek

   Kategorieë: Voormalige lande in Afrika • Voormalige republieke •
   Suid-Afrika

