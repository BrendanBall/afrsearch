Álava


   Álava provinsie
   Álava provinsie

   Álava (Baskies: Araba) is 'n provinsie van Noordelike Spanje in die
   suidelike deel van die Outonome Gemeenskap van die Baskeland en een van
   die tradisionele gebiede van die historiese Baskeland. Die provinsie
   het 'n bevolking van 301 926^[1] en 'n oppervlak van 2 963 km² .

   Dit word begrens deur die provinsies Burgos, La Rioja, Navarra,
   Gipuzkoa, en Biskaje. Binne Álava is Condado de Treviño, 'n enklawe wat
   deel is van Burgos provinsie, Castile en León.

   Die hoofstad van Álava is Vitoria-Gasteiz (Vitoria is die Spaanse naam,
   Gasteiz die Baskiese naam), wat ook dien as hoofstad van die outonome
   gemeenskap. Die provinsie word in sewe graafskappe (cuadrillas)
   verdeel: Añana; Ayala; Campezo; Laguardia; Salvatierra; Vitoria en
   Zuya.
   Kategorie: Provinsies van Spanje

