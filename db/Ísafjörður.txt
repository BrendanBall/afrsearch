Ísafjörður


   Die ligging van Ísafjörður
   Die ligging van Ísafjörður

   Ísafjörður (letterlik "Ysfjord") is 'n stad in die noordweste van
   Ysland met 'n bevolking van 2 742 mense (2006) en maak deel uit van die
   munisipaliteit Ísafjarðarbær met altesaam 4 098 inwoners. Die stad dien
   as die administratiewe en ekonomiese sentrum van die Yslandse
   Wesfjorde-streek.

[wysig] Geografie

   Ísafjörður is aan die Skutulsfjörður, 'n sytak van die
   Ísafjarðardjúp-fjord, geleë en word omring deur die steil berghellings
   van die Eyrarfjall met 'n hoogte van tot by 731 meter bo seevlak en die
   Kirkjubólsdfjall (tot by 832 meter).

   Die sandbank (Yslands eyri) waarop die stad ontstaan het is verskeie
   kere vergroot om nuwe land aan te win. Die stadsgebied is sodoende
   aansienlik uitgebrei en strek tans byna van een oewer van die fjord tot
   die ander. As gevolg van die landaanwinning het ook 'n beskermde
   seehawe ontstaan.

[wysig] Geskiedenis

   'n Lugfoto van Ísafjörður
   'n Lugfoto van Ísafjörður

   Die Landnámabók, die belangrikste historiese bron oor die Skandinawiese
   volksplanting in Ysland, noem Helgi Hrólfsson as die eerste
   Wiking-setlaar in die gebied wat hom hier omtrent 920 gevestig het.
   Helgi het die Fjord Skutulsfjörður na 'n harpoen (Yslands skutull)
   vernoem wat hy by die strand gevind het.

   Later het Noorse en Yslandse handelaars gevolg wat tydelik in
   Ísafjörður gebly het. In die 16de eeu het ook Engelse en Duitse
   ondernemings hier handelsposte gestig. Die huise, wat tydens die Deense
   handelsmonopolie in Ysland aan die suidpunt van die skiereiland opgerig
   is, vorm vandag die seevaartsmuseum Neðstakaupstað. Hulle word as die
   oudste stadskern van Ysland beskou wat bewaar gebly het (die Tjöruhúsið
   dateer uit die jaar 1734).

   Die verwerking van klipvis (gedroogde en gesoute kabeljou) het in die
   18de eeu die basis vir die stad se ekonomiese welvaart gevorm. in 1787
   is Ísafjörður tot 'n aptelike handelsenrum verklaar, en in 1866 het die
   nedersetting stadstatus verkry.

[wysig] Eksterne skakels

     * Die amptelike webwerf van Ísafjörður
     * Die Ósvör-museum

   Kategorie: Ysland

