Île-de-France


                                                            Île-de-France

            Blason de l'Île-de-France d'azur aux trois fleurs de lys d'or
                                              Beeld:Île-de-France map.png
                                                Départements Essonne (91)
                                                       Hauts-de-Seine (92)
                                                                Parys (75)
                                                    Seine-Saint-Denis (93)
                                                       Seine-et-Marne (77)
                                                         Val-de-Marne (94)
                                                           Val-d'Oise (95)
                                                             Yvelines (78)
                                                          Prefektuur Parys
                                                 Bevolking 11 491 000 inw.
                                                                    (2006)
                                       Bevolkingsdigtheid 956,6 inw./vk km
                                                  Oppervlakte 12 012 vk km
                                                        Arrondissemente 25
                                                               Kantons 317
                                                     Munisipaliteite 1 281
                                                             President van
                                    Gewestelike Raad Jean-Paul Huchon (PS)

   Die Île-de-France is 'n administratiewe gebied in Noord-Frankryk, wat
   grotendeels ooreenkom met die metropolitaanse gebied van die hoofstad
   Parys. Dit is gevolglik ook die mees digbevolkte streek van Frankryk
   met 'n oppervlakte van 12 012 vierkante kilometer en 'n bevolking van
   11 491 000 (1 Januarie 2006).

   Die naam van die gebied, wat letterlik "eiland van Frankryk" beteken,
   is afgelei van die riviere Seine, Marne, Oise en Beuvronne, wat die
   streek soos 'n eiland omsluit.

   Die Île-de-France bestaan naas Parys uit die départements Essonne,
   Hauts-de-Seine, Seine-et-Marne, Seine-Saint-Denis, Val-d'Oise,
   Val-de-Marne en Yvelines.

[wysig] Geskiedenis

   Die Île-de-France is die historiese hartland van Frankryk, en vroeë
   benamings soos Francia of Fransië verwys eintlik hoofsaaklik na hierdie
   gebied. Sedert die oorwinning van Clovis I oor Syagrius dien die
   Île-de-France - met 'n kort onderbreking tydens die 7de eeu - as die
   politieke sentrum van Frankryk. Eeue lank kom dit ooreen met die Franse
   kroondomein, die domaine royal.

   Die gotiese boustyl in die argitektuur, wat oorspronklik net in hierdie
   gebied as die koninklike Franse styl gebruiklik is, brei van die
   Île-de-France na ander gebiede van Europa uit. Sedert die heerskappy
   van Lodewyk XIV regeer die Franse konings die land vanuit die
   indrukwekkende slot van Versailles.
   Parys teen sononder
   Parys teen sononder

   Die Île-de-France vorm tot by die Franse Rewolusie van die jaar 1789
   een van die historiese provinsies van Frankryk. Met die skepping van
   die nuwe administratiewe eenhede, die départements, in 1789/1790 is dit
   ontbind.

   By die vorming van die nuwe programgebiede (Frans: régions de
   programme) in die jaar 1956 kry die Île aanvanklik die naam Région
   Parisienne ("Paryse Gebied"). In 1976 is die naam gewysig na
   Île-de-France, ofskoon die huidige gebied in sommige opsigte van die
   historiese provinsie verskil.

   Net soos in die ander administratiewe gebiede is in die jaar 1986 'n
   direk verkose gewestelike raad ingestel.

[wysig] Départements in Île-de-France

     CAPTION: Départements in Ile-de-France (Amptelike INSEE-sensus van
                                    1999)

   Konsentriese gebied Départements Bevolking Oppervlak Digtheid Bev.groei
                                  1990-1999
               Parys (75) 2 142 800 105 km² 20 330/km² -1,26%
                                 Binnekring
     (Petite Couronne) Hauts-de-Seine (92) 1 428 881 176 km² 8 119/km²
                                   +2,67%
         Seine-Saint-Denis (93) 1 382 861 236 km² 5 860/km² +0,12%
           Val-de-Marne (94) 1 227 250 245 km² 5 009/km² +0,96%
                                 Buitekring
   (Grande Couronne) Val-d'Oise (95) 1 105 464 1 246 km² 887/km² +5,32%
              Essonne (91) 1 134 238 1 804 km² 629/km² +4,56%
             Yvelines (78) 1 354 304 2 284 km² 593/km² +3,61%
          Seine-et-Marne (77) 1 193 767 5 915 km² 202/km² +10,72%

    Die administratiewe geweste van Frankryk        Flag of France
          Akwitanië | Auvergne | Boergondië | Bretagne | Centre |
    Champagne-Ardenne | Elsas | Franche-Comté | Île-de-France | Korsika |
    Languedoc-Roussillon | Limousin | Lotaringe | Midi-Pyrénées |
    Nord-Pas-de-Calais | Basse-Normandie | Haute-Normandie |
    Pays-de-la-Loire | Pikardië | Poitou-Charentes | Provence-Alpes-Côte
    d'Azur | Rhône-Alpes
                               Oorsese gebiede:
               Frans-Guyana | Guadeloupe | Martinique | Réunion

   Kategorie: Île-de-France

