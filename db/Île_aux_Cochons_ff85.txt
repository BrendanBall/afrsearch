Île aux Cochons


   Île aux Cochons (Varkeiland), geleë by 46°06′S 50°14′E 110 km wes van
   Île de la Possession met oppervlak 67(km^2) is die mees westelike van
   die Crozeteilande. Dit is van vulkaniese oorsprong met klein onaktiewe
   kraters wat plek-plek voorkom. Die hoogste punt is 826m op Mont
   Richard-Foy. Die kuslyn word deur lae hange gevorm. Die varke wat
   ingevoer is om kos te verskaf aan robjagters en ander besoekers aan die
   eilande is reeds uitgeroei, maar daar kom steeds katte, konyne en muise
   voor. Daar is geen menslike infrastruktuur op die eiland nie en die
   eiland word selde deur wetenskaplike ekspedisies besoek.

   Île aux Cochons behoort tot die westelike groep Crozet eilande (Frans:
   L'Occidental) wat in 1772 deur Marion-Dufresne die Iles Froides (Koue
   eilande) genoem is. Die Engelse en Amrikaanse robjagters het die
   eilande in die [[19de eeu herdoop na Hog Island (Frans: Ile des
   Cochons) as gevolg van die invoer van die soogdiere as voedselbron.
   Guillaume Lesquin gee dit in 1825 die naam Ile Dauphine ter ere van die
   hertogin van Angoulême, dogter van Louis XVI.

   Die eiland bied tuiste aan honderde-duisende pikkewyne. Tussen 400 en
   500- duisend Koningspikkewyne broei op die eiland. Langkuifpikkewyn
   (272 000) en die Oostelike Geelkuifpikkewyn (51 000 ) en
   Witoorpikkewyne (5000 tot 6000) word ook aangetref.

   Ander voëls wat op die eiland voorkom sluit in die Grootmalmok,
   Bruinmalmok, Grootnellie, Marion Walvisvoël (4 000 000 ),
   Swartstertwalvisvoël, Antarktiese Duikstormvoël (Pelecanoides georgicus
   - 1 000 000), Imperial Shag (Phalacrocorax atriceps) en Bruinroofmeeu.

   Ander diere op die eiland sluit pelsrobbe en Suidelike Seeolifante in.

[wysig] Eksterne skakels

     * Virutele besoek aan die Crozeteialnde (In Frans)
     * Birdlife inskrywing oor Île aux Cochons


   Crozeteilande                        Vlag van TAAF

   Îlots des Apôtres   |    Île aux Cochons   |    Île de l'Est   |    Île
   des Pingouins   |    Île de la Possession
   Kategorie: Eilande

