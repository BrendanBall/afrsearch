Île de l'Est


   Île de la Possession (links) en Île de l'Est (regs)
   Île de la Possession (links) en Île de l'Est (regs)

   Île de l'Est (Ooseiland) is die mees oostelike en tweede grootste
   eiland in die Crozeteilande. Dit is 18 km oos van Île de la Possession.
   Die eiland se oppervlak is ongeveer 100 km^2. Dit is bergagtig met styl
   kushange en verskeie diep valleie wat deur gletsers uitgekerf is. Mont
   Marion-Dufresne is teen 1 090 m nie net die hoogste piek op die eiland
   nie maar is ook die hoogste punt in die Crozeteilande.

   Marion-Dufresne het die eiland in 1772 tydens die ontdekking van die
   Crozeteilande Île Aride gedoop. Engelse en Amerikaanse robjagters het
   dit, as gevolg van die eiland se ligging, East Island genoem. Guillaume
   Lesquin gee dit in 1825 die naam Île Chabrol ter ere van Comte Chabrol
   de Crouzo, Vlootminister onder Charles X.

   Daar is geen menslike teenwoordigheid op die eiland nie en daar is tans
   geen soogdiere op die eiland nie. Soos die ander Crozeteilande het Île
   de l'Est 'n ryk voëllewe. Meer as 'n miljoen Marion Walvisvoëls broei
   op die eiland wat tagtig persent van die wêreld bevolking
   verteenwoordig. 'n Klein bevolking van Eaton se Pylsterteend in die
   vorm Anas eatoni drygalskyi kom ook op[ die eiland voor.

   Die eiland bied ook tuiste aan meer as 'n miljoen pikkewyne.
   100-duisend Koningspikkewyne broei op die eiland, 900000
   Langkuifpikkewyne, 93000 Oostelike Geelkuifpikkewyn en 9000
   Witoorpikkewyne.

[wysig] Eksterne skakels

     * Virtuele besoek aan Île de l'Est (in Frans)
     * Birdlife inskrywing oor Île de l'Est


   Crozeteilande                        Vlag van TAAF

   Îlots des Apôtres   |    Île aux Cochons   |    Île de l'Est   |    Île
   des Pingouins   |    Île de la Possession
   Kategorie: Eilande

