Île de la Possession


   Île de la Possession
   Île de la Possession
   Île de la Possession (links) en Île de l'Est (regs)
   Île de la Possession (links) en Île de l'Est (regs)

   Die 150 km^2 groot Île de la Possession is die grootste van die vyf
   Crozeteilande. Die eiland se naam verwys na die In-besit-neem
   plegtigheid wat op 24 Januarie 1772 gehou is toe Julien Crozet aan wal
   gegaan het en 'n bottel met 'n perkament in die naam van koning Louis
   XV van Frankryk neergelê het. Die eiland se bergagtige landskap word
   deur diep gletservalleie deurkruis. Die hoogste punt is die 934 meter
   hoë Pic du Mascarin. Die valleie en kusgebiede is bedek deur
   subantarktiese plantegroei. Swart rotte kom op die grootste deel van
   die eiland voor. Die eiland is onbewoon behalwe vir 'n navorsingstasie,
   beman deur omtrent 20 mense, aan die oostelike punt. Aan die Ooskus
   bied die La Baie du Marin beskutting teen die winde uit die weste. Die
   eerste kamp is in 1961 in die omgewing van La Grande Manchotière
   opgerig. Die permanente basis is in 1963-1964 op die plato bo
   Port-Alfred en la Grande Manchotière aan die voet van Mont Branca
   opgerig, op 'n hoogte van byna 130 meter. Die naam, Base Alfred Faure
   is in 1969 aan die basis gegee en dit is vernoem na die Alfred Faure
   (1925-1968), meteoroloog en eerste hoof van die sending van 1961 tot
   1962.

[wysig] Eksterne skakels

     * Virtuele toer van die Crozeteilande (In Frans)
     * Bird life inskrywing oor Île de la Possession


   Crozeteilande                        Vlag van TAAF

   Îlots des Apôtres   |    Île aux Cochons   |    Île de l'Est   |    Île
   des Pingouins   |    Île de la Possession
   Kategorie: Eilande

