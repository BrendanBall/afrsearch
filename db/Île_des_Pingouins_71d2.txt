Île des Pingouins


   Île des Pingouins (Pikkewyneiland) is aan die westelike rand van die
   Crozeteilandgroep geleë naby Île aux Cochons. Die eiland behoort soos
   Île aux Cochons 30 km noord daarvan aan die Westelike groep
   (L'Occidental) van die Crozetargipel, 100 km wes van Île de la
   Possession . Dit is 'n klein eiland, 4 km by 1 km. Die kushange wat die
   eiland omring wissel in hoogte van 50 m tot 300 m. Die hoogste punt is
   die 360 meter hoë Mont des Manchots. Die eiland is so te sê heeltemal
   ontoeganklik vanaf die see en word daarom baie selde deur mense besoek.
   Dit is vry van uitheemse spesies wat beteken dat beide die plat- en
   dierelewe ongeskonde is. Ten minste 29 voëlspesies broei op die
   eilande. Dit het 'n uitsonderlike hoë digtheid seevoëls insluitend ses
   malmokspesies.

   Marion-Dufresne het die eiland in 1772 die naam Ile Inaccessible
   (Ontoeganklike eiland) gegee. Engelse en Amerikaanse Robjagters het die
   eiland in die 19de eeu Penguin Island gedoop as gevolg van die
   teenwoordigheid van verskeie pikkewynkolonies. Die huidige naam is 'n
   misvertaling van die Engelse naam na Frans aangesien pingouin na alke
   verwys wat slegs in die Noordelike halfrond voorkom. Die Franse woord
   vir pikkewyn is Manchot.

[wysig] Eksterne skakels

     * Birdlife inskrywing oor Île des Pingouins
     * Virtuele toer van die Crozeteilande (in Frans)


   Crozeteilande                        Vlag van TAAF

   Îlots des Apôtres   |    Île aux Cochons   |    Île de l'Est   |    Île
   des Pingouins   |    Île de la Possession
   Kategorie: Eilande

