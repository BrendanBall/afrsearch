Îlots des Apôtres


   Îlots des Apôtres
   Îlots des Apôtres

   Die Îlots des Apôtres of Îles des Apôtres (Aposteleilande) is omtrent
   15 km noordoos van Île aux Cochons geleë. Dit is deel van die Westelike
   groep (Frans: L'Occidental) van die Crozeteilandgroep, 105 km Noordwes
   van Île de la Possession. Dit bestaan uit 'n klein groep rif en
   loodregte eilande. Die hoofeilande is Grande Île (2 km^2) en Petite Île
   (1 km2). Grande Île is 3 km lank. Die belangrikste klein eilandjies en
   rotse is: le Donjon, l'Obélisque, le Hangar, l'Enclume, le Caillou, la
   Grande Aiguille et la Petite Aiguille, le Rocher Percé, le Rocher
   Fendu, le Rocher Nord en le Rocher Sud.

   Die styl kushange maak toegang vanuit die see byna onmoontlik en die
   eilande is dus baie selde deur mense besoek en daar is geen uitheemse
   dierspesies nie. Die eilande is dus grootliks in ongerepte toestand.
   Die hoogste punt is Mont Pierre (290 meter) op Grande Île.

   Engelse en Amerikaanse Robjagters het die eilande in die 19de eeu die
   naam the Apostles gegee as gevolg van die bestaan van 12 hoof
   eilandjies. Lesquin gee dit in 1825 die naam les Sauvages.

   Ten minste 25 voëlspesies broei op die eilande insluitend ses spesies
   Malmok (Albatros).

[wysig] Eksterne skakels

     * Virtuele toer van die Crozeteilande
     * Birdlife inskrywing oor Îles des Apôtres


   Crozeteilande                        Vlag van TAAF

   Îlots des Apôtres   |    Île aux Cochons   |    Île de l'Est   |    Île
   des Pingouins   |    Île de la Possession
   Kategorie: Eilande

